---
title: Capitolo 985 - Combattimento!
pubDate: 2025-03-17T11:17:35.025Z
tags:
    - issth
---


L'idea di 33 anime Immortali era qualcosa di completamente scioccante. Innumerevoli soldati celestiali inginocchiati causavano il fremito del cielo stellato. Meng Hao si ergeva nel vuoto su di un piedistallo, guardandosi intorno mentre i segnali svanivano lentamente. 


Dopo che furono scomparsi del tutto, poté ufficialmente considerarsi nel vero Reame Immortale, avendone raggiunto la vetta, ed essendo diventato un Eccelso del Reame Immortale. 


In quel momento, la Nona Montagna e Nono Mare erano immersi nel più completo silenzio. Tutti i coltivatori che stavano osservando la scena trattennero il respiro mentre l'immagine di Meng Hao si imprimeva a fuoco nei loro cuori. 


Si trattava di un segno indelebile che mai sarebbe sbiadito! 


Poco dopo, un gran frastuono si diffuse, soprattutto nel Pianeta Vittoria Orientale. Tra tutti, inclusi i membri del Clan Fang e di altri, esplose un gran trambusto. 


In tutte le direzioni risuonavano urla. 


“Fang Hao!”


“Fang Hao!!”


“FANG HAO!!!” 


Il nome di Meng Hao veniva gridato da innumerevoli bocche, riecheggiava in tutti i Cieli, risuonava per tutte le valli. In questo momento, era il sole luminoso del Clan Fang, loro gioia ed orgoglio. 


Fang Xiushan era in mezzo alla folla, e il suo volto una maschera di ferocia. Ansimava, con i pugni serrati lungo i fianchi, nella mente turbinavano furiosamente idee velenose. 


Il suo taciturno padre chinò la testa per fare in modo che nessuno fosse in grado di scorgere il luccichio sinistro dei suoi occhi. 


L'Anziano Maggiore si ergeva silenzioso poco distante, in silenzio. Sospirò dentro di sé. 


Il resto dei membri del Clan Fang gridavano di gioia. Fang Wei fluttuava a mezz'aria, calmo e silenzioso, mentre il desiderio di dare battaglia che gli brillava negli occhi diventava sempre più intenso. 


Tutti nelle varie sette e clan della Nona Montagna e Nono Mare fremevano d'eccitazione. 


In alto, lontano nel cielo stellato, Meng Hao si volse verso il Pianeta Paradiso Meridionale, si gettò in ginocchio e si inchinò profondamente. 


Mentre si inginocchiava verso il Pianeta Paradiso Meridionale, aveva puntati addosso gli occhi di tutti i coltivatori della Nona Montagna e Mare. Ciò a cui si stava inchinando non era il Cielo o la Terra, e nemmeno il pianeta stesso. No, era a suo padre e a sua madre che stava rendendo omaggio! 


In quel momento, Fang Xiufeng e Meng Li erano nella Torre di Tang nel Pianeta Paradiso Meridionale, e guardavano Meng Hao. Sua madre era incredibilmente emozionata, negli occhi le brillavano lacrime di gioia e un profondo orgoglio. 


Quello era suo figlio! 


Fang Xiufeng non riusciva a mantenere la sua espressione calma. Sul suo viso si allargò un ampio sorriso, quel genere di sorriso che appare quando si vede il proprio figlio diventare come un drago. Fece un profondo respiro e scoppiò a ridere. 


Naturalmente, era ben conscio che era a loro che si stava inchinando. 


In quel momento, grazie a suo figlio Meng Hao, il rancore che si era accumulato in lui dopo aver lasciato il Clan Fang era finalmente evaporato. Non soltanto suo figlio era ritornato a casa nel Clan, ma era cresciuto fino a diventare un sole splendente. 


Fuori dal Pianeta Vittoria Orientale, Meng Hao si rialzò in piedi. I segnali si erano ormai dissolti, ed anche le 33 anime Immortali erano svanite. 


Fu allora che i Prescelti della Nona Montagna e Nono Mare, con i volti che brillavano di ossessione, sentirono infuriare il loro desiderio di combattere. 


COMBATTERE! 


Che importava se sarebbero stati sconfitti? Avrebbero combattuto ugualmente! 


Se non avessero combattuto, il Demone interiore che Meng Hao era diventato li avrebbe tormentati per il resto delle loro vite, e quell'immagine infernale avrebbe reso loro impossibile proseguire nel proprio cammino. 


Quindi, dovevano combattere! 


Tutti avrebbero dovuto farsi avanti, usare tutte le forze e combattere!


L'unica soluzione era affrontarlo direttamente. Era l'unico modo per assicurarsi la possibilità di fare avanzamenti in futuro. 


Taiyang Zi fu il primo vero Prescelto Immortale a entrare nel portale per il teletrasporto. Era il Figlio del Dao del Monte Sole, una delle Cinque Grandi Terre Sacre. Era uno dei due membri del Monte Sole ad aver intrapreso il cammino dell'Immortalità in questa generazione. Ne andava del suo orgoglio, aveva i suoi obiettivi e le sue ossessioni, e si sarebbe battuto! 


Suoni rombanti riempirono l'aria mentre metteva piede nel portale e spariva. Quando riapparve, sorprendentemente, era appena fuori il Pianeta Vittoria Orientale. Si girò subito in direzione di Meng Hao e volò nella sua direzione. 


“Meng Hao” non urlò il nome che Meng Hao utilizzava nel Clan Fang, Fang Hao, e nemmeno quello che aveva usato nelle Tre Grandi Società Daoiste nella prova del fuoco. Gridò il suo vero nome, quello che aveva usato nel Pianeta Paradiso Meridionale! 


Il suo grido si trasformò in qualcosa come un'onda sonora che si propagò verso il cielo stellato. Quindi, Taiyang Zi si trasformò in un sole che irradiava una luce brillante e sconfinata, estremamente impressionante, mentre si fiondava verso Meng Hao. 


“Combattiamo!!” Gli occhi di Taiyang Zi erano di un rosso acceso e bruciava di energia. Aveva aperto più di 90 meridiani Immortali, e tutti spandevano potere intorno. L'energia di un vero Immortale esplose. 


Mentre la sua energia balzava alle stelle, tutti i coltivatori, sbalorditi, furono catturati dalla forma di sole di Taiyang Zi. 


“Stanno per combattere!!” 


“Devono combattere questa battaglia. Se fossi un Prescelto, anche io attaccherei. Non avrei paura di perdere, o di morire. Quello di cui davvero avrei paura... sarebbe di non avere il coraggio di combattere! Non aver il coraggio di estrarre la mia spada!” 


“Questo Taiyan Zi è il primo ad attaccare! Sicuramente in futuro sarà un individuo straordinario!” Innumerevoli spettatori aspettavano con impazienza che la battaglia cominciasse. 


“In quest'era di veri Immortali, chiunque riesca a sconfiggere Meng Hao.... sarà in grado di salire in vetta!” 


Gli occhi di Meng Hao luccicarono mentre guardava come Taiyang Zi sfrecciava verso di lui. Già mentre stava ascendendo si era immaginato che qualcuno sarebbe venuto a combatterlo. Tuttavia, non si era mai immaginato che il primo sarebbe stato Taiyang Zi, e non Fang Wei. 


“Beh,” disse Meng Hao con indifferenza, “mi devi dei soldi, sai...” La sua espressione era tranquilla, come se quelle parole fossero le più adatte, e nemmeno minimamente fuori luogo. 


Questa frase fece vacillare l'aggressività di Taiyanz Zi... 


Tutti i coltivatori della Nona Montagna e Mare che stavano guardando la scena, restarono scioccati. 


“Ma...” continuò Meng Hao, “se vuoi combattere, allora combattiamo!” Non appena terminò la frase, i suoi occhi brillarono di una luce accecante, e fece un passo verso Taiyang Zi. 


Mentre avanzava di un passo, Taiyang Zi ruggì arrabbiato, e la sua energia si impennò nuovamente. Innumerevoli simboli magici fecero la loro comparsa sulla superficie del suo sole, dando forma a sconvolgenti increspature che sfrecciarono verso Meng Hao. Taiyang Zi ruggì, poi avanzò col piede destro e iniziò a vorticare in cerchio attaccando Meng Hao. 


Tutto il potere della sua base di coltivazione esplose, solo per questa battaglia! 


Dietro di lui, comparve un enorme Idolo del Dharma. Sorprendentemente era l'immagine di un sole, che si fuse con la sua abilità divina nel rendere questa forma incredibilmente realistica. Sembrava in tutto e per tutto un corpo celeste, come se avesse infuso tutta la sua forza vitale in questo attacco. 


La mano destra di Meng Hao si chiuse in un pugno, e mentre la gamba di Taiyang Zi scendeva su di lui, la scacciò via con un gesto casuale, come se non stesse nemmeno provando a farlo! 


In un battito di ciglia il pugno e la gamba cozzarono l'uno contro l'altra. 


Ne risultò un'enorme esplosione che scosse il cielo stellato. I Cieli si offuscarono, e il vento cambiò direzione. Un'onda d'urto di straordinaria potenza si propagò in tutte le direzioni. Tutti i coltivatori della Nona Montagna e Nono Mare osservarono come il sole di Taiyang Zi veniva completamente distrutto dalla forza del colpo di Meng Hao. Si disintegrò e dissolse istantaneamente. 


Sembrava che Meng Hao avesse detonato un sole! 


Taiyang Zi sputò sangue, e ricadde pesantemente all'indietro come un aquilone a cui avessero tagliato i fili.


Meng Hao fluttuò nel cielo stellato. I suoi capelli non gli ondeggiavano attorno e i suoi vestiti erano lisci ed immobili. Il suo pugno rimase per un altro momento steso in avanti, poi ritirò indietro il braccio, la sua espressione calma. 


Un pugno! 


Per Meng Hao sconfiggere l'abilità divina di un vero Prescelto Immortale con più di 90 meridiani si era rivelato semplice come bere un bicchiere d'acqua! 


La Nona Montagna e Nono Mare era nel più completo silenzio. Nonostante tutti fossero convinti che Meng Hao avrebbe vinto in maniera spettacolare, essere testimoni di quanto avevano appena visto li lasciò scioccati. Questo soprattutto perché... nonostante non fossero in grado di comprendere con precisione l'entità del potere di Meng Hao, adesso avevano modo di fare qualche congettura. 


“Soltanto  un pugno... Non ha nemmeno usato il suo Idolo del Dharma...” 


“Questo Meng Hao, precisamente... quanto potente è davvero?!?!” 


Mentre tutti davano voce al loro stupore, Taiyang Zi riuscì a fermare la sua caduta. Aveva il viso pallido, e continuava a tossire sangue. Alzò lo sguardo, la sua espressione era trasfigurata dall'odio e il desiderio di dare battaglia ancora più forte di prima. 


“Meng Hao, la nostra battaglia non è ancora finita!


“Incantesimo segreto, Scrittura del Sacro Sole!” Taiyang Zi utilizzò entrambe le mani per eseguire l'incantesimo, e colpì vari punti di pressione sul suo corpo, 49 volte. Sembrava volesse continuare, ma ormai aveva raggiunto il suo limite. La sua faccia divenne rosso acceso, buttò indietro la testa e ruggì mentre la sua energia si impennava. 


Solo pochi momenti prima, aveva in sé il potere di più di 90 meridiani Immortali. Ora, invece, le ondate che si spargevano intorno contenevano il 20 percento in più rispetto a quel potere! Ora aveva l'energia di più di 110 meridiani Immortali! 


Un incantesimo segreto! 


Ogni setta e ogni clan aveva incantesimi segreti del Reame Immortale, incantesimi potenti che potevano essere coltivati solo a un prezzo alto, e che venivano affidati soltanto a persone idonee a studiarli. 


In effetti, Meng Hao non era mai stato in grado di imparare nessuno degli incantesimi segreti dei meridiani Immortali del Clan Fang! 


Mentre l'energia di Taiyang Zi cresceva, il suo Idolo del Dharma era scomparso, e incredibilmente al suo posto erano comparsi 9 anime Immortali! 


Ognuna di queste prese la forma di un sole, Taiyang Zi era sostenuto da ben 9 soli. Questi si unirono insieme a formare un'immagine maestosa che emanava un'energia straordinaria. 


Esplosioni riecheggiarono nei Cieli, diffondendosi per tutto il cielo stellato. Gli occhi di Taiyang Zi brillarono di un rosso acceso mentre si fissavano su Meng Hao. Improvvisamente puntò il dito in avanti, facendo sfrecciare i 9 soli verso Meng Hao, e contemporaneamente eseguì un incantesimo che permise al potere di più di 110 meridiani Immortali di prendere la forma di un arco nella sua mano sinistra. Afferrò la corda con la destra, la tese, e rilasciò la freccia. 


“Scrittura del Sacro Sole, Distruzione della Freccia Immortale dei Nove Soli!” 


Gli occhi di tutti erano incollati a quanto stava avendo luogo e molti di quelli che stavano assistendo alla scena sentirono i propri cuori rimbombar loro in petto, mentre un fascio di luce dorata sfrecciava nel cielo stellato come una freccia ben affilata. 


L'espressione di Meng Hao era imperturbabile: non lo preoccupava il fatto che Taiyang Zi avesse evocato un incantesimo del genere, e semplicemente sospirò. 


“Mi devi un sacco di soldi, e questo rende la nostra battaglia una questione un po' più complicata,” disse, scuotendo la testa e facendo un passo in avanti. Mentre il suo piede toccava terra, i 9 soli avanzarono minacciosamente su di lui, sommergendolo completamente.


“Detonazione!!” ruggì Taiyang Zi. I 9 soli esplosero, provocando un rumore assordante e onde d'urto in tutte le direzioni. Contemporaneamente, la freccia dorata avanzava fendendo le onde. 


Il volto di Taiyang Zi divenne cinereo, e tossì molto sangue. Si era parecchio indebolito: utilizzare l'incantesimo segreto l'aveva prosciugato. E' a questo punto che i suoi occhi si allargarono a dismisura, increduli e stupefatti. 


Come le onde andavano a svanire dal cielo stellato, Meng Hao tornò visibile, fluttuando nella stessa  posizione precedente: non mostrava nemmeno un graffio, e persino la sua espressione era rimasta invariata. Stretta tra il suo pollice ed indice si notava una lama di luce dorata e tremula. 


“Ora il tuo debito è raddoppiato,” disse, freddo. Dopodiché premette le dita, e si sentì uno scricchiolio mentre la duce dorata... si infrangeva in mille pezzi. 


Taiyang Zi tossì altro sangue, barcollando indietro, scioccato. Era preparato alla possibilità che Meng Hao potesse difendersi dalla sua abilità divina, ma quello che non avrebbe mai potuto prevedere era che, dopo aver prosciugato tutta la sua energia per evocare un incantesimo segreto, Meng Hao sarebbe stato in grado... di batterlo con soltanto due dita! 
                                


                                



