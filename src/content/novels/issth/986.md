---
title: Capitolo 986 - Sei Esperti contro Meng Hao
pubDate: 2025-03-17T11:17:35.025Z
tags:
    - issth
---


Nella Nona Montagna e Mare era calato il silenzio più totale. 


Tutti i coltivatori che avevano assistito allo scontro tra Meng Hao e Taiyang Zi erano completamente stupefatti. Persino i membri del Reame Antico erano quasi spaventati da Meng Hao. 


Fino a quel momento nessuno di loro aveva avuto un'idea precisa... di quanto esattamente fosse potente! 


Questo perché non c'era mai stata una persona come Meng Hao nella Nona Montagna e Nono Mare, per quanto chiunque riuscisse a ricordare. Aveva corroborato il Dao in sé, aperto 123 meridiani, e infine formato 33 anime Immortali.  


“Non ha... nemmeno usato i suoi meridiani Immortali, o le sue anime Immortali...” 


“Ha combattuto contro Taiyang Zi semplicemente usando il suo corpo fisico!!” 


“Penso di aver capito. Possiede un vero corpo fisico Immortale, e visto che ha meridiani Immortali ed è supportato dal qi Immortale, il suo corpo fisico è già al vertice del Reame Immortale!!” Dopo un momento di silenzio iniziarono a risuonare delle voci. Erano tutti disorientati dagli imperscrutabili segreti di Meng Hao. 


Taiyang Zi aveva il viso pallido, mentre guardava aspramente Meng Hao. Fece un paio di passi indietro, ed era sul punto di andarsene, semplicemente, quando improvvisamente il cielo stellato si riempì della luce di un gran numero di portali di teletrasporto. 


Questa volta, ce ne furono due che si aprirono quasi contemporaneamente. La luce luminosa del teletrasporto brillò e poco dopo arrivarono altre persone. 


Due persone emersero dai portali. 


Una era Song Luodan, Figlio del Dao del Clan Song, vero Prescelto Immortale della sua gente. L'altra persona... era un vero Immortale dal Mausoleo Paleo-Immortale. Era giovane e aveva un fagotto rosso cupo legato alla schiena. 


Era un involto verticale stretto e piuttosto alto, e, a giudicare dall'aspetto, conteneva un cadavere. 


Era una cosa che Meng Hao non aveva ancora mai visto prima. 


“Meng Hao!” Appena fece la sua comparsa, l'energia di Song Luodan si impennò violentemente, e subito evocò un incantesimo segreto del Clan Song, facendo così esplodere i suoi meridiani Immortali con molto più potere del normale, e facendo propagare in tutte le direzioni onde d'energia. 


Proprio come aveva fatto prima Taiyang Zi, stava usando un incantesimo segreto per far incrementare del 20 percento il potere dei suoi meridiani Immortali. Era come se avesse più di 110 meridiani; inoltre, dietro di lui apparvero 9 anime Immortali. 


Proprio quando tutti erano convinti che Song Luodan avesse finito di richiamare tutto il suo potere, questi buttò indietro la testa e ruggì. Subito, dietro di lui comparve una decima anima immortale, e poi un'altra ancora! 


Con un totale di 11 anime Immortali, il potere di Song Luodan esplose; alzò la sua mano destra, nella quale comparve una lunga lancia. 


La lancia era verde e aveva l'aria di essere molto antica, e come apparve, il cielo stellato tremò. 


“Meng Hao, vieni e battiti con me!” Song Luodan scagliò la lancia con un'esplosione di energia. 


Nel frattempo, il giovane del Mausoleo Paleo-Immortale era rimasto immobile e silenzioso, guardandolo con aria torva. Improvvisamente alzò la mano destra, facendo volare via il fagotto dietro di sé. Questo velocemente si aprì, rivelando al suo interno un cadavere avvizzito! 


Era completamente raggrinzito ed emanava un'aura antica. Non era altro che.. un cadavere dai tempi remoti! 


Il giovane del Mausoleo Paleo-Immortale si morse la punta della lingua e sputò fuori il sangue. Contemporaneamente, si lasciò cadere sedendosi a gambe incrociate e con gli occhi chiusi; fece pressione sulla sua fronte, e ne emise un fascio di luce, che, dopo essersi fuso con il suo sangue, diventò un raggio rosso scarlatto che entrò nel cadavere. 


Un fremito scosse la carcassa, mentre la sua carne sembrava riprendere vita. In un battito di ciglia, si trasformò in un uomo di mezza età i cui occhi scattarono immediatamente aperti. Il suo corpo emise un rimbombo, mentre istantaneamente ne emergeva l'aura dei meridiani Immortali. 


Anche questo era un incantesimo segreto, come era evidente visto l'uso di un antico cadavere. Nonostante non fosse apparsa nessuna anima Immortale, emanava un'energia sconvolgente che faceva propagare onde equivalenti a 120 meridiani Immortali. Contemporaneamente, apparvero dei draghi Immortali che iniziarono a vorticare in aria. 


L'attenzione di tutti era completamente rapita da quanto stava accadendo! 


“Wow, guardate Song Luodan! E' persino più forte di Taiyang Zi! Ha anche coltivato il secondo livello del suo incantesimo segreto. Per quanto riguarda il primo livello invece, anche se non ha fatto troppi progressi e può aumentare il potere dei suoi meridiani solo del 20 percento, è comunque estremamente potente!” 


“Ho sentito che tutte le sette ed i clan nella Nona Montagna e Nono Mare hanno incantesimi segreti. Hanno in comune il fatto di avere tutti tre livelli. Il primo essenzialmente permette di aggiungere meridiani Immortali illusori, sino a raddoppiare quelli reali in alcuni casi! Il secondo livello aumenta il numero di anime Immortali, e l'ultimo... fa diventare corporei i meridiani illusori!!”


“Anche Yu Xinglong del Mausoleo Paleo-Immortale è straordinario. Le loro arti magiche sono strane ed inquietanti, e anche se non ha coltivato il secondo livello, il suo avanzamento nel primo livello fa aumentare il suo potere di oltre il 20 percento, dandogli un potere equivalente a circa 120 meridiani!” [1] 


Anche mentre i coltivatori della Nona Montagna e Mare commentavano la scena davanti ai loro occhi, era possibile sentire la voce di Meng Hao echeggiare nel cielo stellato. 


“Danny,” disse, sminuendo Song Luodan chiamandolo con un nomignolo, “anche tu mi devi dei soldi.” Guardò verso Song Luodan, accigliato. Le sue parole ed il suo atteggiamento erano esattamente quelli di qualcuno di una generazione più anziana che rimproverava un membro disobbediente della generazione più giovane.


Come le parole lasciarono le labbra di Meng Hao, Song Luodan si fece paonazzo in viso. Considerava il fatto di essere in debito con Meng Hao come la più grande umiliazione della sua vita. Ringhiò rivolgendosi direttamente verso di lui. 


Meng Hao quindi guardò verso il giovane del Mausoleo  Paleo-Immortale, e nei suoi occhi brillò una strana luce. 


“Nessuno del Mausoleo Paleo-Immortale mi deve ancora dei soldi... Però, mi è capitato di conoscere un tale col nome di  Xiao Luo.” [2]


Quasi nello stesso momento in cui Song Luodan sferrava il suo attacco, Yu Xinglong del Mausoleo Paleo-Immortale mandò avanti il cadavere. La sua energia esplose mentre attaccava insieme a Song Luodan, entrambi contro Meng Hao. 


Si mossero con incredibile velocità. La lancia di Song Luodan fendette l'aria, mandando onde fino al cielo stellato mentre puntava verso Meng Hao. Echeggiarono esplosioni in tutte le direzioni. 


Gli occhi di Meng Hao lampeggiarono ferocemente. Fece un passo in avanti ed improvvisamente il cielo stellato sembrò ritirarsi. In un battito di ciglia, fu di fronte a Song Luodan. Di nuovo alzò il pugno destro, e si preparò a colpire. 


BUM!


Quando il pugno colpì la lancia, questa si disintegrò, mentre Song Luodan si ritrovò a sputare sangue. Contemporaneamente, le 11 anime Immortali dietro di lui ruggirono, rimbombando verso Meng Hao come undici montagne giganti. Ancora una volta, il pugno di Meng Hao centrò il bersaglio. 


BUUMMMMMM! 


Il pugno sbatté contro le undici montagne, facendole tremare e rendendole in frantumi tra assordanti rimbombi. Fu sufficiente un solo pugno di Meng Hao ridurle in macerie. Poi, colpì Song Luodan in pieno petto. 


Song Luodan emise un ringhio soffocato. Sputò sangue mentre crollava indietro. 


Contemporaneamente, Meng Hao girava su se stesso, e i suoi occhi brillavano mentre si preparava ad affrontare il cadavere incombente. Il suo sguardo era come un fulmine, e soffocò istantaneamente l'impennata d'energia dell'antico cadavere. 


Poi... sferrò un altro pugno! 


Si poté sentire un'enorme esplosione. Meng Hao si era leggermente trattenuto con Song Luodan. Tuttavia, il giovane dal Mausoleo Paleo-Immortale non gli doveva del denaro, quindi quando lo colpì, lo respinse con il pieno potere del suo corpo fisico. L'antico cadavere aveva un potere equivalente a 120 meridiani, ma non fu sufficiente: iniziò subito a tremare e poi semplicemente esplose, infrangendosi in innumerevoli pezzi mentre veniva completamente distrutto. 


Nel momento in cui questo esplodeva, Yu Xinglong iniziò a sputare sangue sgranando gli occhi colmi di stupore. 


“E' troppo potente!” 


Contemporaneamente, si materializzarono altri tre portali nell'area che li circondava. Una luce sconfinata si diffuse, e onde di energia si libravano nel cielo stellato. 


Tre figure volarono fuori dai portali a tutta velocità, senza fermarsi neppure per un istante mentre si dirigevano verso Meng Hao. 


Uno di loro era Wang Mu! 


In qualità di uno dei Prescelti del Clan Wang, non era la prima volta che combatteva contro Meng Hao. Era il più giovane tra questi Prescelti, ma di gran lunga il più ambizioso. 


“Meng Hao!” ruggì. Mentre volava, si impennò un'aura strana. I suoi meridiani Immortali emanavano onde di un incantesimo segreto mentre la sua energia aumentava. Tutto il suo potere si concentrò nel dito indice mentre puntava verso Meng Hao. 


La seconda persona a volare fuori dai portali fu Xie Yixian della Società del Bastoncino di Incenso Ardente. [3] 


Durante la prova del fuoco delle Tre Grandi Società Daoiste, il potere di Xie Yixian aveva catturato molta attenzione. Era uno dei Prescelti che era riuscito ad arrivare tra i primi 4. Non appena comparve vicino a Meng Hao, delle nebbie iniziarono a vorticargli intorno, formando un'area simile al suo regno! 


“Fang Mu!” Gli occhi di Xie Yixian lampeggiarono con il desiderio di dare battaglia, e i suoi meridiani Immortali esplosero amplificati dal potere di un incantesimo segreto.


L'ultima persona a comparire fu Chen Hao delle Ossa del Diavolo della Fiamma, una delle Cinque Grandi Terre Sacre. [4]


Non appena mosse un passo fuori dal portale, un mare di fiamme esplose attorno a lui. Subito queste si trasformarono in più di 100 draghi di fuoco, che iniziarono a vorticargli intorno ruggendo. Dietro di lui, apparvero 12 anime Immortali dall'aspetto di enormi giganti di fiamma. 


I tre fecero la loro comparsa nello stesso istante ed attaccarono Meng Hao simultaneamente. 


Contemporaneamente, Song Luodan digrignò i denti e attaccò di nuovo, ignorando il dolore provocatogli dalle sue ferite. Accanto a lui stava Taiyang Zi, i cui occhi brillarono di determinazione. Nonostante fossero tutti Prescelti, Meng Hao era talmente potente che questi non avevano altra scelta che unire le forze per combatterlo. 


“Devo solo sconfiggerlo una volta! Soltanto una!” ruggì Taiyang Zi mentre si buttava avanti. 


Poi c'era Yu Xinglong, nei cui occhi si riconoscevano varie emozioni. Nonostante il suo antico cadavere fosse andato distrutto, poteva sempre combattere con le sue forze. Si unì anche lui agli altri, ed il suo corpo iniziò ad emettere un'aura mortale, mentre i suoi meridiani Immortali esplosero di potere mentre sfrecciava verso Meng Hao. 


Sei coltivatori unirono le forze per attaccare! 


Il cielo stellato si riempì di una luce brillante. Tutti i coltivatori che stavano assistendo alla scena trattennero il respiro. Non era come se non fosse mai capitato in passato che individui potenti facessero la loro comparsa nella storia del vero Reame Immortale della Nona Montagna e Nono Mare, ma in nessuna generazione precedente era successo che apparisse un sole così luminoso che superasse di così tanto tutti gli altri Prescelti, al punto di costringerli a mettere insieme le forze di molti di loro per poter essere in grado di sostenere uno scontro. 


Meng Hao socchiuse gli occhi in concentrazione. A partire da questo momento anche lui avrebbe dovuto prendere le cose più seriamente. Tutti e sei i suoi avversari avevano più di 90 meridiani e stavano utilizzando incantesimi segreti. Erano il risultato di anni ed anni di preparazione da parte delle loro rispettive sette e clan, e rappresentavano la speranza per il loro futuro. 


Erano tutti Figli del Dao nelle loro sette e clan, e se non fosse stato per Meng Hao, avrebbero una posizione gloriosa. 


“Interessante,” disse Meng Hao. I suoi occhi brillavano per il desiderio di combattere e scoprire quanto potente fosse esattamente. 


“Il potere dei meridiani Immortali...” pensò. Il suo corpo emanò esplosioni, 123, ognuna delle quali rappresentava l'attivazione di uno dei suoi meridiani Immortali. 


“Anche io voglio scoprire se, da solo, riesco a tener testa a tutti questi veri Prescelti Immortali della Nona Montagna e Nono Mare!” Il suo corpo rimbombò mentre emanava un'aura potente e tremenda. 


Non voleva che fossero i suoi sei avversari a metterlo alle strette. Il suo corpo scintillò mentre si preparava ad attaccare! 


Era ora di combattere!


[su_service title="MadOtter" icon="icon: commenting" icon_color="#000000" size="16"]


NOTE:


1. Il nome cinese di Yu Xinglong è 于兴龙 yú xìng lóng. Yu è un cognome. Xing significa “interesse” or “desiderio.” Long significa “drago”.


2. Xiao Luo ha combattuto Meng Hao a partire dal capitolo 874. 


3. Xie Yixian si è battuto contro Meng Hao a partire dal capitolo 876.


4. Chen Hao si è battuto contro Meng Hao a partire dal capitolo 871.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



