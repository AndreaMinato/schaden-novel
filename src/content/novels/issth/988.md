---
title: Capitolo 988 - Vuoi Sposarti, Mogliettina?!
pubDate: 2025-03-17T11:17:35.026Z
tags:
    - issth
---


Fang Xiufeng, che osservava la scena dal Pianeta del Paradiso Meridionale, aveva un'espressione enigmatica. Guardò il Mandato del Karma e l'espressione disegnata sul volto di Meng Hao. Dopodiché, si lasciò sfuggire un sospiro. 


Accanto a lui, Meng Li ridacchiava. Quando vide l'espressione di Fang Xiugeng, capì esattamente a cosa stesse pensando.


"Questo ragazzino è stato un ammaliatore fin dal momento in cui è nato," disse, ridendo.


"Un ammaliatore?" disse Fang Xiufeng stupito. Esitò qualche istante. "è tuo figlio. Appena prima che se ne andasse, disse che voleva che tutti i Prescelti della Nona Montagna e Nono Mare gli dovessero del denaro..."


"Fin da quando Hao'er è nato, ho sempre saputo che avrebbe avuto aspirazioni fuori dal comune. Per quanto mi riguarda, speravo che la sua grande ambizione sarebbe stata avere tutte le belle ragazze della Nona Montagna e Nono mare come sue concubine." Meng Li sorrise, e dalla sua espressione si poteva intuire quanto amasse viziare Meng Hao.


Fang Xiufeng rimase in piedi in silenzio, scuotendo la testa e sorridendo ironicamente. Sapeva che nel profondo del suo cuore vi era qualcosa per cui si sentiva in qualche modo indignato, e si trattava del "Padre Adottivo" che Meng Hao aveva menzionato quando Ke Jiusi gli consegnò il Meridiano Immortale.


In quanto vero padre di Meng Hao, quel momento aveva fatto sorgere un sentimento sgradevole nel suo cuore. Non riusciva ad accettare la situazione.


"Non mi hai ancora detto perché hai mandato Hao'er sul Pianeta Vittoria Orientale. Lo so che non l'hai fatto solo per quei due Frutti del Nirvana. Te l'ho chiesto tante volte, e non me lo hai mai detto, ma questa volta, esigo una risposta!" Meng Li si girò e guardò Fang Xiufeng seriamente.


Fang Xiufeng si soffermò qualche secondo a guardare sua moglie in silenzio."Lo saprai presto." disse poi.


In quel momento, nella Nona Montagna e Nono Mare regnava il silenzio e tutti gli sguardi erano puntati su Meng Hao, colui che era stato in grado di sconfiggere da solo tutti i Prescelti delle varie sette e clan della Nona Montagna e Nono Mare.


Alcuni si erano perfino alleati, ma, nonostante ciò, li aveva sconfitti. Tra gli spettatori, molti ne rimasero profondamente turbati. 


Non appena Meng Hao si librò nel cielo stellato, rivolse lo sguardo agli oltre dieci Prescelti Immortali, che lo fissavano furibondi. Sfortunatamente per loro, non c'era niente che potessero fare. Fu in quel momento che un altro portale si materializzò di colpo di fronte a Meng Hao.


Zhao Yifan spuntò dal portale; sulla sua testa fluttuava il Qi della spada. Le stelle tremarono quando un forte rombo riecheggiò in tutte le direzioni. Il vero Prescelto Immortale volse lo sguardo su di lui.


In quel momento, i coltivatori della Nona Montagna e Nono Mare avevano gli occhi puntati sulla scena.


"Meng Hao," disse. "O forse dovrei dire... Fang Mu! Quanto tempo che non ci vediamo!" come suo solito, indossava una lunga tunica color ciano, che ondeggiava ad ogni suo passo, e una spada fissata alla schiena. In quel momento, l'energia che emanava, era di gran lunga superiore a quella che aveva mostrato durante la Prova del fuoco delle Tre Grandi Società Daoiste. Una differenza abissale, come tra Cielo e Terra.


Zhao Yifan della Grotta della Spada del Flusso Sublime!


Meng Hao si era battuto con lui già due volte in passato. La prima era stata sul Pianeta Paradiso Meridionale, ma si erano scambiati solo un attacco di spada, sospesi in aria.


La seconda volta era stata durante la Prova del fuoco delle Tre Grandi Società Daoiste. Si erano contesi il primo posto, una battaglia in cui Meng Hao aveva dovuto fare ricorso a tutte le sue abilità da combattimento, e aveva persino permesso a una Volontà Diabolica nascosta di inviare il suo cuore e la sua mente nel caos, tutto al solo scopo di avere la meglio su Zhao Yifan!


"Zhao Yifan..." disse lentamente Meng Hao. All'improvviso, il desiderio di battersi brillò nei suoi occhi. Non serviva aggiungere altro. Non vi era alcuna ostilità tra i due, ma solo.... la necessità di combattere nell'interesse dei propri Daos in questa nuova era.


I veri Prescelti Immortali che si trovavano attorno a loro si zittirono e iniziarono rapidamente ad indietreggiare. Erano stati sconfitti già una volta e non avrebbero attaccato ancora. In più, sapevano quanto fosse potente Zhao Yifan, quindi fremevano dall'impazienza di assistere a un tale scontro.


Nel frattempo, i coltivatori che osservavano la scena nella Nona Montagna e Nono Mare ripensavano a quanto accaduto in passato tra Meng Hao e Zhao Yifan.


"Una tale battaglia merita tutta la nostra attenzione!"


"Durante la prova del fuoco Zhao Yifan ha subito una grossa sconfitta. Ma ora... è diventato un vero Immortale. E adesso che è tornato, mi chiedo... e se ne esce di nuovo sconfitto?"


"Affrontare qualcuno così potente come Meng Hao... Zhao Yifan verrà sicuramente sconfitto!" Mentre tutti discutevano l'avvenimento, Meng Hao e Zhao Yifan si trovavano l'uno di fronte all'altro, con le spade sguainate. Proprio nel momento in cui lo scontro era sul punto di iniziare, apparì un secondo portale, poi, subito dopo, ne apparve un terzo, dal quale uscì Fan Dong'er, illuminando il cielo stellato, seguita da un cadavere di donna, con i capelli che le avvolgevano il corpo. L'incredibile aura di un potente esperto esplose di colpo da Fan Dong'er.


"Meng Hao!" disse con voce calma. La sua voce seducente era così glaciale da rendere tutto freddo come l'inverno.


Il cadavere alle sue spalle aveva lunghi capelli neri e emanava un'aura di morte, al punto che tutti la guardavano tremando.


"Eee? Ciao, Inky! Mi sei mancata!" disse Meng Hao, con un luccichio negli occhi. Fece una pausa e poi riprese un po' imbarazzato, "e per quanto riguarda te, sorellina di Dong'er, è il momento che tu mi renda i miei soldi!" Alle sue parole Fan Dong'er si fece scura in volto. Non era a conoscenza del motivo, ma nel momento in cui si trovò faccia a faccia con Meng Hao, udì la sua voce, e soprattutto vide l'espressione sul suo viso... il suo cuore Dao si riempì di un desiderio quasi incontrollabile di riempirlo di baci. 


Strinse i denti, e un terzo portale per il teletrasporto si aprì alle sue spalle, dal quale uscì lentamente Li Ling'er. Indossava una lunga veste rossa e nei suoi occhi si accese una luce quando posò lo sguardo su Meng Hao. Aveva un'espressione un po' perplessa.


Meng Hao le fece l'occhiolino, le sorrise e disse, "Hey! Ling'er! Mogliettina! Anche tu qui? Non avevi intenzione di sposarti o qualcosa del genere?" 


Gli osservatori della Nona Montagna e Nono Mare, quando sentirono le sue parole, spalancarono gli occhi, come se fossero stati accecati dalla luce.


"Come ha appena chiamato Li Ling'er?"


"Accidenti! Ha osato chiamare Li Ling'er mogliettina?!?!"


"Adesso che ci penso, questo Meng Hao... anni fa, pareva che il Clan Fang e il Clan Li si dovessero accordare per un'alleanza matrimoniale..."


Dalla platea della Nona Montagna e Nono Mare si levò un boato, Li Ling'er guardò Meng Hao e sorrise. In quel momento, l'espressione enigmatica nei suoi occhi svanì. Era di una bellezza innata, e quando sorrise, sprigionò un fascino ammaliante.


"Marito," disse con un bellissimo sorriso, "ti sei impegnato con fin troppe belle donne. Quando avrai troncato con loro potremo sposarci."


Meng Hao sbarrò gli occhi. Non aveva mai pensato che Li Ling'er avrebbe accettato la sua proposta. Ma il ghigno sul volto di Li Ling'er gli fece sospettare dell'intera situazione. Scoppiò in una risata goffa, poi il suo sguardo diventò freddo e tornò a posarsi su Zhao Yifan.


Nello stesso istante, la spada di Zhao Yifan esplose, fece un passo avanti, allungò la mano, nella quale comparve una illusoria spada azzurra. Serrò le dita attorno all'impugnatura, rimanendo in silenzio. Il suo corpo si annodò come un fiocco, e poi all'improvviso si scagliò con la spada verso Meng Hao.


La spada fece tremare tutto ciò che lo circondava; i Cieli si oscurarono ed oltre novanta Draghi di Spade apparvero nella luce emanata dalla spada. Rapidamente si unirono formando un Drago Azzurro, che ruggì quando spalancò le fauci. I suoi lunghi baffi fluttuavano nell'aria mentre si dirigeva dritto verso Meng Hao, pronto a distruggere qualsiasi ostacolo incontrasse sulla sua via.


Mentre il Drago Azzurro si avvicinava a Meng Hao, lui alzò la mano destra e lo indicò. All'istante, il Drago Azzurro ruggì e fermò la sua avanzata; non riusciva ad avanzare neanche di un centimetro.


"Distruzione!", disse Meng Hao con freddezza. Il Drago Azzurro si distrusse con un boato, trasformandosi in innumerevoli scintille luminose che si dispersero rapidamente.


La scena in atto riportò la mente degli spettatori alla Prova del fuoco delle Tre Grandi Società Daoiste. Era andata più o meno allo stesso modo, solo che all'epoca Meng Hao utilizzò il palmo della mano, mentre ora un solo dito.


Gli occhi di Zhao Yifan si illuminarono mentre allungava la mano destra, nella quale si materializzò quella che sembrava una semplice spada. Ma non era niente di meno che... la sua Spada Sigilla Nuvola!


Fece cinque passi avanti e, ad ogni passo, la sua energia diveniva sempre più forte!


"Prima Spada, Abbattere il Mortale!"


"Seconda Spada, Sconvolgere lo Spirito!"


"Terza Spada, Separare l'Immortale!"


"Quarta Spada, Distruggere l'Antico!"


"Quinta Spada, Calpestare i Cieli!" Ad ogni passo, la sua energia aumentava, e sferzava colpi di spada. Cinque passi, cinque colpi di spada da far tremare il Cielo. Il cielo stellato sembrava al limite del collasso. Si creò un'enorme crepa, dalla quale entrò una gigantesca zampa che sferzava colpi in direzione di Meng Hao.


La zampa sembrava quella di un Drago Spada, con cinque spade al posto degli artigli. Non appena apparve, i Cieli tremarono, e gli spettatori della Nona Montagna e Nono Mare restarono senza fiato.


Il desiderio di battersi si fece ancor più evidente negli occhi di Meng Hao. Sul suo volto era disegnata un'espressione fredda, la sua energia continuava a crescere, fino a quando 123 Meridiani Immortali esplosero!


Aveva già visto quella stessa forma della spada l'ultima volta che aveva combattuto contro Zhao Yifan, tuttavia questa volta era di gran lunga più potente! Ma in quel momento, Meng Hao voleva solo capire quanto fosse potente il suo avversario.


Fece un passo avanti ed alzò la mano. Non fece ricorso ad alcun tipo di abilità divina, bensì solo un pugno, che si scagliò verso la zampa!


123 Meridiani Immortali esplosero, combinandosi con il potere terreno del suo corpo per formare un'aura straordinaria che si scontrò con la zampa.


Un boato si levò in aria, e tutto tremò. La zampa tremò un momento per poi rompersi in mille pezzi. Meng Hao continuò ad avanzare, con i capelli che sbattevano al vento e l'aura che continuava ad aumentare.


"Zhao Yifan, è il momento per te di ricorrere alla tua magia segreta più potente. Altrimenti... ho già vinto!" La voce di Meng Hao riecheggiò, e il tono si faceva sempre più tiranneggiante ad ogni passo. Zhao Yifan sentì un pressante desiderio di scagliarsi contro di lui. Il volto di Fan Dong'er tremò, e le pupille di Li Ling'er si restrinsero.


Zhao Yifan portò la testa indietro e lanciò un grido, poi con la mano destra eseguì un gesto incantato.


"Cinque Spade Fendenti, Forma della Spada Nascente!" Agitò la mano destra, facendo roteare al massimo della loro potenza i suoi Meridiani Immortali. Gli oltre 90 Meridiani Immortali di cui disponeva sprigionarono la potenza di oltre 110 meridiani.


"Primo Fendente, Spade: Fendete i Cieli!" All'istante, decine di centinaia di spade volanti comparvero nel cielo stellato sopra Zhao Yifan. Adesso, il potere di oltre 120 meridiani Immortali esplose dal suo corpo!


"Secondo Fendente, Immortale: Perché Recidere il Mondo Terreno?!" L'aura di Zhao Yifan crebbe ancora. Durante il loro precedente scontro, aveva dovuto distruggere il suo Idolo del Dharma per utilizzare il Secondo Fendente. Questa volta, aveva scatenato la forma senza alcuna difficoltà. In più, utilizzando questo potere la sua energia arrivò a oltre 120 meridiani Immortali!


Questa era una vera dimostrazione delle Cinque Spade Fendenti della Grotta della Spada del Flusso Sublime. Ed era anche la magia segreta della Grotta della Spada del Flusso Sublime per il Reame Immortale. Era infatti abbastanza potente da creare un numero di meridiani illusori che poteva oltrepassare il normale limite di 123. Tuttavia, le anime Immortali che potevano essere create da quei meridiani equivalevano ad un'anima ogni 10 meridiani. In più, a causa delle costrizione dei 33 Cieli, il numero massimo di meridiani possibile, inclusi quelli acquisiti tramite magie segrete, era di 330, che era considerato il limite massimo.


Durante innumerevoli anni, nessuno era mai riuscito ad ottenerlo!


Meng Hao alzò la testa e i suoi occhi s'illuminarono di una luce brillate, come quella di una spada fredda e affilata.
                                


                                



