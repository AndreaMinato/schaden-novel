---
title: Capitolo 99 - Stabilità della Consistenza!
pubDate: 2025-03-17T11:17:34.775Z
tags:
    - issth
---


“Il Nucleo Demoniaco continua a muoversi e impedisce al mare dell'Essenza di entrare nello stadio della Stabilità della Consistenza. Non riesce proprio a formare il Pilastro del Dao... Devo formare il Pilastro del Dao! Devo raggiungere la Stabilità della Consistenza! Devo riuscire a fermare il Nucleo Demoniaco. E per questo serve più Energia Spirituale!”


I tre Elisir della Stabilità della Consistenza si dissolsero nella sua bocca ed esplose una quantità impressionante di energia spirituale. Si riversò nel mare dell'Essenza di Meng Hao, che qualche istante prima si trovava nel pieno della condensazione, ma in quel momento venne interrotto dal Nucleo Demoniaco.


La potenza sferzante portò il mare dell'Essenza a brillare di una luce accecante. Il Nucleo Demoniaco, che sembrava non avrebbe più smesso di girare, improvvisamente iniziò a rallentare. L'energia spirituale all'interno del mare dell'Essenza sembrava infinita. Si poté udire un boato, il quale represse ogni segnale che indicava che il Nucleo Demoniaco avrebbe ricominciato a girare.


Si fermò, immobile. Dal mare dell'Essenza risuonarono degli scoppiettii che riecheggiarono per tutto il corpo di Meng Hao. Sembrò che l'intero mare dell'Essenza si stesse gelando. Nello spazio di qualche respiro, divenne completamente solido.


In quel momento sembrava quasi che la vita di Meng Hao fosse giunta al termine. Il suo respiro si fece più lento, e il corpo iniziò a tremare. Gli occhi brillarono, fece un lungo respiro quando nella sua mente apparve il Manuale della Condensazione del Qi delle Sacre Scritture dello Spirito Sublime. Il mare dell'Essenza solidificato cominciò poco a poco a restringersi.


Si rimpicciolì sempre di più, trasformandosi in una pietra cristallina simile ad un diamante la quale conteneva il Nucleo Demoniaco. Si riversò altra energia spirituale dall'Elisir della Stabilità della Consistenza e lentamente il mare dell'Essenza riemerse.


Proprio mentre si stava ricostituendo, iniziò a ridursi ancora per formare un'ulteriore massa a forma di diamante di pietra cristallina. Poi, ancora più energia spirituale si riversò al suo interno, e il processo ricominciò.


Meng Hao sapeva che il processo avrebbe richiesto molto tempo, e avrebbe richiesto molta energia spirituale, motivo per cui aveva scelto questa valle. Diede un colpo alla borsa da trasporto e iniziò a consumare altri elisir medicinali.


Più e più volte, il suo mare dell'Essenza si ricostituì e poi si solidificò sotto forma di una pietra cristallina simile ad un diamante. Meng Hao perse la cognizione del tempo.


Un mese. Due mesi. Tre mesi... sei mesi...


Passò la primavera e arrivò l'autunno, poi il freddo dell'inverno. Era trascorso un anno da quando Meng Hao era entrato nella Grotta dell'Immortale per praticare la meditazione in isolamento. Ad ogni luna piena durante l'anno, i sette Coltivatori sarebbero andati a tirare la corda rossa.


Diedero il loro meglio tirandone fuori millequattrocentonovantanove metri. Non riuscirono mai a tirare fuori l'ultimo metro. Con il trascorrere del tempo, i sette uomini notarono che l'energia spirituale di cielo e terra nella zona sembrava essersi ridotta.


Certo, veniva assorbita da Meng Hao, ma loro non lo sapevano e non potevano immaginare perché stesse accadendo. Scandagliarono l'area ma non trovarono nulla. Non pensarono nemmeno un secondo di collegare il fenomeno a Meng Hao. Era passato un anno, il che nelle loro menti era una prova della sua morte.


L'uomo che aveva perso il suo Serpente dello Spirito quell'anno osservava spesso la Grotta dell'Immortale di Meng Hao con un ghigno freddo. La morte del suo Serpente aveva lasciato in lui un odio profondo nei confronti del ragazzo.


Aveva provato diverse volte ad introdursi nella grotta per raccogliere i tesori di Meng Hao dal suo cadavere. Ma non fu mai in grado di riuscirci.


Trascorse del tempo, altri sei mesi. Ora Meng Hao era rimasto a meditare in isolamento per un anno e mezzo. Una sera, sul tardi, il suo mare dell'Essenza si stava ancora una volta solidificando in una pietra simile a un diamante. Questo era il centesimo pezzo.


Si udì un boato e le cento pietre a forma di diamante iniziarono a fondersi tra loro. Lentamente, si modellarono in un trasparente e cristallino Pilastro del Dao!


Il Pilastro del Dao della Stabilità della Consistenza!


Non appena questo comparve, il respiro affannoso di Meng Hao si calmò. La sua vista si fece più offuscata e le funzioni dei suoi organi interni rallentarono. Era immobile; persino il suo sangue sembrava avesse smesso di circolare. Sembrava essere in uno stato di sospensione delle attività vitali.


Tutto era completamente fermo.


Meng Hao sapeva che questa era la seconda fase del processo di raggiungimento della Stabilità della Consistenza. Era la Ripresa.


Sedeva lì a gambe incrociate, nella sua mente riecheggiava il Manuale di Condensazione del Qi delle Sacre Scritture dello Spirito Sublime. Cadde in uno stato davvero inusuale. Sebbene il suo sangue e la sua carne non avessero subito alcun cambiamento in apparenza, in pratica stavano cambiando. E stavano cambiando in modo da rendere molto più semplice l'assorbimento del potere spirituale.


I suoi passaggi del Qi si ampliarono. Al loro interno non circolava alcun potere spirituale. Tuttavia, divennero più resistenti, più stabili e più levigati. Anche le sue ossa erano diverse, addirittura cristalline in alcuni punti. Si stava trasformando, stava diventando qualcosa di diverso da un mortale. Questi cambiamenti scossero tutto il suo corpo. I capelli si allungarono ancora di più e lui stesso divenne più alto.


Al suo interno non c'era più traccia del mare dell'Essenza, c'era invece un Pilastro del Dao d'oro. Si trattava di una piattaforma circolare piana che non brillava, ma piuttosto appariva scura e alquanto isolata. Fluttuava nel punto in cui una volta si trovava il mare dell'Essenza. Se si guardava più attentamente, si poteva vedere il Nucleo Demoniaco di Meng Hao, proprio al centro del Pilastro del Dao.


Sedeva lì immobile, completamente e perfettamente fuso con il Pilastro del Dao.


Il suo cuore non batteva, il sangue non scorreva. I passaggi del Qi erano fermi, e il suo Qi era scomparso. Meng Hao sedeva lì, sembrava invecchiato. Il suo Pilastro del Dao era in uno stato simile. Il Qi era stato risucchiato del tutto.


Rimase seduto così per altri sei mesi. Per attraversare la Stabilità della Consistenza gli ci erano voluti due anni interi. Altre persone sarebbero rimaste scioccate se l'avessero saputo. In linea di massima, il periodo di tempo più lungo necessario ad un Coltivatore per raggiungere la Stabilità della Consistenza è metà anno, spesso addirittura qualche mese. La quantità di energia spirituale richiesta non era nemmeno esagerata, niente di paragonabile a ciò di cui Meng Hao aveva avuto bisogno. La quantità di tempo ed energia spirituale sprecata da Meng Hao era molto maggiore della norma.


Verso la fine dell'ultima metà dell'anno, il Pilastro del Dao di Meng Hao iniziò a tremare e vibrare. Era la prima cosa che cominciava a muoversi nel suo corpo. Successivamente, il cuore iniziò a battere. Tutti i sistemi e gli apparati ricominciarono a funzionare. Il sangue cominciò a scorrere, i passaggi del Qi cominciarono a lavorare, e il Qi fu pervaso da segnali di forza vitale. Poco a poco, iniziò a risvegliarsi, come se fino a quel momento avesse dormito.


Presto il Pilastro del Dao cominciò a brillare in modo vivace con una luce dorata, che diventava sempre più intensa. Il suo cuore batteva così forte che sembrava quasi potesse scoppiare. Questo suono riempì la Grotta dell'Immortale. Ogni battito del cuore faceva scorrere sangue nel corpo. Il Qi si espanse, sembrava che presto lui sarebbe stato pervaso dalla potenza e sarebbe stato in grado di aprire gli occhi in qualsiasi momento.


Questa potenza non serviva solo a fargli aprire gli occhi, ma piuttosto a risvegliarne il corpo. Si muoveva irrequieta dentro di lui, diventando sempre più forte, pervadendo il suo corpo di forza!


Fu in quel momento che il Pilastro del Dao al suo interno emise un potente ruggito. Un forte potere spirituale esplose da questo, schizzando nei passaggi del Qi, nella carne, nel sangue e nelle ossa di Meng Hao. Come la vitalità della primavera che porta un albero avvizzito a germogliare, così il suo corpo si svegliò. Il suo Qi divenne più forte, imponenti quantità di lerciume emersero dai suoi pori, sostituite poi da un aroma fragrante emanato dal corpo. I lunghi capelli fluttuavano attorno a lui. Appariva totalmente diverso rispetto a sei mesi prima.


Quando il potere spirituale fu emanato, i suoi passaggi del Qi furono pervasi dal potere, e il sangue fluì più velocemente. Il battito del cuore fece tremare la Grotta dell'Immortale, e i suoi occhi... in quel momento si spalancarono luminosi.


Da loro proveniva una luce accecante. Se un Coltivatore alla Condensazione del Qi l'avesse visto, la sua mente avrebbe vacillato e la sua base di Coltivazione si sarebbe danneggiata.


Nel momento in cui aprì gli occhi, l'energia spirituale nella valle venne spazzata via. Era come se Meng Hao fosse diventato un buco nero che inghiottiva tutta l'energia spirituale visibile. Fu assorbita attraverso i suoi pori e all'interno del Pilastro del Dao, che diventò sempre più luminoso. Il Qi di Meng Hao si fece ancora più potente.


Il suo cuore batté forte quando la sensazione di potere crebbe nella mente. Sapeva senza ombra di dubbio che semplicemente alzando la mano, avrebbe potuto far crollare l'intera Grotta dell'Immortale. Questa era una certezza basata sul suo corpo fisico, la sua mente e la sua base di Coltivazione.


Il Senso Spirituale nella sua mente aumentò. A causa di ciò che aveva provato nel completare il grande cerchio di Condensazione del Qi, il suo Senso Spirituale salì ad un livello maggiore. In quel momento era molto più potente di quello di un Coltivatore allo stadio della Stabilità della Consistenza medio.


Infatti, il Senso Spirituale superava totalmente quello che un Coltivatore dovrebbe avere all'inizio dello stadio della Stabilità della Consistenza. Era in realtà pari a quello dello stadio intermedio della Stabilità della Consistenza.


E per i Coltivatori alla Stabilità della Consistenza, il Senso Spirituale era tutto!


Il respiro di Meng Hao riecheggiò. L'energia spirituale di cielo e terra si riversò in lui, e il Pilastro del Dao diventò ancora più luminoso. In poco tempo, tutto il suo corpo brillò di una luce dorata.


La potenza dei Coltivatori alla Stabilità della Consistenza supera di gran lunga quella dei Coltivatori della Condensazione del Qi. Spostando la sua mente, poteva vedere ogni cosa entro millecinquecento metri come se si trovasse all'interno del suo cuore. Questo... era Senso Spirituale!


Un Coltivatore all'inizio dello stadio della Stabilità della Consistenza di norma riusciva a emettere Senso Spirituale solo fino a seicento metri.


“Lo stadio iniziale della Stabilità della Consistenza...” disse Meng Hao lentamente. Nel momento in cui la sua voce riecheggiò, il voltò s'illuminò di energia. Gli occhi scintillarono, respirò a fondo, percependo il potere dell'energia spirituale emesso dal Pilastro del Dao. Questo era cento volte più forte del potere che avrebbe potuto utilizzare sei mesi prima, quando si trovava all'apice del tredicesimo livello di Condensazione del Qi.


Certo, la differenza non era paragonabile al nono livello della Condensazione del Qi, ma piuttosto al tredicesimo. Per Meng Hao, si trattava di un cambiamento completo e assoluto.


Questo era il motivo per cui i Coltivatori alla Stabilità della Consistenza potevano sconfiggere senza difficoltà i Coltivatori alla Condensazione del Qi. Il mare dell'Essenza della Condensazione del Qi viene congelato cento volte per formare il Pilastro del Dao della Stabilità della Consistenza. Il cambiamento che Meng Hao aveva vissuto questa notte fece salire vertiginosamente la sua potenza. Era ineguagliabile!
                                


                                



