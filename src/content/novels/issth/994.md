---
title: Capitolo 994 - Il Clan Nel Caos!
pubDate: 2025-03-17T11:17:35.027Z
tags:
    - issth
---


Il Clan Fang era in un completo caos!!


I coltivatori della Nona Montagna e Mare che osservavano rimasero scioccati dalla scena. Non c’era stata assolutamente nessuna indicazione che una cosa del genere stava per succedere. All’improvviso… l’intero Clan Fang venne lanciato nello scompiglio!


Allo stesso tempo, uno scudo brillante apparve intorno a Pianeta Vittoria Orientale, coprendo e sigillando completamente il Pianeta!


L’intera area era ora sigillata, non lasciando a nessuno la possibilità di entrare o uscire senza espressa autorizzazione!


Sigillati all’interno non c’erano solo tutti gli abitanti di Pianeta Vittoria Orientale , ma anche tutti i Prescelti appartenenti agli altri clan che al momento si trovavano nel cielo stellato. Erano bloccati nel cielo stellato, mentre guardavano scioccati il tumulto che si svolgeva sotto di loro sul pianeta.


Miserevoli urla si sollevavano dal Clan Fang, insieme a ruggiti di rabbia ed esclamazioni di shock.


“Tu… Fang Zheyi, tu…”


“Fang Haitao, che stai facendo? Tu sei lo Zio del Mio Clan!!”


“Questa è ribellione!! State davvero tradendo il clan!?!?”


Scioccanti esplosioni si sollevavano mentre il quaranta percento degli Anziani passò dal guardare l’incontro di Meng Hao e Fang Wei ad attaccare improvvisamente gli altri Anziani del Clan. Rilasciarono immediatamente le loro abilità divine più feroci.


Alcuni Anziani vennero colpiti alle spalle; cadendo poi in avanti, mentre spruzzavano sangue dappertutto, dopo di che si voltavano di scatto ruggendo per la rabbia.


Altri venivano attaccati da diversi avversari e prima che potessero reagire venero fatti a pezzi. Teste iniziarono a volare per aria, i loro occhi erano ricolmi di incredulità mentre venivano uccisi nel corpo e nell’anima.


C’erano alcuni che riuscirono ad evitare gli attacchi fatali. La loro base di coltivazione si attivò di potere mentre si giravano, tremando per la rabbia e l’incredulità mentre affrontavano i traditori.


RUUUUUUMMMMBLLLLE!


In un battito di ciglia, delle ferite gravi vennero inflitte su più della metà del sessanta percento degli Anziani ancora fedeli al Clan. Ce n’erano molti che, non avendo la possibilità di difendere se stessi, vennero immediatamente uccisi!


Sangue fluiva attraverso il palazzo ancestrale.


Quella era la situazione degli Anziani. Tuttavia, il caos non era limitato a loro. Quasi tutti i membri della linea di sangue di Fang Wei si attivarono, espressioni feroci sui loro volti mentre attaccavano gli altri membri del clan. Abilità Divine esplosero in ogni dove mentre anche linee di sangue del clan neutrali si dimostrarono anch’esse dei traditori. Immediatamente iniziarono ad utilizzare attacchi feroci rivolgendoli ad altri membri del clan. Miserabili urla potevano essere sentite mentre tutto il clan venne scosso e innumerevoli individui morirono.


Sangue colava dalla bocca di Fang Xiangshan mentre arretrava, a causa di una Sorella del Clan che la inseguiva con intento omicida.


Poi c’era Fang Yunyi. Lui non era tra i traditori, quindi guardava intorno a lui il mondo cambiare.


Fang Xi tossì una boccata di sangue dopo essere stato ferito da uno degli altri membri della linea di sangue diretta. L’espressione di Fang Xi era una di pura rabbia e indignazione.


“Fang Shui tu…”


Il giovane uomo che lo aveva attaccato lo guardò per un momento in silenzio, poi iniziò di nuovo ad attaccare. I due iniziarono a combattere amaramente.


Scene di caos e combattimento scoppiarono immediatamente in diverse zone del clan.


Il terreno tremò ed edifici esplosero. Mentre il caos si diffondeva, il terreno si fece rosso per il sangue. In un battito di ciglia, innumerevoli individui morirono.


Su nel cielo, il 19esimo Zio e Fang Xiushan stavano combattendo. Originariamente, il 19esmo Zio stava solo cercando di bloccare la strada a Fang Xiushan, ma ora i suoi occhi erano iniettati di sangue, mentre ruggiva adirato mentre rilasciava numerosi attacchi mortali.


Fang Xiushan piegò la testa all’indietro e rise duramente, la sua espressione era una di pazzia.


Tutto stava accadendo troppo in fretta. Fu quasi nello stesso momento in cui il 19esimo Zio bloccava la strada a Fang Xiushan che il nonno di Fang Wei distrusse il contenitore di giada e quel quaranta percento di Anziani iniziava ad attaccare. Su a mezz’aria, Meng Hao si avvicinò a Fang Wei, si allungò ed era sul punto di toccare la sua fronte.


Tuttavia, in quel momento esatto, all’improvviso, un senso di pericolo senza precedenti nacque nel suo cuore. Quel senso di percolo non proveniva da Fang Xiushan o dal nonno di Fang Wei, nemmeno dal caos che permeava il clan. Invece, proveniva da… Fang Wei stesso!


In quell’istante, uno sguardo di lotta apparve all’improvviso negli occhi di Fang Wei e d’un tratto, apparvero quattro pupille, due in ogni occhio. Poi, quelle pupille si fusero insieme.


Nessuno poté vederlo succedere eccetto Meng Hao. Non appena percepì quello che stava succedendo, si lanciò all’indietro. Quasi nello stesso momento, rimbombi poterono essere sentiti mente l’area in cui si trovava un momento fa collassò. L’incredibile potere del Rame Antico con 10 Lampade dell’Anima estinte improvvisamente fece la sua comparsa.


Se Meng Hao avesse esitato per anche solo un momento di respiro in più, sarebbe sicuramente morto.


Allo steso tempo, una mano emerse improvvisamente dal cielo distrutto, la quale poi si appoggiò sulla fronte di Fang Wei.


“Svegliati, mio doppelgänger!” disse una voce antica. Allo stesso tempo, il corpo di Fang Wei tremò e rilasciò un urlo penetrante.


In alto a mezz’aria, lo scalpo di Meng Hao si intorpidì, la sua espressione era una di sorpresa. Fu a questo punto che girò la testa e vide il caos che regnava nel Clan Fang.


Vide innumerevoli persone morire. Vide membri del clan attaccarsi l’un l’altro. Questa vista gli fece vorticare la mente… era completamente impreparato a qualcosa del genere, il suo cuore iniziò improvvisamente a tremare violentemente.


Dovunque guardasse, i corpi si ammassavano. Nel cielo, Anziani del Clan Fang stavano combattendo battaglie mortali. Di sotto, i membri del clan erano in preda alla pazzia. L’odore del sangue riempì l’aria, cosi concentrato che non era possibile farlo disperdere in nessun modo.


Meng Hoa quasi non riusciva a credere all’improvvisa e violenta scena a cui stava assistendo.


Pianeta Vittoria Orientale era completamente scosso, inclusa la Setta della Medicina Immortale. Persino Patriarca Affidabilità era stordito.


Se i poteri su Pianeta Vittoria Orientale erano sorpresi, non c’era nemmeno bisogno di menzionare le reazioni dei vari poteri della Nona Montagna e Mare. Quando videro quello che stava accadendo, le loro menti vacillarono e i loro occhi si spalancarono per lo shock.


“Questo… questo è impossibile!”


“Questo è il Clan Fang! Uno dei Grandi Quattro Clan! Come possono essere stati colpiti cosi all’improvviso da uno sconvolgimento del genere!?”


“Il Clan Fang… il Clan Fang sta discendendo nella guerra civile!!”


“C’era una cospirazione nel clan! Sembra che quasi la metà del clan si stia ribellando!!”


“Una cosa del genere avrà sicuramente un impatto in tutta la Nona Montagna e Mare!!!” Le persone stavano spalancando la bocca per lo shock in ogni setta e clan. Non riuscivano a credere a quello che stavano vedendo, c’erano fiumi di sangue che attraversavano il Clan Fang!


“Fang Heshan, cosa stai facendo!?!?” il Grande Anziano ruggì contro il nonno di Fang Wei. “Sai che i Patriarchi sono in meditazione isolata nel palazzo ancestrale. Un avvenimento del genere li sveglierà sicuramente! Se anche solo uno di loro verrà fuori, vi condannerà a dannazione eterna!” I capelli del Grande Anziano erano in disordine, lui stava tremando e i suoi occhi erano iniettati di sangue come se fosse caduto preda dalla follia. Il suo cuore era ricolmo di dolore. Questo era il palazzo ancestrale del Clan Fang, un luogo in cui il clan aveva accumulato risorse per innumerevoli anni. Eppure, all’improvviso, era stato avvolto dalla rivolta.


Nella lunga storia del Clan Fang, non c’era mai stata una ribellione di tale portata. L’intera faccenda faceva ribollire di rabbia il sangue del Grande Anziano, mentre si sparava contro Fang Heshan.


Fang Heshan fluttuava a mezz’aria, la sua faccia cupa mentre guardava il caos. Aveva visto tutto quello che era accaduto nel clan, vide inoltre gli innumerevoli membri del clan perire. Poteva sentire l’odore del sangue appena versato.


“Cosa sto facendo?” chiese. “Questa non è stata la mia decisione. Era come ha detto una certa persona, il Clan Fang ha davvero bisogno di cambiare. Per quanto riguarda quei Patriarchi che hai appena menzionato…?” Fang Heshan iniziò a ridere in un modo molto strano, senza aggiungere altro. Avanzò e iniziò a combattere con il Grande Anziano.


Quando il Grande Anziano vide l’espressione sulla faccia di Fang Heshan, il suo cuore iniziò a palpitare.


Massicce esplosioni riempirono l’aria, facendo tremare ogni cosa. Parecchi edifici intorno il palazzo ancestrale crollarono. Dei crateri apparvero nel terreno mentre un feroce massacro veniva svolto in larga scala.


Nello stesso momento in cui il massiccio evento sconvolgeva il Clan Fang, nei profondi recessi del palazzo ancestrale, all’interno della caverna rocciosa, il Settimo Patriarca si alzò in piedi di scatto, la sua espressione una di furia e incredulità. Il suo intero corpo stava tremando, era sul punto di sbattere un piede per terra e volare fuori dalla caverna per porre un freno agli eventi.


Non era solo lui. In quello stesso momento, altri Patriarchi si misero in piedi. Tuttavia, nello stesso momento…


All’improvviso, il Sesto Patriarca estese la sua mano e spinse in avanti, facendo espandere esplosivamente un’increspatura. Istantaneamente l’increspatura si trasformò in uno scudo che preveniva a tutti quanti di andare via.


“Signore e signori, non voglio davvero attaccarvi,” disse lentamente. “Per favore aspettate qui un momento mentre la questione di sopra viene risolta. Poi vi lascerò andare via in pace.”


“Vecchio Sesto!” urlò il Settimo patriarca, girando sul posto, i suoi occhi bruciavano di intento omicida. In questo momento critico di caos, dovevano agire senza esitazione, risolvendo la questione all’istante. Persino  il più piccolo rallentamento nelle loro azioni avrebbe condotto ad ancora più perdite all’interno del clan.


Mentre parlava, si affrettò verso il Sesto Patriarca.


“Davvero credi di poterci bloccare tutti qui da solo? Davvero farai affidamento solo su Fang Henshan per guidare la ribellione?” La rabbia del Settimo Patriarca ribolliva fino a raggiungere i Cieli, intento omicida esplose all’esterno da dentro di lui. Tuttavia, mentre si iniziava a muovere in avanti, un sorriso sprezzante apparve sulla faccia del Sesto Patriarca.


“Fang Heshan della nuova generazione è solo una pedina nell’intero piano. Per quanto riguarda qui, credi davvero che io stia agendo da solo, Vecchio Settimo?”


Mentre le parole lasciavano la bocca del Sesto Patriarca, la faccia del Settimo Patriarca si distorse per lo shock mentre il Quarto Patriarca all’improvviso si girò, con occhi brillanti ricolmi di intento omicida, attaccò il Quinto Patriarca.


“Quarto Fratello, che cosa stai facendo?!” Scioccanti esplosioni poterono essere sentite. Tutto accadde troppo in fretta. Il Quinto Patriarca aveva una profonda base di coltivazione, quindi nonostante fosse stato attaccato all’improvviso, fu lo stesso in grado di mettersi in piedi.


Allo stesso tempo, il Secondo Patriarca iniziò a ridere con freddezza. Mentre faceva un passo in avanti, la faccia del Terzo Patriarca diventò pallida.


Il Secondo Patriarca era in realtà secondo in potenza solo al Patriarca della Terra. Fece un passo in avanti, la sua aura era omicida, facendo tremare cosi i cuori degli altri Patriarchi.


Delle sei persone presenti, tre si erano dimostrate traditori!


Scioccanti esplosioni poterono essere sentite mentre attacchi decisivi  venivano rilasciati all’interno della caverna di pietra. Ogni cosa tremava e sangue venne schizzato dalla bocca del Settimo patriarca. La sua espressione era una di dolore mentre urlava, “Perché??!”


Questi sei erano stati seduti in mediazione insieme per molti anni e nonostante non fossero fratelli consanguinei, in termini di relazioni tra di loro, era quasi come se lo fossero. Si chiamavano persino l’un l’altro Fratello.


La persona che rispose il Settimo Patriarca fu la più potente del gruppo, il Secondo Patriarca.


“Vecchio Settimo, davvero non voglio mentirti. Tutto questo è per… il lascito di Lord Li!”


Un drastico evento sconvolgente stava scuotendo il Clan Fang. Esplosioni riempirono l’aria, tutto Pianeta Vittoria Orientale stava tremando. Gli esperti al Reame Dao delle varie sette e clan guardavano con espressioni di shock.


Nel frattempo, il Patriarca della terra si trovava nel cielo stellato fuori da Pianeta Vittoria Orientale. Quando vide quello che stava accadendo, uno sguardo molto strano apparve nei suoi occhi, anche se nessuno sarebbe stato in grado di percepirlo. Vide i membri del clan morire sotto di lui sul pianeta e sapeva che a prescindere da chi avesse vinto o perso, il clan avrebbe sofferto un’enorme perdita in termini di forza complessiva. Eppure, i suoi occhi continuavano a oscillare quasi come se stesse deridendo i membri traditori del clan!


Il suo corpo tremò mentre si preparava a raggiungere Pianeta Vittoria Orientale. Considerando il livello della sua base di coltivazione, tutti potevano dire che nel momento in cui fosse giunto lui, non importava quanti ribelli ci fossero, sarebbero stati completamente impotenti di fronte a lui!


Tuttavia, nel momento in cui sembrava che stesse per fare la sua mossa, un freddo sorriso apparve sul volto di una certa persona. Questa persona era venuta per combattere Meng Hao, ma dopo aver visto la sua serie di vittorie contro gli altri Prescelti, si era trattenuta. Ora, quella persona improvvisamente tremò per poi riapparire direttamente di fronte il Patriarca della Terra del Clan Fang.


Lei era l’unica persona tra tutti gli altri Prescelti… la quale non aveva combattuto Meng Hao!


Lei era nient’altri che la persona che tutti conoscevano come Ji Yin!!


Tuttavia, in realtà lei non era Ji Yin!
                                


                                



