---
title: Capitolo 998 - La Caduta di Fang Wei!
pubDate: 2025-03-17T11:17:35.027Z
tags:
    - issth
---


Un attacco brutale!


“Xiushan!!” quando Fang Heshan vide quello che era appena accaduto, la sua espressione si riempì di dolore. Buttò indietro la testa e ululò: se non fosse stato per il Maggiore che gli bloccava la strada, si sarebbe immediatamente lanciato contro Meng Hao.


Nel frattempo, tutti i coltivatori delle varie sette e clan della Nona Montagna e del Nono Mare stavano osservando l’accaduto in completo shock.
Sapevano già che Meng Hao era incredibilmente potente, ma quando lo videro uccidere Fang Xiushan rimasero interdetti ad un profondo e intimo livello.


Guardarono Meng Hao con occhi pieni di gelosia.


“E’ un potente esperto che ha superato chiunque nella sua generazione e che può persino combattere contro gente nel Regno Antico!”


“E’ un peccato che debba morire per i tumulti che sono scoppiati nel Clan Fang…”


“Se non morirà in questa battaglia, allora il suo futuro… sarà inimmaginabile!” si avvertirono dei sussulti attraversare la Nona Montagna e il Nono Mare quando Fang Xiushan morì.


L’incredulità sul suo viso nell’istante prima della sua morte era chiaro: era nel Reame Antico, con due Lampade dell’Anima spente, eppure era morto per mano di un coltivatore del Reame Immortale. Aveva trovato la giusta vendetta per il suo Wei, e alla fine… si era fatto annientare.


Dal momento in cui aveva appreso che Meng Hao sarebbe ritornato nel clan, aveva voluto ucciderlo. Dall’imboscata nella volta celeste, al modo in cui lo aveva preso di mira nel clan, fino al tentativo di prendergli la vita nella Terra degli Antenati… tutto quello era stato prova del fatto che lui e Meng Hao fossero incompatibili come fuoco e acqua.


Ancora più spiacevole era il fatto che, fino al momento della sua morte, non aveva capito chi fosse il suo vero nemico: non era Meng Hao, era il Sesto Patriarca.


Forse Fang Xiushan lo sapeva, in fondo; forse aveva sempre saputo cosa sarebbe successo, eppure nella sua mente, forse… pensava davvero che permettendo al Sesto Patriarca di possedere suo figlio, avrebbe fatto a quest’ultimo un grande onore.


Forse il suo modo di pensare era pazzesco, o forse no. In ogni caso, non aveva più importanza: tutto era stato sistemato da Meng Hao, nel suo attuale stato; la mossa di una mano, il rilascio di un’abilità divina! Meng Hao raggiunse improvvisamente una certa illuminazione.


“Forse… tutte queste trame e macchinazioni possono essere sventate con la semplice mossa di una mano da parte di un potente esperto? Forse tutto può essere invertito? Se così fosse… tutti i disordini nel Clan Fang potrebbero essere cambiati dalla mossa di una mano di un potente esperto?” Meng Hao si guardò attorno per vedere il Clan Fang e l’incessante massacro che si stava portando avanti davanti ai suoi occhi.


Nessuna delle recenti svolte degli eventi era riuscita a fermare la carneficina: il sangue scorreva dappertutto e le urla di terrore e di rabbia fluttuavano costantemente in aria; era impossibile dire chi stesse vincendo e chi stesse perdendo, ma era chiaro cosa sarebbe successo alla fine.


Il Clan Fang sarebbe stato interamente distrutto.


Meng Hao non poteva cavarsi di dosso la sensazione che i tumulti nel Clan Fang fossero semplicemente troppo strani. Infatti, non era ancora pronto per accettare completamente quello che stava succedendo.


Il Clan Fang era uno dei Quattro Grandi Clan e un tempo era stato effettivamente il capo dei quattro; per questo era difficile credere che, così semplicemente, il clan avrebbe vissuto il suo atto finale.


Meng Hao osservò Fang Wei volare e i suoi occhi brillarono dalla voglia di uccidere.


“Posso rimanere in questo stato solo per il tempo di altri sette respiri…” mormorò. Quello era il suo stato più potente e poteva rimanerci per un totale di dieci respiri. Prese un respiro profondo, sollevò il piede e fece un passo avanti.


Quell’unico passo fece sì che tutto sembrasse sul punto di sprofondare: istantaneamente si ritrovò dietro Fang Wei. Era una velocità che superava quella di un teletrasporto minore: era un teletrasporto più grande!


Fang Wei era sconvolto nel vedere Meng Hao improvvisamente al suo fianco: Meng Hao sollevò la mano con incredibile velocità e diede un colpetto a Fang Wei.


“Detonare!” disse con occhi ricolmi di gelo.


Era una sola parola ma riecheggiò in tutte le direzioni, facendo tremare tutti quanti. Fiamme Divine eruttarono intorno a Fang Wei, incitando un urlo selvaggio. Allo stesso tempo Fang Wei fece un incantesimo a due mani e sputò una boccata di sangue: immediatamente saltò fuori uno scudo rosso sangue intorno a lui.


Incredibilmente, mentre Fang Wei stava dentro allo scudo, apparve l’immagine di un vecchio nel suo occhio destro. Quando si sedette a gambe incrociate aprì l’occhio e sprigionò terrificanti ondate di energia dal Reame Antico.


Fang Wei era stato completamente spinto in un angolo, così il Sesto Patriarca fu obbligato ad usare il potere dell’Essenza del suo dopplegänger per rispondere agli attacchi.


I brontolii riempirono l’aria e Fang Wei tossì un’altra boccata di sangue: il suo petto sprofondò verso l’interno e lo scudo color del sangue si espanse.
A causa di quella resistenza, l’Essenza della Fiamma Divina si fermò per un momento.


In quel breve istante, Fang Wei si trasformò in un’ombra vibrante e cadde immediatamente all’indietro con il sangue che spruzzava dalla sua bocca, seriamente ferito. Il suo scalpo era insensibile e la figura nel suo occhio destro era annebbiata. Era l’unico dopplegänger del Sesto Patriarca, quindi aveva un’Essenza molto ridotta che aveva appena utilizzato per sfuggire alla crisi mortale in cui si era ritrovato. Ad ogni modo, in quel momento, anche il potere che stava usando per sopprimere l’anima di Fang Wei si era indebolita.


Improvvisamente, l’anima di Fang Wei apparve nel suo occhio sinistro, in difficoltà. Secondo i piani, Fang Wei non avrebbe dovuto combattere; ad ogni modo i risvolti drammatici che avevano afflitto il Clan Fang avevano portato all’avverarsi di eventi inaspettati.


L’anima di Fang Wei si risvegliò con fatica e iniziò a combattere contro la possessione del Sesto Patriarca, ottenendo nuovamente il controllo del suo stesso corpo.


“Fang Hao, uccidimi!” pianse, tremando. “Ti ho detto che se io avessi perso, avresti potuto riprenderti quello che ti spetta!”


Meng Hao continuò a guardarlo, taciturno, con un’espressione indecifrabile: guardò gli occhi di Fang Wei e successivamente alzò la sua mano destra, muovendola in avanti. I 33 Cieli tuonarono fino a posizionarsi sopra la testa di Fang Wei: sotto i suoi piedi apparvero le 33 Terre, trasformandosi in una trappola mortale.


I tuoni riecheggiarono quando i 33 Cieli crollarono e le 33 Terre esplosero di potere: un’aura potentissima crebbe dentro Fang Wei, che tossì sangue. Il vecchio uomo nel suo occhio destro sembrava pieno di rabbia e terrore; stava per controbattere quando improvvisamente una luce splendente brillò nell’occhio sinistro di Fang Wei.


“Io sono Fang Wei, Prescelto del Clan Fang. Se il tuo intento è quello di impossessarti di me per seminare il caos nel Clan Fang, allora preferisco… permettere al male di essere distrutto dal bene, e morire insieme a te!” la sua vera anima, che risiedeva nel suo occhio sinistro, si ribellò improvvisamente e iniziò a combattere direttamente con il Sesto Patriarca per riprendere il controllo del proprio corpo.


Era sempre stato un orgoglioso senza eguali, e si era sempre considerato il Prescelto del Clan Fang!


“Maledizione!” si arrabbiò il Sesto Patriarca. Inizialmente, non era che non volesse distruggere l’anima di Fang Wei; piuttosto, per eseguire una perfetta possessione, non avrebbe potuto farlo siccome avrebbe dovuto assorbire lentamente la sua anima. Non era mai stato preoccupato di farlo, eppure non avrebbe mai immaginato che la devozione di Fang Wei per il clan avrebbe improvvisamente superato ogni cosa. In verità, si era dimenticato dell’incredibile orgoglio di Fang Wei.


Fang Wei era un Prescelto del clan. Il suo desiderio era quello di morire in battaglia, di essere posseduto e di uccidere gli altri. Aveva intenzione di avanzare con le buone o con le cattive. Ad ogni modo, non voleva certamente tradire il suo clan. Il suo obiettivo più importante era quello di proteggere il clan, di assicurarsi che gli altri membri del clan lo vedessero come un eroe!


Voleva essere al centro dell’attenzione, il fulcro dell’intero clan. Voleva il prestigio e voleva diventare un potente esperto; voleva condurre il clan alla gloria!


In realtà, non era consapevole dei veri piani che erano stati portati avanti da suo nonno.


L’espressione di Meng Hao era indecifrabile mentre alzava la sua mano destra verso il cielo.


“Fang Hao, uccidimi! Se muoio, il Sesto Patriarca verrà gravemente ferito. Forse il clan avrà qualche speranza, allora! UCCIDIMI!!”


Il Sesto Patriarca stava impazzendo: l’occhio sinistro di Fang Wei si stava offuscando e la sua anima stava combattendo disperatamente contro il Sesto Patriarca per il controllo del suo corpo.


Fang Heshan stava ancora combattendo contro il Maggiore e quando vide in quale crisi si trovava Fang Wei, liberò un grido di rabbia. Degli scoppi risuonarono dal suo corpo e improvvisamente un frammento di giada apparve nella sua mano. Lo distrusse con violenza, diffondendo delle intense ondate di energia. L’espressione del Maggiore crollò quando percepì il terribile potere di quelle ondate, e fu costretto a ritirarsi.


Quando cadde indietro, Fang Heshan si lanciò contro Fang Wei.


“Wei!!” Fang Heshan pianse con urgenza.


Proprio quando si avvicinò, l’occhio sinistro di Fang Wei riprese a brillare. La sua mano sinistra si alzò, tremando quando indicò Fang Heshan. In quell’istante apparvero le Fonti Gialle insieme alle anime Immortali, che bloccarono il cammino di Fang Heshan.


“Nonno,” disse, la sua voce tremava, “signore, quando sono nato, ti ricordi perché mi hai dato il carattere Wei 卫 come nome? Signore… mi hai detto che fu perché avevo bisogno di difendere il Clan Fang… nonno… trattieniti…” Quando Fang Heshan sentì queste parole, tremò, e il dolore apparve nei suoi occhi.


“Fang Hao, devi prendere il mio posto… per proteggere il Clan Fang! Andiamo! Riprenditi i tuoi Frutti del Nirvana!” Fang Wei chiuse l’occhio sinistro e dentro al suo corpo si avvertirono dei brontolii. Uno scoppiettio provenì dalla sua fronte, dove apparve una fessura da cui emersero due frutti.


Meng Hao percepì immediatamente una sensazione molto familiare: sollevò la sua mano destra verso i Frutti del Nirvana, che volarono direttamente verso di lui e atterrarono sul suo palmo.


Allo stesso tempo, Fang Wei tossì una boccata di sangue e la sua energia si indebolì immediatamente. Il Sesto Patriarca lasciò uscire un urlo di sconfitta: di sua iniziativa, Fang Wei si lanciò contro l’abilità divina di Meng Hao. Nessuno poteva impedirgli di farlo, e nemmeno Meng Hao poteva fermare l’esplosione violenta dei 33 Cieli e delle 33 Terre.


In un istante, il Sesto Patriarca nell’occhio destro di Fang Wei si trasformò in un rivolo di fumo: ad ogni modo, prima che potesse scappare, l’anima di Fang Wei ci si attaccò e lo riportò indietro.


“NO!” il dopplegänger del Sesto Patriarca liberò un ululato di rabbia non appena venne inondato dai tuonanti 33 Cieli e dalle 33 Terre.


Delle esplosioni violente riempirono l’aria e allora i 33 Cieli e le 33 Terre scomparirono: il corpo di Fang Wei crollò a terra e il suo occhio destro si fece completamente scuro. Il Sesto Patriarca era stato sterminato nel corpo e nello spirito.


L’occhio sinistro di Fang Wei si stava offuscando: la fiamma della sua forza vitale si stava spegnendo. Poco prima di morire guardò Meng Hao e le sue labbra si mossero: non era in grado di parlare ad alta voce ma Meng Hao capì esattamente quello che gli stava dicendo.


Disse: “Difendi il Clan Fang.”


All’improvviso, Meng Hao ripensò a come era stato sul Pianeta Vittoria Orientale cento anni prima Lui e Fang Wei erano bambini: Fang Wei era sempre stato testardo, a differenza degli altri bambini; non voleva seguire Meng Hao, piuttosto spendeva il tempo da solo, nell’ombra, lavorando sodo per cercare di ottenere l’approvazione degli altri.


Sembrava lunatico ma, in verità, aveva lavorato duramente nel corso degli anni: tutto quello lo aveva portato a diventare il Fang Wei del presente.


Meng Hao ricordò quando entrambi avevano sei anni ed era giunto il momento per loro di praticare la coltivazione: erano rimasti fermi di fronte agli Anziani del Clan ed erano state fatte loro delle domande sul perché volessero diventare coltivatori. La risposta di Meng Hao era stata che, dopo essere cresciuto, avrebbe voluto proteggere sua madre e suo padre.


Per quanto riguardava Fang Wei, le parole che aveva pronunciato con la sua tenera e giovane voce sembravano riecheggiare in quello stesso momento nelle orecchie di Meng Hao.


“Mio nonno ha scelto per me il nome Wei! Io sono Fang Wei, e quando crescerò, voglio difendere il clan!”


Le parole che Fang Wei aveva pronunciato da bambino… erano parole che avrebbe sempre ricordato, persino nel momento della sua morte!


BOOOM!


Fang Wei cadde a terra, la sua aura era scomparsa. Era morto!
                                


                                



