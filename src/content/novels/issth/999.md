---
title: Capitolo 999 - Arriva il Soldato di Terracotta!
pubDate: 2025-03-17T11:17:35.027Z
tags:
    - issth
---


In quel momento, i Prescelti sospesi nel cielo stellato fissavano la scena in stato di shock. Anche i coltivatori della Nona Montagna e Nono Mare si erano ammutoliti alla morte di Fang Wei.


Un Prescelto che muore...


In più, ciò che aveva fatto prima di morire aveva commosso tutti. All'improvviso... tutti sentivano di non volersi separare da Fang Wei.


Fang Wei, Prescelto del Clan Fang!


Il Fang nel suo nome stava a indicare l'appartenenza al Clan Fang. La parola Wei invece significa 'difendere'.


Miseria e desolazione era ciò che provava il Clan Fang in quel momento. La morte del Prescelto suscitò un fremito nei loro cuori. Molti non riuscivano a trattenere la sorpresa, se fossero stati al posto di Fang Wei, cosa avrebbero fatto?


"Fang Wei... ricorderò questo nome!"


"La parola Wei... ha proprio QUEL significato..."


La ribellione caotica proseguiva all'interno del Clan Fang. I membri del Clan morivano in continuazione, e il loro Palazzo degli Antenati era un bagno di sangue. Il penetrante odore del sangue si propagava in tutte le direzioni.


A seguito della morte di Fang Wei, molti membri del clan ammutolirono con amarezza. Tuttavia, non era il momento di lasciarsi sopraffare dal dolore, quindi ripresero a lottare.


Nel cielo stellato, Fan Dong'er e l'altro Prescelto osservavano in silenzio. Nessuno dei due aveva intenzione di lanciarsi in un gesto impulsivo, quindi rimasero fermi mentre la battaglia proseguiva.


Il Patriarca della Terra del Clan Fang si batté con Ji Xiufang, uno dei cinque esperti del Reame del Dao del Clan Ji. Fu una battaglia incredibilmente devastante. Quando il potere dell'Essenza fu rilasciato, si udirono dei boati. Entrambi erano Signori del Dao da una Essenza; il loro scontro fece tremare il cielo stellato, nel quale apparvero lampi di colore.


"Il Clan Fang è destinato ad essere distrutto," disse Ji Xiufang piano. "Fang Shoudao, ne sei consapevole nel profondo del tuo cuore. Non c'è motivo per continuare a contrattaccare. Quel ragazzino, Fang Wei, aveva carattere, il che è ammirevole. Il fatto è che... sfortunatamente è nato nel clan sbagliato."


"Oh, davvero?" rispose Fang Shoudao, scaldandosi un po'. Fece un gesto con la mano, al quale si materializzò un fiume di stelle. In un battito di ciglia, i due si scambiarono centinaia di colpi. Le stelle tremarono, e persino lo scudo sigillante attorno a loro tremò.


"Le Tre Grandi Società Daoiste non verranno," disse Xji Xiufang, ridendo. "Il Clan Fang... può anche averci fatto credere di essere potente, ma il Clan Ji ha da tempo capito che in realtà non avete esperti segreti del Reame del Dao. Tu... sei davvero l'unico coltivatore del Reame del Dao!"


"E allora cos'hai tu di speciale per poter cambiare il destino?" il desiderio omicida di Ji Xiufang si faceva sempre più evidente. Boati echeggiavano nell'aria.


"Se ne sei così sicuro, allora perché continui a farmi domande?" Rispose con indifferenza Fang Shoudao. Ji Xiufang si accigliò. In realtà... non ne era certa. Dopotutto, questo era... il Clan Fang!


Nel passato, erano stati potenti come il Clan Ji, ed era uno dei più forti clan da battaglia mai esistiti sotto Lord Li.


Il Clan Ji era certo che il Clan Fang si stesse indebolendo, che stava solo fingendo di essere potente, ed era in realtà molto debole. Tuttavia, il Clan Ji non poteva sottovalutare le risorse a loro di cui disponeva.


Ciò era particolarmente vero per quanto riguardava Fang Shoudao, che non sembrava essere assolutamente toccato dai fiumi di sangue provenienti dal Clan Fang sul Pianeta Vittoria Orientale. La sua tranquillità mise a disagio Ji Xiufang.


"Ha sicuramente qualche asso nella manica da giocarsi. Ma cosa può essere...?


Nel frattempo, Fang Heshan fluttuava sopra il Pianeta Vittoria Orientale, fissando tremante il corpo di Fang Wei. Dietro al Palazzo degli Antenati, il Sesto Patriarca, che stava lottando disperatamente con il Settimo Patriarca, tossì sangue.


Meng Hao rimase in silenzio guardando il cadavere di Fang Wei. Non provava alcuna emozione per aver recuperato i suoi Frutti del Nirvana. Nel profondo del suo cuore, sospirò. Si avvicinò al cadavere di Fang Wei e s'inginocchiò accanto a lui. Poggiò le mani sul petto di Fang Wei e vi fece una leggera pressione. Il corpo di Fang Wei svanì nella borsa da trasporto di Meng Hao. Non voleva che il corpo fosse dissacrato a causa del caos che regnava nel clan. Più tardi, lo avrebbe sotterrato e sarebbe stato celebrato il funerale che meritava!


Meng Hao si soffermò a pensare.


"All'inizio, non volevo venire qua sul Pianeta Vittoria Orientale... volevo andare direttamente nel Tempio dell'Antico Rito Daoista Immortale. Però, mio padre mi ha mandato qui perché voleva che recuperassi i miei frutti del Nirvana."


Ripensò a tutto ciò che era avvenuto da quando era tornato, e un'idea avanzò nella sua testa.


"In quel caso, i problemi nel clan, tutto questo... può essere che lui fosse a conoscenza di tutto ciò che sarebbe accaduto?"


Mentre Meng Hao rifletteva, si udirono risate stridule provenire da Fang Heshan.


"Fang Hao, cosa stai facendo!? Ridammi subito Wei'er!"


Meng Hao si voltò verso Fang Heshan e disse con calma,


"Lui è il mio Fratello del Clan. Il mio fratellino non ha tradito il clan, quindi il suo cadavere non deve essere profanato. Fang Heshan, ritorna da dove sei venuto."


"Non c'è via di ritorno. Xiushan! Wei'er! Io... Io non posso tornare indietro!" I capelli di Fang Heshan erano disordinati, gli occhi iniettati di sangue. Sembrava essere impazzito e mentre guardava Meng Hao, ribolliva dentro di lui un intento omicida.


"Figlio di puttana! Hai ucciso Xiushan e Wei'er! Perché sei ancora in vita?! Per quale maledetto motivo TU sei ancora vivo!?" Fang Heshan portò la testa indietro e rise amaramente. La sua base di coltivazione esplose; all'inizio, possedeva il potere di tre Lampade dell'Anima distrutte, ma adesso era giunto al limite della provocazione, e all'improvviso le increspature di morte si propagarono dal suo corpo.


Stava usando tutta la sua energia, bruciando la sua stessa forza vitale per distruggere altre tre delle sue Lampade dell'Anima!!


In quel momento, possedeva il potere distruttivo di sei Lampade dell'Anima distrutte, facendo tremare il Cielo e la Terra. L'Anziano Maggiore era sul punto di intervenire, ma Fang Heshan lo allontanò.


"Fang Hao, è giunta la tua ora!!" Fang Heshan ruggì, trasformandosi in un raggio di luce che si scagliò su Meng Hao con rabbioso intento omicida.


Dietro di lui apparvero all'improvviso i tre Anziani della linea del sangue di Fang Wei, che si unirono a Fang Heshan per sferzare un attacco terribile contro Meng Hao.


Il 19esimo Zio voleva fermarli, come anche altri membri della linea di sangue, ma nessuno ne fu in grado.


"Hao'er!!" gridò con tono pressante il 19esimo Zio.


Fu a quel punto che la prima generazione di Frutti del Nirvana del Patriarca emerse dalla fronte di Meng Hao. La sua aura e la sua base di coltivazione scesero dal livello di Imperatore Immortale a quello del Reame iniziale.


Tuttavia, appariva sereno, poiché... avvertiva l'arrivo di qualcosa che aspettava da tempo. L'aura del soldato di terracotta!


Stava arrivando!


Dalla Terra degli Antenati iniziarono a propagarsi increspature che apparirono nel cuore di Meng Hao. Guardò Fang Heshan, e i suoi occhi s'illuminarono di un freddo bagliore.


Non mosse un muscolo. Si limitò a studiare la situazione.


Fang Heshan si faceva sempre più vicino, finché arrivò a meno di 300 metri di distanza. Il potere di sei Lampade dell'Anima distrutte esplose. Si trasformò in un enorme Loto dorato che emanava una spaventosa aura omicida. Quel Loto dorato sembrava in grado di sterminare tutti gli Immortali!


Persino i coltivatori dell'Antico Reame con quattro o meno Lampade dell'Anima distrutte avrebbero potuto essere uccisi!


L'enorme Loto dorato si diresse con intento omicida verso Meng Hao, producendo assordanti boati.


Meng Hao non si mosse. Guardava davanti a sé con la stessa freddezza di sempre. Fu in quel momento che, all'improvviso, si iniziò ad udire uno scricchiolio proprio di fronte a lui, e tutto iniziò a tremare. Un'enorme crepa si aprì nell'aria di fronte a Meng Hao!


Era come se qualcuno stesse colpendo con un'enorme, invisibile lama l'aria circostante, facendola a pezzi e creando una crepa. Nello stesso istante, fu possibile intravedere... la Terra Ancestrale del Clan Fang!


Dopo, un'enorme spada antica ed arcaica emerse dalla crepa silenziosamente. Sferzò un colpo, con una forza capace di lacerare il Cielo e la Terra. La lama emanò una luce fortissima.


La luce passò attraverso il Loto dorato, che venne spaccato in due all'istante e cadde. Poi la luce si spostò verso Fang Heshan.


Le sei Lampade dell'Anima estinte di Fang Heshan tremarono con violenza ed iniziarono a rompersi e a crollare, come anche tutte le sue abilità divine e le magie Daoiste. La luce superò Fang Heshan e piombò sui tre Anziani dell'Antico Reame, che iniziarono a tremare con violenza...


Le loro Lampade dell'Anima andarono in pezzi, sembravano essere fisicamente bloccati in aria. Nei loro occhi si leggeva incredulità e confusione. Anche se fossero riusciti a guardare in basso...


Era tutto finito!


La luce salì nel cielo, e quando svanì, tre teste volarono alte nell'aria, mentre tre corpi decapitati piombarono a terra.


Sul campo di battaglia piombò il silenzio.


Il tre Anziani dietro Fang Heshan erano morti!


Le anime erano state distrutte! Erano stati uccisi!


Con un solo colpo di spada... aveva ucciso tre esperti dell'Antico Reame!!


Sul collo di Fang Heshan, scorreva del sangue. Quando si voltò, non erano tre gli esperti dell'Antico Reame uccisi, bensì quattro!


Fang Heshan era riuscito a mantenersi in vita un po' più a lungo, e impedire alla sua di cadere. Guardò all'interno della crepa incredulo.


Ciò che era appena accaduto fece tremare i Cieli e la Terra e lasciò completamente sbigottiti tutti i coltivatori della Nona Montagna e Nono Mare.


I membri del Clan Fang, sia i traditori che i lealisti, avvertirono un'aura fredda mai sentita prima, che li fece tremare. Il loro sguardo si spostava da Meng Hao, alla crepa che era appena apparsa, alla spada arcaica.


Lentamente, una figura di 3000 metri uscì dalla crepa.


BOOM! BOOM! BOOM!


Non appena comparve, i cuori di tutti i presenti iniziarono a martellare. Alla visione dell'enorme figura l'intero Clan Fang non poté trattenere urla di terrore e di incredulità.


"Quello è... è....."


"Il Guardiano del Dao della Terra degli Antenati! Non è.... non è solo una statua? Come è possibile che si stia muovendo?!?!"


"Il Guardiano del Dao! Per anni ed anni è rimasto immobile! Secondo le leggende, è volato quaggiù dai Cieli! Si pensa che aspetti qualcuno! E adesso si sta davvero muovendo!!"


"Potrebbe davvero essere a causa della ribellione all'interno del clan?!?!?!" Tutti i membri erano scioccati. Le menti di tutti i coltivatori erano confuse. Non potevano credere che stesse succedendo davvero.


Allo stesso tempo, l'aura di un Eccelso dello Pseudo-Dao esplose dal soldato di terracotta improvvisamente.


L'aura si propagò, facendo tremare tutto e producendo boati. I membri del Clan Fang sentirono il proprio cuore tremare.


Apparvero delle increspature così potenti che sembravano in grado di spazzare via chiunque nell'Antico Reame. Quella era... la pazzia di un Eccelso dello Pseudo- Dao!


Nel cielo stellato, Ji Xiufang, che stava ancora combattendo disperatamente con il Patriarca della Terra del Clan Fang, percepì quello che stava avvenendo e spalancò gli occhi.


"Dunque è quello il tuo asso nella manica," disse. "Beh, davvero pensi che un Guardiano dello Pseudo-Dao del Reame del Dao sia in grado di risolvere la crisi all'interno del Clan Fang?"


Alle parole di Ji Xiufang, il Patriarca della Terra del Clan Fang, Fang Shoudao, rimase scioccato. Non aveva previsto niente di tutto ciò.”


"Le risorse del Clan Fang sono di gran lunga troppo profonde perché qualcuno come te possa speculare a riguardo," disse. "Il Guardiano del Dao è ovviamente qualcosa che io-"


Prima che arrivasse a metà di quello che voleva dire, si zittì di colpo. I suoi occhi si spalancarono quando guardò verso il Pianeta Vittoria Occidentale. Ji Xiufang ebbe la stessa reazione, e rimase ad osservare in stato di shock.


Ciò che videro... era il Guardiano del Dao dirigersi verso il Pianeta Vittoria Occidentale. Quando l'aura dell'Eccelso dello Pseudo-Dao esplose, il Guardiano del Dao... si chinò all'improvviso su un ginocchio e abbassò il capo in segno di riverenza a Meng Hao!


Tutti rimasero allibiti.


"Questo... questo..."


"Il Guardiano del Dao si sta inginocchiando a Meng Hao!?!?!"


"Come può il Karma fare ciò? Cosa cavolo sta succedendo!?!"


"Persino il Guardiano del Dao lo proteggerà...?"


Il sangue colava dalla bocca di Fang Heshan, che scoppiò in una risata amara. Poi, il sangue gli spruzzò dal collo, e la testa rotolò via dal suo corpo, che precipitò verso il terreno, morto.


