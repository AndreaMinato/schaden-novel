---
title: Capitolo 27
pubDate: 2024-05-11T11:27:29.228Z
tags:
    - lrg
---

Diverse ore dopo, Decklan era lì a pulirsi le unghie dal sangue rappreso, aspettando che le sue mani smettessero di tremare. Tera si sedette rannicchiandosi accanto a lui, con occhi persi nel vuoto, il suo pugnale macchiato di sangue accanto a lei.
Nonostante fosse abbastanza carina, Decklan era già stanco della sua inconsistente spavalderia e della sua personalità emotiva. Eppure, se doveva proprio essere svegliato ogni mattina da un’orda di mostri… aveva sicuramente bisogno di qualcuno su cui scaricare la sua ansia.
Non che a Decklan importasse poi così tanto, mentre guardava felice la schermata delle sue statistiche.

Decklan Hyde
Classe: Assassino
Livello: 7
Salute(/R per ora): 9/80 (44)
Mana(/R per ora): 22/33 (8.5)
Energia(/R per min): 14/50 (16)
Vitalità: 11
Tempra: 4
Forza: 9
Agilità: 18
Percezione: 7
Reazione: 9
Resistenza: 5
Forza di Volontà: 2
Intelligenza: 3
Saggezza: 6
Controllo: 7
Concentrazione: 3

Abilità: Evasione Furtiva Lv 5, Squarcio Lv 7, Padronanza del Pugnale Lv 5, Pugnalata alle Spalle Lv 12, Finta Lv 1, Padronanza del Combattimento con Due Armi Lv 4

La maggior parte dei suoi punti statistica erano stati assegnati in agilità, e questo gli permetteva di muoversi più liberamente tra le quasi tre dozzine di ghiottoni che erano fuoriusciti dal bosco, diretti verso il Villaggio Principiante. 11 persone avevano ottenuto Classi il giorno precedente, 11 classi piuttosto blande come “Volontario” o “Sottoposto”. Eppure, si erano tutti radunati, nervosi ed eccitati, all’idea di diventare più forti.
Di quegli 11, Decklan e Donny ne erano usciti sani e salvi, rimanendo l’uno vicino all’altro. Per quanto il piccoletto fosse fastidioso, era in grado di rallentare diversi nemici con il suo scudo, e gestire gli attacchi di più nemici contemporaneamente.
Alcuni di quelli che avevano ottenuto classi erano impazziti ed erano scappati, rapidamente mutilati ed eviscerati dai ghiottoni. Decklan stesso aveva considerato l’idea di fuggire quando quel Ghosthound era apparso dalle colline.
Agitando una mano, raggi di energia colpirono accuratamente diversi ghiottoni. Era ancora più frustrante vederlo muoversi come un fantasma, la sua lancia, un flagello sui nemici, lasciava dietro di sé solo corpi immobili. Distrusse la maggior parte delle forze nemiche, per poi andarsene lasciandoli a ripulire il campo di battaglia dai nemici rimasti.
A quel punto, solo 6 degli 11 individui con Classi stavano ancora respirando.
Dopo aver ucciso i nemici rimasti, Decklan era andato verso la foresta, curioso di scoprire da dove era arrivato il Ghosthound. Quello che vide lasciò anche lui che aveva la classe Assassino nauseato. Sembrava che meno della metà dei ghiottoni fossero stati in grado di superarlo. I corpi coprivano il terreno della foresta, decapitati, perforati, bruciati o impalati su spine...
Alcuni sembravano essere stati colpiti con dell’ acido; la maggior parte dei loro corpi ormai era sciolta.
E così Decklan si sedette, cercando di contenere il suo crescente entusiasmo, riuscendo a malapena a trattenere i brividi. Il Ghosthound stava parlando con l’uomo anziano con il quale spesso si incontrava; questo aveva in mano un’ascia insanguinata. Sembrava stessero parlando di come usare i corpi dei ghiottoni.
“Ho deciso.” Disse Tera di fianco a lui, guardandolo negli occhi. “Andrò ad ottenere una classe. Anche se ne otterrei una migliore se aspettassi e diventassi un po’ più forte… ho bisogno di potere ora.”
Decklan annuì appena, continuando ad osservare il Ghosthound. Con un gesto della mano, apparvero diverse radici dal terreno che raccolsero i corpi dei ghiottoni in una pila.
Il suo volto mostrò un ampio sorriso, e Decklan si voltò verso Tera. “Bene. Fallo il prima possibile, così possiamo andare immediatamente a caccia.”
Il suo volto si illuminò. “Davvero?! Può venire anche Ciccio?”
“Certo, certo, come vuoi.” Disse Decklan, già voltato in direzione del Ghosthound, che sembrava non aver sostenuto alcuna ferita durante la battaglia.
Quel livello di forza… avrebbe fatto qualsiasi cosa per ottenerlo.
***
“Vuoi scuoiarli tu?” Chiese Randidly con esitazione, guardando all’enorme pila di corpi. I suoi occhi si concentrarono sui buchi provocati dalla sua lancia sulla maggior parte delle loro pelli; distolse lo sguardo visibilmente a disagio.
Sam annuì. “Sia per le pelli che per la carne. Immagino che ci sia qualcosa di simile ad un’abilità di conceria, il che potrebbe rivelarsi utile. Inoltre, il cibo che abbiamo portato inizia a scarseggiare. Le tue piante… si possono mangiare?”
“Sì, il primo raccolto dovrebbe essere completato oggi stesso.” Rispose Randidly, colto all’improvviso da brividi. Guardandosi alle spalle, vide che Decklan lo stava fissando di nuovo. Deciso ad ignorarlo, Randidly si voltò nuovamente verso Sam, che nel frattempo esibiva un’espressione inquieta.
“Hmmm… Allora forse… potresti venire al mio, uh, campo per cena. Potremmo discutere lì.” Disse Sam, con un certo imbarazzo.
Alzando le spalle in segno di accettazione, Randidly cambiò argomento. “Ho fatto un rapido conteggio dei ghiottoni che ci hanno attaccato. Circa 80 o 90. Quanti ne hai incontrati tu?”
Sam fece una smorfia. “Diversi. Non quanti ne hai affrontati tu, i rimanenti. Forse due dozzine. Per fortuna che mi hai avvisato in tempo, sono stato in grado di preparare abbastanza trappole per rallentarli, per poi finirli con la mia ascia.”
Randidly non disse nulla riguardo le frecce che aveva visto incastrate nelle pelli dei ghiottoni nel campo di Sam. “…Quindi dovrebbero essere stati più o meno 100… è solo una teoria, ma sospetto che ce ne fossero 110.”
Dandogli un rapido sguardo, gli occhi di Sam si accesero quando realizzò cosa questo significasse. “…10 per ognuna delle 11 persone che hanno ottenuto una classe?”
“Ho già chiesto a Nul, e ha detto che dobbiamo scoprire da soli le regole con il passare del tempo. Ma se la situazione peggiora, o se arrivano più persone in cerca di classe…”
“O se tu non fossi stato qui…” Borbottò Sam, con occhi abbaglianti. “Il villaggio sarebbe stato probabilmente spazzato via prima ancora di avere la possibilità di crescere.”
“Beh,” Disse Randidly con una certa luce negli occhi. “Magari, se la maggior parte delle persone non si fossero ubriacate subito dopo aver ottenuto una classe. Se fossero saliti di livello qualche volta in più…”
“Abbastanza da affrontare 10 ghiottoni a testa? Tutti insieme?”
Le parole di Sam riecheggiavano nell’aria, accompagnate da un lungo sguardo.
“Allora immagino sia meglio tornare a lavoro, così che non accada a noi la prossima volta.” Disse Randidly, alzando una mano per bloccare i raggi del sole che stava sorgendo all’orizzonte.




