---
title: Capitolo 29
pubDate: 2024-05-11T13:27:29.228Z
tags:
    - lrg
---

"Uh... sottoposto... Non dovremmo..."
"No, continuiamo."
"Ah, ma la mia Salute è bassa e la mia rigenerazione…"
"Ti ho detto di investire in Vitalità, no? La prossima volta che sali di livello, fallo. Ti serve la rigenerazione."
"Beh soltanto per adesso… AH. MI HAI TIRATO UN CALCIO."
"Altrimenti non avanzeresti. Solleva lo scudo, stanno arrivando i folletti."
…
…
…
"A malapena passabile. Sei sopravvissuto per quei 10 secondi, ma sei svenuto subito dopo. Bevi questa e poi continuiamo."
"Nooooo...oooo… lasciami morire e basta...”
“Ho sentito bene? Vuoi aumentare la difficoltà? Anche se le tue prestazione sono una merda, il tuo atteggiamento si può considerare quasi degno di un complimento. Andiamo allora."
"Mettimi...! Subito...!!! Giù...!!!!"
"Ah, bene, ecco un gruppo bello grande. Attento ai morsi delle lucertole, hanno i denti molto affilati. Uhm, forse dovremmo raccoglierne qualcuno e portarli a Sam..."
"Vuoi veramente uccidermi?!?!"
"Certo che no. Ma lascia che ti faccia una domanda."
"MEEERDAA!!! MI STA MORDENDOOOO"
"Vuoi essere un cavaliere, no? Il Dusk Knight? Per avere la forza di essere il Capo del Villaggio e guidarci?"
"Aaaaaah, AAAAAAH MUORI MERDACCIA."
"Col tuo livello di forza, è sconsigliabile andare oltre il difendersi. Sei come una tartaruga. Anche adesso, sei solo in grado di respingerle con lo scudo e aspettare che venga ad aiutarti."
"PERCHÉ NE PORTI 20 ALLA VOLTA."
"Ma puoi negare che sono deboli? Non hanno armi, non hanno abilità, sono semplice carne da macello. Eppure fai fatica. È questo che vuoi? Fare fatica contro questi cosi per sempre?"
"Ah... ah... ah... aaaaah."
"Ciò che voglio dire è questo: abbiamo una relazione. Io ho la forza, ma nessuna abilità o voglia di avere a che fare con la gente. Tu sei poco forte al momento, ma sai gestire le persone. Beh, gestire potrebbe essere un parolone, ma..."
"Cazzo... Che male..."
"Comunque, funzionava così nel vecchio mondo. Quando il poliziotto è arrivato dalla città, non si è tirato indietro dopo che gli hai detto di no. Si è imposto con la forza. Certamente tornerà, alla ricerca di ciò che vuole. E che farai tu, in qualità di capo del villaggio?"
"...cazzo..."
"Che farai?"
"......."
"Che farai, Donny?"
"Dannazione..."
"Che FARAI?"
"Combatterò se devo! Fisserò dritto la pistola! Lo spingerò via finché non si deciderà a chiamarmi capo!"
"Esclusa la parte sul capo... Bene. Ma sei comunque troppo debole perché io ti creda. Ne ucciderò la maggior parte, ma questi ultimi 5 li lascerò a te. Quando li avrai terminati, continueremo immediatamente."
"Aaaaah... Tutto questo... È davvero necessario...?"
"Pensavi che fosse facile? Trovare la forza, intendo. Ogni grammo va sudato."
“Ugh…”
"Non preoccuparti, quel tizio, Decklan, sembra promettente. Se muori, lui sarà il rappresentante del mio nuovo Villaggio dei Principianti."
"Ah... ah... Quel coglione...?"
"Sembra abbastanza affascinante. Sai che Tera ha cominciato a dormire con lui?"
"COSA?! COME HA FATTO QUEL… GAAAAAAAAAAAH!"
"Ecco cosa si ottiene quando si distoglie l'attenzione. Resta concentrato, ho portato altri mostri."
****
Nonostante Donny fosse sicuro di stare per morire, non poteva negare che l'allenamento fosse efficace.

Donny Parke
Classe: Cavaliere
Livello: 9
Salute(/R per ora): 100/217 (52.25)
Mana(/R per ora): 25/45 (3)
Stamina(/R per min): 11/120 (19)
Vitalità: 16
Tempra: 5
Forza: 18
Agilità: 8
Percezione: 6
Riflessi: 5
Resistenza: 16
Forza di Volontà: 3
Intelligenza: 2
Saggezza: 2
Controllo: 2
Concentrazione: 2
Abilità: Nascondersi Lv 7, Correre Lv 5, Corpo a corpo Lv 5, Uso della Clava Lv 2, Carpenteria Lv 2, Costruzione Lv 3, Lavoro Duro Lv 6, Colpo Forte Lv 5, Dardo di Mana Lv 1, Cavalcare Lv 1, Carica Onorevole Lv 2, Difensore Leale Lv 9, (1) Maestro di Spada Lv 5, (2) Padronanza dello Scudo Lv 11, (3) Colpo di Scudo Lv 3, (4) Egida Lv 1

Dopo aver guardato la propria schermata di stato per un minuto buono, Donny si rivolse a Randidly. "A che livello sei?"
Randidly smise di provare gli schemi con la lancia e si voltò verso di lui, alzando le spalle. "Non ho un livello."
"Allora..." Donny lo guardò con gli occhi spalancati. "La tua forza...?"
Randidly si limtò a sorridere e disse: "Abilità. Ora torniamo indietro. Hai bisogno di riposarti prima che la gente torni dalla città."





