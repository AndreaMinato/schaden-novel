---
title: Capitolo 30
pubDate: 2024-05-11T14:27:29.228Z
tags:
    - lrg
---

Randidly non ottenne nulla per 4 ore oltre alla profonda soddisfazione per aver finalmente sperimentato la gioia perversa di costringere qualcuno a superare il tormento a cui Shal aveva sottoposto lui stesso. Fu rassicurante anche rendersi conto che Donny non era solo un sacco di merda, piuttosto aveva dimostrato di avere spina dorsale.  Ma alla fine della giornata, la vera ricompensa fu in realtà la profonda gioia di poter seguire il brutale esempio di Shal.
Quello e, naturalmente, alcuni livelli di abilità.
Aveva deciso di impegnarsi di più per migliorare la sua abilità di Manipolazione delle Radici e aveva iniziato ad assegnare Punti Statistiche al Controllo per poterla utilizzare meglio. Sembrava che usare le radici comportasse un consumo di Mana molto piccolo, e ancora una volta Randidly non riuscì a capire se il Controllo rendesse lui più efficiente , o se un Controllo più alto rendesse più efficiente l’utilizzo del Mana.
Era piuttosto soddisfatto dei 2 livelli di abilità che aveva guadagnato in 4 ore in quella occasione. Il Colpo Misurato era salito a 4, e Randidly stava iniziando a percepire i punti deboli dei folletti e delle lucertole che combatteva. Non che ce ne fosse davvero bisogno…
Inoltre, il Potenziamento era aumentato al livello 6 e Randidly stava imparando rapidamente che, sebbene il costo di Stamina necessario per utilizzarlo fosse piuttosto debilitante in un combattimento prolungato, era un’abilità oppressivamente potente. Progettò di esercitarsi ad usarlo mentre faceva pratica coi passi e le tecniche con la lancia. Se solo fosse riuscito a padroneggiarlo...
Ma Randidly sapeva che il modo migliore per crescere non era allenarsi qui. E a tal fine, dopo aver affidato un Donny singhiozzante alle cure di Ciccio, Randidly si diresse a est, lontano dalla città, verso quello che un tempo era un lago.
Ora c'erano solo colline spioventi che aprivano la via a un altopiano sconnesso, in cui saltava subito all’occhio la mancanza di persone. Randidly sospettava che ci fosse un confine per la "zona sicura". Non aveva mai pensato che l'intera mappa fosse una zona sicura, ma che probabilmente molte di queste fossero spuntate tra la gente, dando loro un'opportunità di vita.
Ma oltre a ciò, in questa vasta area...
Randidly guadagnò un punto in Navigatore e Cartografia quando raggiunse il limite di ciò che la mappa gli diceva che era un luogo sicuro. Oltre quel punto, la mappa si tingeva di rosso.
Sorridendo, Randidly oltrepassò la linea e cominciò ad avanzare strisciando, ricadendo nelle abitudini che aveva preso nella prigione sotterranea. La lancia pronta all’uso, Occhi della Lancia Fantasma costantemente attivato, scansionando il terreno circostante.
Tenersi pronto fu la mossa giusta, perché quando il nemico arrivò, arrivò veloce.
Ringhiando qualcosa come un dardo di pelliccia e versi animaleschi, correva dritto verso il punto cieco di Randidly. Si girò rapidamente, lo Scudo di Mana si attivò all'istante, e la creatura vi si schiantò in un secondo.
Randidly socchiuse gli occhi, sentì il sangue ruggire nelle sue orecchie. Ciò che provò fu eccitazione.
Sì ... era sempre così, no?
La sua lancia scattò in avanti, usando Colpo Forte  e Affondo Fantasma, in un attacco quasi impossibile da vedere ad occhio nudo, ma il dardo nero gli scivolò attorno con facilità, poi un lampo di luce sui suoi artigli, l'unico preavviso di un attacco imminente.
Attivò le Radici Aggroviglianti, ed enormi radici ascesero dal suolo per afferrare la cosa scivolosa. Ma saltò di lato, e si precipitò in avanti con uno scatto quasi completamente sbilanciato.
Questa volta Randidly però era pronto. Mentre la creatura saltava di lato, lui attaccò di nuovo, scagliando sul mostro tutto ciò che aveva a disposizione. Carica Fantasma, Fretta, Potenziamento. Una dozzina di affondi si proiettarono in avanti verso la creatura ancora in equilibrio precario, e nonostante fosse scivolosa, molti lunghi squarci furono lasciati sul suo corpo, rallentandola.
Sebbene Radici Aggroviglianti crei delle radici con cui poter afferrare, dopo che l’incantesimo viene lanciato si irrigidiscono lentamente, fino a che il Mana che le supporta scompare completamente. Mentre sferrava il suo attacco e feriva la creatura, Randidly attivò la Manipolazione della Radice, facendo in modo che le radici dell'incantesimo precedente crescessero in avanti e colpissero la creatura.
In qualche modo Randidly aveva di nuovo sottovalutato la velocità del mostro, visto che, prima che le radici potessero arrivare, quello sferrò un fendente mirando alla gola, nel tentativo di ucciderlo.
Solo grazie ad un Gioco di Passi della Lancia Fantasma Potenziato Randidly fu in grado di schivare l’attacco, ma nonostante ciò, una lunga ferita si era aperta nella sua spalla, e la sua salute scese di un buon 30%.
Le radici si schiantarono contro la creatura, che sembrò vacillare. Sfruttando la sua velocità piuttosto che la forza, fu in grado di spostarsi lateralmente in modo da trovarsi rivolto in avanti per sferrare l’attacco verso il nemico. La creatura emise un gemito di dolore mentre, a causa dei suoi movimenti, il sangue fuoriusciva dai lunghi graffi che Randidly aveva lasciato sul suo torso, e questa era l’occasione che Randidly stava aspettando.
Mentre ancora girava la testa, solamente a mezzo metro da questa velocissima macchina della morte, Randidly alzò la mano e attivò il Globo Arcano a distanza ravvicinata.
Sentì il suo dito spezzarsi dalla forza dell'esplosione, ma quando il fumo si diradò, vide che questa era stata sufficiente per spezzare anche la spina dorsale della cosa, uccidendola.
Randidly era rimasto con circa il 60% di Salute, ma solo il 20% e il 5% di Mana e Stamina. E una volta finiti questi ultimi due , la Salute rimanente sarebbe stata rapidamente divorata da un'altra strana creatura come quella. Sollevò velocemente il corpo, che sembrava pesare solo circa 35 kg e raccolse la piccola collana che aveva lasciato cadere il mostro mentre moriva; poi ritornò in un'area non segnata in rosso.
Leccandosi le labbra, Randidly non riuscì a sopprimere le strane emozioni che lo attraversavano. Il brivido di combattere mettendo in gioco la propria vita. La paura della morte. La responsabilità che aveva nei confronti della strana Città dei Principianti che aveva creato.
Il bisogno di trovare Ace e Sydney, e l'ansia che cresceva lentamente a causa dell’apparente inesistenza di un modo semplice per farlo.
Si sedette per meditare, mettendo da parte il corpo per ora. Anche se la battaglia fu breve, fu incredibilmente fruttuosa. Non solo aveva recuperato quel poco vantaggio che aveva perso da quando era arrivato qui; aveva acquisito un livello di abilità in Forma Fisica, Pelle di Pietra , Radici Aggroviglianti, Scudo di Mana, Schivata,Affondo Fantasma, Gioco di Gambe della Lancia Fantasma, Manipolazione della radice, Globo Arcano,Carica Fantasma e Potenziamento.
Tutto sommato, aveva ottenuto  11 PS in 23 secondi circa. La faccia di Randidly si spaccò in un sorriso, ma poi fece una smorfia.  Sebbene fosse migliorato molto, i rischi associati rappresentavano un problema. Avrebbe voluto continuare ad uscire e coltivare in questa zona, ma ...
Se ne avesse incontrati due nello stesso momento...
Improvvisamente ricordò uno degli ultimi consigli che Shal gli aveva dato, proprio prima dell’attacco finale con il quale avevano sconfitto il Boss.
"Una lancia non può che andare avanti, e così un lanciere deve tenere stretta l’asta e mantenerla, altrimenti la perderà e non resterà che un uomo. Poco dopo, indubbiamente morirà. "
Ridacchiando tra sé, Randidly guardò verso l'altopiano sconnesso, con le sue strane creature  dalle sembianze feline, e l’eccitazione che traspariva dai suoi occhi.




