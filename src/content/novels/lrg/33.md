---
title: Capitolo 33
pubDate: 2024-05-11T17:27:29.229Z
tags:
    - lrg
---

Randidly si avvicinò a Donny, irritato per essere dovuto intervenire per trattare con il poliziotto, ma grato che la soluzione si fosse rivelata piuttosto semplice. Il fatto che la città potesse infrangere il patto e non portargli i contenitori di vetro lo preoccupava leggermente, ma se avessero fatto storie avrebbe iniziato semplicemente a prenderseli, e nessuno di loro avrebbe potuto dirgli niente.
Principalmente, Randidly avrebbe desiderato che il sistema prevedesse anche delle abilità che aiutassero negli scambi interpersonali... a quel punto erano qualcosa che in parte non voleva affrontare, in parte non sapeva come affrontare. Prima dell'arrivo del sistema era stato un giocatore silenzioso. Non era equipaggiato per questo...
Ad ogni modo, una volta ottenuti tutti quei recipienti avrebbe potuto davvero aumentare la sua produzione di pozioni, per il beneficio dell'intero villaggio.
Per il momento, però, Randidly andò a parlare con Donny, che sembrava stesse ancora guardando male la polizia, e Daniel, che era uscito dalla Casa del Capo Villaggio e stava parlando velocemente. Massaggiandosi la nuca a disagio, Randidly si avvicinò. Dopo quel giorno avrebbe chiuso con le interazioni personali.
***
Dopo una breve discussione, Randidly riteneva di essere stato chiaro.
Il primo edificio che avrebbero comprato sarebbe stato quello del Riciclaggio, che avrebbe acquistato certe parti dei cadaveri dei mostri in cambio di denaro che avrebbero potuto spendere in altri Negozi. Ciò avrebbe fatto crescere l'eccitazione per i futuri negozi in arrivo, e avrebbe dato alla gente un obiettivo immediato che li avrebbe mantenuti soddisfatti.
Il ragionamento era di Daniel, ma Randidly era d'accordo. Era talmente d'accordo infatti che aveva detto a Donny di concentrarsi soltanto sull'essere un leader, lasciando a Daniel le insipide decisioni sulla costruzione degli edifici.
Mettendola giù in quel modo sembrò che Donny approvasse, un sorriso sognante sul volto mentre si raccontava tra sé della sua eroica presa di posizione contro la polizia.
L'ultimo ordine del giorno che Daniel voleva affrontare era la questione del cibo. In particolare, avevano della carne, ma c'era qualcuna delle colture di Randidly che potesse essere mangiata...?
Irritato, Randidly mollò la maggior parte del suo primo raccolto a terra, esclusi gli elementi per distillare pozioni, e tornò ai suoi campi e al suo posto di guardia, mentalmente esausto.
Ma proprio quando si era sistemato nel suo angolino per allenarsi vide il cadavere del gatto che aveva ucciso nella pianura arida, ed emise un gemito al pensiero dell'ultima discussione che avrebbe dovuto iniziare prima di potersi concentrare sull'allenamento.
Brontolando, si diresse all'accampamento di Sam con il gatto gettato sulle spalle. Ripensò alle tre figure accucciate che immaginava fossero le figlie di Sam. Le parole della ragazzina gli tornarono di colpo in mente:
“'Sembravano fuochi d'artificio".
Randidly abbassò lo sguardo sulle sue mani mentre attraversava la radura. Non si era mai fermato a pensare alla bellezza della sua magia, soltanto alla sua utilità. Era arrivato in questo mondo del sistema a un passo dalla morte. Era difficile considerare le proprie abilità altro se non degli strumenti per sopravvivere; e sopravvivere significava uccidere altri per diventare più forti.
Ma il suo potere restava insufficiente. Fuori dalla zona sicura era arrivato ancora una volta vicinissimo a morire. Quel piccolo gatto era stato sufficiente a fargli utilizzare tutte le armi nel suo arsenale.
Sydney…. Ace….
Randidly strinse le mani a pugno. Era difficile immaginare, realisticamente, che avrebbe potuto trovarli prima che venissero spinti in una situazione in cui sarebbero stati uccisi. Se lui non fosse stato qui, il gruppo probabilmente non avrebbe avuto un villaggio per diversi giorni, o al massimo una settimana. La polizia a un certo punto avrebbe probabilmente organizzato un'offensiva in collaborazione per dare la caccia ai goblin.
Se erano là fuori, senza classe... Ma non c'era modo di trovarli in quella parte immensa di mappa. Era meglio comportarsi pensando che sarebbero sopravvissuti. Erano entrambi forti, molto più di quanto non fosse stato Randidly, prima della sua esperienza nel dungeon. Sarebbero sopravvissuti.
La conclusione più logica era che si sarebbero uniti ad altre persone per sopravvivere. Perciò la cosa migliore da fare sarebbe stata trovare altri Villaggi dei Principianti, tenendo un orecchio teso per voci sull'argomento.
Randidly si fermò.
Onestamente non aveva nemmeno pensato di chiedere in giro, qui o nell'area controllata dal poliziotto. Avrebbero anche potuto essere là.
Sentendo per la prima volta in diverso tempo un barlume di speranza, Randidly entrò nell'area intorno al fuoco di Sam. In quell'istante, una farfalla luminosa blu aleggiò verso di lui.
Randidly agì d'istinto, la lancia gli apparve in mano e un Affondo Fantasma dilaniò la cosina, dissolvendola in tante scintille di luce.
"Te l'ho detto che era una cattiva idea". Sam era in piedi accanto al fuoco che ruotava lentamente lo spiedo con della carne di ghiottone. Accanto a lui c'erano due figure. Randidly vide con sorpresa che nessuna delle due aveva un mantello o un cappuccio, ma che indossavano degli strani vestiti fatti di pelli di ghiottone cucite insieme.
"Come facevo a sapere che avrebbe sclerato e attaccato? Che problema c'era oltretutto?" disse la più piccola delle due figure, inclinando la testa e osservando Randidly. Aveva capelli lunghi di media lunghezza raccolti in una coda, zigomi taglienti e labbra espressive. Era onestamente una delle donne più belle che Randidly avesse mai visto, con una leggera aria da brava ragazza. Sembrava che fosse la stessa persona che gli aveva parlato ieri sera.
La cosa più intrigante però era che sembrava che avesse creato quella strana farfalla... come un costrutto di mana? Che tipo di abilità avrebbe potuto avere però... Forse qualcosa per la ricognizione...?
Randidly mise via la lancia, continuando ad osservare pensieroso la ragazza. Lei cominciava a guardarlo male, e anche Sam alzò lo sguardo dalla carne per lanciargli uno sguardo freddo. Randidly aprì la bocca per parlare:
"Che razza di abilità era…"
"Vuoi una foto?" disse acidamente la seconda figura, per poi raggelare, sentendo la domanda di Randidly.
Questi si voltò a guardare la seconda donna, che era alta quasi quanto lui, con circa 15 cm di differenza con la prima. Anche lei era bella: aveva una figura piena e una pelle dorata, quasi mielata. Il suo viso aveva la forma a cuore che la cultura moderna riteneva più attraente, mentre i tratti dell'altra ragazza erano troppo taglienti e sbarazzini. Nonostante stesse arrossendo, era estremamente attraente.
Voltandosi verso Sam, Randidly disse: "Immagino che tu abbia cucito quei vestiti per imbruttirle un po'? Ce ne vuole di sforzo. Ma posso capire che non vogliano andarsene troppo in giro".
Sam gli rivolse un sorriso caustico, e Randidly si rivolse nuovamente alla prima donna. "L'abilità?"
"Oh, questa?" disse lei timidamente, sollevando una mano e facendo apparire una sfera luminosa. Immediatamente scoppiettò e scomparve, facendole scuotere irritata la testa. "Merda, ho finito il mana. Si chiama Manipolazione del Mana. Essenzialmente posso fare qualsiasi cosa, se ho abbastanza riserve. Figo, vero?"
Manipolazione del Mana...? Davvero il mana era così facile da manipolare? Randidly doveva essenzialmente concentrarsi su una abilità per farla attivare. Non avrebbe saputo dire quanto mana avesse senza guardare il proprio stato: non c'era sensazione di perdita, solo uno strano senso di movimento verso l'interno. Anche quando la propria riserva era vuota, non se ne accorgeva direttamente, ma lo notava dalla facilità con cui usava le abilità.
Mettendo per il momento l'informazione da parte, Randidly annuì semplicemente e posò il gatto ai piedi di Sam. "Ultimamente ti sei messo a fare dei vestiti, no? Fammi qualcosa con questo. Dovrebbe essere di qualità migliore dei ghiottoni".
Sam grugnì, poi disse: "D'accordo, te lo farò per domani. Per ora ti sei portato del cibo? Da queste parti nessuno mangia gratis".
Impotente, Randidly tirò fuori altri frutti e noci, prendendo una nota mentale di aggiungere un quarto campo.




