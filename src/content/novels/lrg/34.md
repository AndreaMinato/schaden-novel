---
title: Capitolo 34
pubDate: 2024-05-11T18:27:29.229Z
tags:
    - lrg
---

Durante il pasto furono fatte delle presentazioni rudimentali.
"Lei è Lyra," disse Sam, indicando la ragazza bionda che strappava a morsi la carne. Lei agitò la mano in maniera altezzosa verso di loro e continuò a mangiare. Poi Sam indicò l'altra donna. "Lei è Ellaine. Le altre due... non si uniranno a noi stasera. Stavamo viaggiando insieme sul pick-up quando il sistema si è connesso. Ho colpito un ghiottone e ho ottenuto l'abilità Guida Lv 1. Sapevo che qualcosa era cambiato."
Ellaine divorò avidamente i frutti di Randidly, apparentemente contenta di mangiare qualcosa di diverso dalla carne. A parte ciò, il pasto fu relativamente tranquillo, con i tre che lanciavano strane occhiate a Randidly. Lui li ignorò, preferendo aspettare che fossero loro a dire ciò che avevano in mente. Ma considerando il loro aspetto... non sembrava che fossero le sue figlie. Allora chi erano...?
Dopo il pasto, Sam gli fece segno di avvicinarsi per parlare dell'equipaggiamento. Si diressero dietro il furgoncino, in un'area in cui erano stati eretti diversi tavolini in legno. Su di essi c'erano diversi abiti fatti di pelle di ghiottone. La maggior parte sembravano spalline.
"È sorprendente quanto sia difficile lavorare per creare armature dai corpi di queste creature. Parte della difficoltà sta nel manipolare la pelliccia e le scaglie, ma l'altra parte è il mio corpo. Mi servono punti in Forza per riuscirci. Ho escogitato un sistema abbastanza buono per crearle e ho fatto qualche scoperta..."
"Prima prova questo." Randidly raccolse il gatto che stava trasportando e lo sollevò per una zampa. Poi tirò, estraendo uno degli artigli. Dopo aver ripulito il tendine ricoperto di sangue raffermo, lo offrì a Sam.
Sam lo prese con un'espressione accigliata, poi premette l'artiglio contro una delle spalline che aveva creato. La attraversò come se niente fosse.
"Qualità superiore, eh," sbuffò Sam, scuotendo la testa. Poi disse: "Beh, grazie. Comunque ho fatto delle scoperte. Hai l'abilità Equipaggia, giusto? L'ho ottenuta anch'io. Riesco a vedere tutte le statistiche degli equipaggiamenti perché li ho creati. Da' un'occhiata."
Randidly prese la spallina e la esaminò.

Spallina Malfatta Lv 11: Opera di un dilettante. +2 Salute.

Randidly si accigliò. Molto peggio che ricevere un punto singolo in Vitalità. Ed era di alto livello.
"Ma poi ho fatto degli esperimenti. Io non posso ottenere il bonus perché il mio livello di Equipaggia è troppo basso, ma le ragazze ci riescono, senza l'abilità Equipaggia. Ti fornisce la visione, ma ti limita allo stesso tempo. Non che i PS non siano utili, ma la maggior parte delle persone non dovrebbero impararla e fidarsi dei venditori per quanto riguarda le informazioni sull'oggetto. Però la cosa più importante è che quando l'ho detto alle ragazze... nessuna di loro l'ha imparata, anche se ho fatto indossare quella roba a tutte per ore. Capisci cosa significa?"
Per la primissima volta, la voce di Sam conteneva tracce di entusiasmo. "Significa che noi influenziamo ciò che possiamo e non possiamo imparare. Grazie alle nostre convinzioni."
Randidly annuì lentamente. "...quell'abilità di Lyra, Manipolazione del Mana... Ci ho pensato un po' e non so se potrei impararla. Ho pensato a tutto questo come se fosse un gioco, un gioco di ruolo. Impari abilità e usi il mana per lanciarle, tutto qui. Non riesco a percepire il mana. Il solo trovare la sua comprensione le ha fatto scoprire la sua abilità. È una cosa che ti fa porre domande su quanto sia inutile provare ad aiutare gli altri."
"Esattamente. Ecco perché... credo che dovremmo restare sul vago quando condividiamo informazioni l'uno con l'altro, ammesso che lo facciamo", disse Sam. "Ho un'idea sul da farsi. E se funziona..."
Il fischio di una donna e dei passi svelti interruppero la loro discussione. Tutto l'entusiasmo svanì dal viso di Sam che si mise in moto, tornando di corsa al fuoco. Randidly lo seguì da vicino, strizzando gli occhi, ma trovarono solo un Daniel dall'aria nervosa, che fissava le due donne.
Per fortuna sembrava che avessero rimesso i cappucci in tempo, perché Daniel si rivolse a Randidly abbastanza velocemente.
"Ghosthound! C'è stato... abbiamo sbloccato... Beh, seguimi, ti farò vedere."
****
L'Assassino, Decklan, stava in piedi, compiaciuto, in un cerchio di persone quando Randidly si avvicinò. Il suo sguardo guizzò tra gli uomini circostanti, ce n'erano quasi 50. Il gruppo era davvero cresciuto oggi. Si divisero quando lui si avvicinò e si diresse in avanti, trovando Donny in piedi con Decklan e un bruto dall'aspetto malvagio e dagli occhi spenti e inespressivi.
"Cos'è tutto questo?" chiese esplicitamente Randidly.
Nul fece un passo avanti con un'espressione felice. "Finalmente, uno degli abitanti del villaggio ha raggiunto il Livello 10. Di conseguenza, ora posso fornire una nuova funzione al Villaggio dei Principianti e... agli altri ospiti," disse guardando Randidly con disgusto.
Ma almeno adesso parlava a Randidly, quindi avere lì gente che otteneva classi e saliva di livello doveva metterlo di buon umore.
"I giocatori possono utilizzarmi per trasportarsi in parti lontane del Nexus, gareggiando in quelle che vengono chiamate Sfide delle Abilità. I Premi sono ovvi: Abilità."
Randidly si raddrizzò, strizzando gli occhi verso Nul. "...si possono guadagnare abilità?"
classe: in questo modo, le classi improntate alla produzione hanno un limite definito. Inoltre, le tue scelte sono limitate dal Rango che hai."Nul annuì. "Ma, ovviamente, l'utilità dipende da quanti spazi per le abilità vengono forniti dalla tua
"Ranghi?" Sembrava che Daniel avesse l'acquolina in bocca al pensiero.
“Sì,” continuò Nul. "Non c'è dubbio che avrete notato l'esistenza di alcuni sentieri 'principali' che si bloccano naturalmente, in base al valore totale delle statistiche. Per esempio, si inizia col Sentiero del Principiante e a 100 si sblocca il Sentiero del Praticante. Apprendista è 400, Esperto 750. Così, nonostante le Sfide delle Abilità forniscano un'ampia scelta di abilità, non daranno a nessuno un'abilità più potente di chi la ottiene."
Nul fece uno strano gesto con la mano e una notifica apparve davanti a Randidly. Cliccò subito su Sfide delle Abilità.

Principiante: Correre 5 PA, Saltare 5 PA, Schivare 5 PA
Praticante: Squarcio 10 PA, Sopportazione 10 PA, Calcio Circolare 10 PA, Evasione Furtiva 10 PA, Missile Magico 15 PA, Palmo Curativo 25 PA.
Apprendista (Bloccato): ????

Randidly fece dei calcoli veloci. Le sue statistiche attuali erano 358, senza includere gli oggetti che Randidly sospettava non contassero. Ciò significava che gliene servivano meno di 50 per sbloccare il Sentiero dell'Apprendista. Ma per il momento...
Tra le abilità disponibili, Randidly ne possedeva già alcune. Altre, come Saltare, Squarcio e Sopportazione, si prospettavano facili per qualche livello, ma in fin dei conti non le avrebbe usate. D'altra parte Calcio Circolare, Missile Magico e Palmo Curativo lo intrigavano. Il primo per avere un po' di varietà nel suo stile di combattimento, il secondo per avere un altro incantesimo e il terzo per l'utilità che poteva avere, nel caso l'avessero ferito mentre era da solo.
"Come si ottengono i PA?" chiese brevemente Randidly, rivolgendosi a Nul.
Le labbra di Nul si contrassero dal disgusto. "Normalmente, li otterresti passivamente salendo di livello e uccidendo un certo numero di nemici. Tu... avrai bisogno di scambiare oggetti particolarmente rari per racimolarne."
"Questo basterà?" Randidly estrasse una terza moneta d'oro, questa ottenuta uccidendo il boss raro delle lucertole. Gli occhi di Nul si spalancarono e lui annuì, accettandola con gioia.
"Sì... questa basta per 500 PA." Gli occhi di Randidly si strinsero per la quantità, ma non chiese di riavere la moneta. Se Nul si separava dai PA così volentieri, probabilmente era un tesoro...
Ma Randidly non sapeva niente del sistema, quindi era difficile valutare.  Comunque il sorriso compiaciuto sulla faccia di Nul non andava giù a Randidly.
"Come funziona?" domandò Daniel. La maggior parte delle persone vicine si erano voltate, non essendo interessate. In fin dei conti, nonostante le abilità avrebbero fornito loro più varietà, avrebbero ottenuto ugualmente abilità di valore. Con l'avanzare della loro classe, avrebbero sbloccato naturalmente sentieri relativi a quella classe, che avrebbero fornito loro delle abilità. Di conseguenza, questo era un prezzo che non erano disposti a pagare.
"Semplice, devi solo selezionare l'abilità e la prova ha inizio. Il tempo scorrerà in maniera diversa lì, quindi, se la superi, gli altri penseranno che tu ci abbia messo solo un attimo. Ma ovviamente, se fallisci..." Nul sbuffò, lanciando un'occhiata a Randidly.
Ma Randidly gli rivolse rapidamente un sorriso tenebroso e selezionò l'abilità Calcio Circolare.





