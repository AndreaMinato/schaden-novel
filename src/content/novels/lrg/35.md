---
title: Capitolo 35
pubDate: 2024-05-11T19:27:29.230Z
tags:
    - lrg
---

Il mondo intorno a Randidly si trasformò, e all’improvviso lui si trovò in una stanza dall’aspetto antico illuminata da torce. Una notifica gli apparve di fronte.

Sconfiggi il Guardiano e ottieni potere! Ma stai attento, non sarà facile.

Una figura scura era lì ferma di fronte a lui, osservandolo in modo freddo. Mentre metteva da parte la notifica, quella figura iniziò a muoversi, correndo verso di lui.
O almeno fece del suo meglio, dato che sembrava avere statistiche basse. Randidly si scansò per evitare un calcio circolare, ed entrò in azione, colpendo la gola dell’avversario con il taglio della mano.
Il colpo andò a segno e la figura scura si distrusse, trasformandosi in nebbia scura che penetrò nel corpo di Randidly.

> Congratulazioni! Hai appreso l’abilità Calcio Circolare Lv 1.

E così Randidly si ritrovò in quello spazio scuro, il gruppetto di persone lentamente si stava disperdendo. Daniel gli rivolse uno sguardo preoccupato.
“Forse dovresti andare tu per primo,” Disse lui, con un certo nervosismo negli occhi. “Se incontrerai qualche pericolo…”
Randidly sbuffò. “Ho già completato la sfida del calcio circolare. Se siete pronti, e avete almeno 10 in forza e agilità, le sfide Praticante non dovrebbero essere pericolose per nessuno di voi.”
Come dimostrazione, Randidly mostrò un calcio circolare lento e controllato. Poi accelerò, godendosi il potere esplosivo dell’attacco. Doveva forse aumentare la sua flessibilità per usarlo in modo più efficace, ma altrimenti sembrava essere incredibilmente utile…
Dopo qualche colpo, l’abilità raggiunse il Lv 2, e Randidly smise di tirare calci, gli occhi degli osservatori sgranati per la sorpresa nel vederlo eseguire colpi così veloci.
Randidly si diede un’occhiata intorno. Anche se il livello dell’abilità era basso, la sua agilità di 42 probabilmente era superiore a quella di chiunque altro presente. Ovviamente loro non avevano visto la grazia con la quale Shal eseguiva i suoi attacchi, o l’incredibile velocità degli orchi. Anche un gatto se si fosse trovato oltre la zona sicura sarebbe stato impossibile da battere per loro.
Sospirando, Randidly si chiese se fosse davvero possibile che Sydney e Ace fossero ancora vivi. Se davvero fosse stato questo il loro livello… Ma poi si fece silenzioso, si girò e tornò da Nul.
****
Dopo aver ottenuto sia Palla di Fuoco che Palmo Curativo, e averle fatte salire al livello 2, Randidly decise di prendersi una pausa. L’abilità palla di fuoco creava una sfera infuocata che esplodeva sul bersaglio. Nonostante ora l’esplosione fosse piccola, il calore era già sostanziale. Era curioso di vedere quanto forte potesse ancora diventare.
Missile Magico costava lo stesso quantitativo di dardo di mana, ed era leggermente più debole, ma in qualche modo la sua traiettoria poteva essere controllata, e poteva evitare scudi, difese o ostacoli del terreno, per atterrare sul nemico.
Eppure, anche se Randidly voleva allenarsi con queste abilità, decise di riposarsi. Se i nemici fossero arrivati alla stessa ora del giorno precedente, aveva ancora circa 6 ore in ogni caso, il che gli dava tempo di riposarsi.
Nonostante fosse chiaro che non gli serviva riposarsi quanto una persona normale, vi era sicuramente qualche limite a quanto tempo potesse rimanere sveglio; e dato che aveva in mente ancora una volta di andare oltre la zona sicura il giorno dopo, non voleva scoprire fin dove le sue forze lo potevano sostenere.
Così dormì.
Quando si svegliò, si stiracchiò con calma e nel frattempo avvertì quella ormai nota sensazione di pericolo; sembrava che l’orda stesse per arrivare. Randidly si alzò e uscì dalla casetta, tirando fuori la sua lancia. Attivando Occhi della Lancia Fantasma, ispezionò i limiti della vallata.
Il suo sguardo si incupì. Nonostante se lo aspettasse… era comunque spaventoso avvertire i movimenti di quasi 500 nemici oltre il limite della sua vista. Sembrava che i nemici si stessero ancora raggruppando, quindi Randidly diede un’occhiata alle forze nel villaggio.
Sam era rimasto attivo tutto il giorno, e sembrava che avesse ricevuto qualche aiuto, perché erano riusciti ad erigere una palizzata intorno a tutto il villaggio, e a scavare delle trincee all’esterno. Vi era un ampio spazio per il cancello, ma il resto sarebbe servito ad indirizzare i nemici in un determinato punto, in cui sarebbero poi stati massacrati.
O almeno quello era il piano.
Voltandosi, Randidly si sedette e riempì le fiale, pozioni di mana più concentrate possibile. Il suo più grande successo era una pozione che faceva recuperare 91 mana, ma ne aveva molte altre che davano 80 ognuna. Così facendo, la sua abilità nel Distillare Pozioni salì di un altro livello, era da un po’ che non succedeva.
Non oggi, perché voleva oltrepassare il confine, ma domani, Randidly si decise a visitare il villaggio dei poliziotti per assicurarsi che mantenessero la promessa che gli avevano fatto, e gli dessero i contenitori che gli servivano per realizzare altre pozioni. Con quelli, si sarebbe potuto permettere di utilizzare le sue abilità con molta più libertà, facendo carne trita di questi nemici di livello basso.
Alzandosi, con una luce negli occhi, Randidly sorrise nell’oscurità.
Beh, in ogni caso non avrebbero costituito una grande sfida…
****
Con il calar del sole, Randidly decise di ispezionare il campo di battaglia. La palizzata aveva sicuramente fatto guadagnare tempo all’inizio, ma i numeri dei nemici erano sufficienti a vanificarne l’effetto, rendendola inutile, e i “villici”, come avevano iniziato a chiamarsi, erano stati inondati da tutti i lati.
Sorprendentemente, non ruppero le righe. Le abilità di Donny lo rendevano un portento nel bloccare grandi numeri di avversari, facendoli concentrare su se stesso. Decklan andava e veniva a piacimento, cadaveri di ogni specie cadevano ogni volta che passava. Dozer impugnava una clava enorme, e con questa schiacciava almeno due o tre nemici con ogni colpo.
Randidly aveva iniziato la battaglia in anticipo, lanciando Globi Arcani contro i nemici distanti e bevendo pozioni di mana come fossero acqua, scuotendo le fila nemiche. Dei 500, forse solo 200 riuscirono a superare il suo sbarramento per attaccare il villaggio. Ma erano comunque 200 contro 50.
Molte morti erano state prevenute in qualche modo grazie a Daniel e a quell’uomo chiamato Ptolemy, che aveva ottenuto l’abilità Palmo Curativo dalla sua classe.
Ma poi accadde qualcosa ai difensori, o almeno alla maggior parte: finirono la loro Energia.
La maggior parte di loro aveva scelto la strada di Decklan o di Dozer, e si era concentrata su forza o velocità. Pochi avevano scelto di investire punti in Vitalità o Tempra, il che causò un calo improvviso nella loro capacità di usare abilità dopo pochi minuti di battaglia intensa. E nonostante avrebbero avuto bisogno solo di 2 minuti per recuperare appieno la loro energia, non c’era tempo necessario quando ti trovavi con un ghiottone alla gola.
In tutto, morirono 13 persone, il numero totale di persone dotate di classe scese a 41.
Con il sole alle spalle, Randidly si ergeva di fronte alle persone esauste, coperte di sangue e viscere, con lo sguardo fisso a terra.
“Sono sicuro che tutti voi lo abbiate notato.” Disse randidly, con voce dolce. La maggior parte delle persone alzò lo sguardo verso di lui. “I limiti di quello che potete fare senza una persona con una Vitalità alta. Quello che fate riguarda solo voi… ma avete bisogno di diventare abbastanza forti da essere in grado di difendere il villaggio.”
Dentro di lui, qualcosa cambiò, e offrì ai presenti un raro sorriso. “…Non sarò presente all’attacco di domani. Spero che riuscirete a sopravvivere nonostante la mia assenza.”
Il volto di Donny mutò per l’orrore, così come quello di molti dei presenti. Randidly sollevò le spalle, voltandosi. Mentre se ne andava, rivolse ancora una volta il suo sguardo indietro. “Magari dovreste considerare l’idea di formare divisioni, al comando di Donny, Decklan e Dozer. Specializzarvi, coprendo così tutti i ruoli base. E prendere confidenza nel combattere insieme. Se non possedete abbastanza forza come individui, almeno ideate un piano per sopperire. Buona fortuna.”
Randidly sapeva che questo sarebbe sembrato un obiettivo impossibile per loro, ma un giorno passato a salire di livello, in particolare mettendo i punti ottenuti in Vitalità e Tempra, poteva fare molto. E senza questa spinta, avrebbero potuto diventare troppo dipendenti da lui, rendendoli inutili in futuro.
