---
title: Capitolo 40
pubDate: 2024-05-12T00:27:29.231Z
tags:
    - lrg
---

Randidly aveva solo un'ora circa prima che il sole sorgesse completamente, ma era abbastanza per far salire di livello Potenziamento ed Evoca Pestilenza. Si alzò lentamente, considerando la richiesta di Kal. Non è che gli dispiacesse accoglierla, ma la vera domanda...
I suoi occhi si strinsero mentre qualcuno camminava verso la sua casetta. Randidly uscì, trovando Sam.
Sam grugnì semplicemente. "A giudicare dalla tua faccia, Kal è venuto a trovarti giusto? E ti stavi chiedendo se dirmelo?".
Sputò verso un lato. "Come se me ne fregasse un cazzo di quella primadonna. Il vero problema è che sta insistendo perché gli altri vadano con lui, così non diventeranno così estraniati dal mondo reale da cominciare a pensare che la vita sia così".
Randidly fece una risatina. "Cosa pensa che ci sia là fuori? Un luogo in cui i mostri non esistono? Un luogo dove i deboli non muoiono?".
"Sì, sinceramente."
Rimasero in silenzio per diversi secondi. Randidly si strofinò il collo, imbarazzato. "Bene, andrò in città a prendere quei contenitori per le pozioni. I 50 che abbiamo ottenuto per la scorsa notte sono stati utili, ma una quantità sorprendente è stata proprio buttata a terra dopo l'uso... Se vorranno venire, li porterò lì. Ma... c'è qualcosa di strano in quella città."
"Credi alle voci secondo cui il sindaco sarebbe impazzito?" chiese Sam.
Randidly alzò le spalle. "Credo che lo scoprirò oggi."
****
Il gruppo che andò con Randidly alla città vicina finì per essere composto da Kal, Ellaine, la quarta donna, ancora nascosta, e Decklan, che li aveva beccati quando stavano per partire. Sembrava che il fatto che Lyra non venisse fosse un tasto dolente, a giudicare dall'espressione cupa della bocca di Kal, ma comunque Randidly non si sforzò di parlare col gruppo e lasciò correre.
Era un po' più turbato da Decklan, che lo seguì da vicino con lo sguardo lungo tutta la strada. Qualsiasi nemico incontrassero, Randidly lo faceva fuori velocemente con un potente dardo di mana. Forse nessuno se ne accorse eccetto Decklan, ma la sua Intelligenza e il livello di abilità combinati facevano sì che i dardi di mana uccidessero all'istante. Uno colpì una lucertola e la schiacciò contro l'albero dietro di lei, rompendo l'albero. Il gruppo guardò l'albero cadere lentamente e poi continuò in silenzio.
Randidly sapeva che la città era più indietro, verso il luogo da cui era uscito dal sotterraneo, e non aveva idea di quale fosse il punto migliore per avvicinarsi o entrarvi, quindi tornò verso l'area con gli appostamenti di mitragliatrici. Gli altri lo seguirono. Francamente, fu un po' una svista quella di non mandare almeno qualcuno a perlustrare il Villaggio dei Principianti vicino.
L'atteggiamento di Nul nei confronti dell'altro villaggio sembrava indicare che ci fosse qualche genere di competizione tra i villaggi, ma era difficile essere sicuri di qualcosa con lui. In presenza di Randidly continuava a non comportarsi come con gli altri.
Nul teneva anche la bocca completamente chiusa riguardo le sue origini, nonostante Randidly non dubitasse che Daniel lo interrogasse sull'argomento ogni volta che ne aveva l'occasione. E se Daniel non era riuscito a tirargli fuori la risposta...
Attraversarono la foresta con un solo piccolo incidente. Un gruppo di folletti si era appostato sotto una collina, nascosti dalla vista di Randidly. Quando percorsero la cima della collina, i folletti corsero fuori urlando allegramente.
Ce n'erano sette e due erano così vicini che Randidly si mosse subito verso di loro, mentre la sua lancia veniva fuori prima che riuscissero ad attaccare. Altri quattro furono distrutti all'istante dai Dardi di Mana.
Soltanto uno ebbe abbastanza tempo per preparare un attacco in questa imboscata destinata a fallire, un'esplosione di fuoco che mancò completamente Randidly, rendendo inutile il suo perentorio Scudo di Mana. Il fuoco sfrecciò invece verso la figura ancora nascosta.
In quel momento Decklan fece un passo avanti e utilizzò il suo piccolo scudo da braccio per parare la maggior parte della forza, grugnendo e bruciandosi leggermente, ma riuscendo a sopravvivere. In un secondo, il folletto colpevole morì.
Il problema sorse quando la sorpresa derivante dal subire il lancio di una palla di fuoco fece in modo che la figura nascosta strillasse e cadesse all'indietro, mentre il mantello cadde dalla sua testa, rivelando dei lunghi capelli biondi e un viso bellissimo.
Decklan si voltò con sdegno verso la smidollata che era stato costretto a salvare, e rimase paralizzato quando vide il suo volto.
"Tu... non sei Vivian Plath?!?"
Randidly si gratto il capo imbarazzato, incerto di cosa stesse accadendo. Sembrava che anche lei fosse famosa, ma non era mai stato il tipo che dava troppe attenzioni agli attori. E col sistema prendeva il posto delle loro vite...
Kal fece un passo avanti. "Sì, ma probabilmente ora non è il momento. Continuiamo verso un posto sicuro."
"Oh, sì- sono solo un grande ammiratore del tuo... lavoro." disse Decklan a fatica, fissando ancora Vivian. Lei tenne gli occhi fissi sul terreno mentre si alzava, tirando di nuovo su il cappuccio. Lo sguardo di Decklan la seguì mentre ricominciavano a muoversi, addentrandosi nella città.
Randidly aveva ottenuto un livello in Senso dell'Orientamento mentre raggiungeva l'area in cui era comparso all’inizio e, senza dire una parola, seguirono la strana semi-strada fino ad un incrocio che permise loro di addentrarsi più a fondo nella città.
Corpi di mostri insozzavano le strade, decomponendosi, una testimonianza della vittoria della città contro l'orda di mostri della notte precedente. Il gruppo era stranamente silenzioso e persino la fissazione di Decklarn per Vivian vacillò quando misero piede sulla carne putrescente.
Infastidito, Randidly agitò la mano e utilizzò Manipolazione delle Radici per sollevare i corpi dal centro della strada, aprendo una via. Camminarono lungo la strada per circa 300 metri prima di arrivare ad un autobus parcheggiato di traverso che bloccava di fatto la strada. L'area attorno all'autobus aveva dei cartelli affissi. Probabilmente non avrebbe resistito ad un vero assalto da parte dei mostri, ma una minacciosa mitragliatrice fissa era stata posizionata in cima al bus, un chiaro avvertimento per chiunque volesse avvicinarsi.
Quando furono a quasi 20 metri di distanza, la guardia che era seduta alla mitragliatrice si raddrizzò, con gli occhi spalancati poiché i corpi sulla strada si erano spostati, spinti al lato dalle radici di Randidly.
"Fermi lì!"
****
Decklan era annoiato. La guardia aveva ordinato loro di fermarsi, per poi mandare qualcuno più in alto sulla catena alimentare ad occuparsi di loro. Al momento, erano semplicemente in piedi per strada, con la puzza di marcio addosso.
Decklan diede di nuovo un'occhiata a Vivian, col cuore che gli tuonava nelle orecchie. Neanche nei suoi sogni più sfrenati avrebbe mai immaginato che i tizi strani che frequentavano Sam erano attrici e attori famosi. E tra tutti, Vivian Plath...
Il movimento in cima al bus catturò nuovamente l'attenzione di Decklan. Il poliziotto nero e alto esaminò il loro gruppo.
"Non sareste dovuti venire," disse semplicemente, con un accenno di... qualcosa nella sua voce. Non era paura, era più... timore.
E sembrava che anche il Ghosthound l'avesse sentito, perché quando parlò la sua voce fu limpida. "Alcuni del nostro campo hanno preferito il vostro. Inoltre... avevamo un accordo."
"È vero, ma..." Il poliziotto esitò. Aprì la bocca per parlare, ma un'altra voce si sovrappose a lui.
"Ahahah, abbiamo ospiti? Bene, bene, bene."
Un uomo dall'aspetto ordinario si fece avanti. Il suo volto era innocuo, ma allo stesso tempo per niente attraente. C'erano solo due tratti distintivi sul suo viso.
Il primo era il suo ghigno. Il secondo era la grossa e pacchiana corona che indossava.
Quasi controvoglia, il poliziotto si fece da parte e l'uomo coronato venne avanti. "Abbiamo un sacco di rifugiati che vengono nella mia città, cosa vi rende diversi? Perché vi dovrebbe essere permesso di entrare?".
Decklan arricciò il naso per l'arroganza e sembrava che neanche a Kal andasse giù. Il Ghosthound sembrava abbastanza annoiato, con gli occhi che scrutavano i tetti vicini. Ma Vivian non si fece convincere, facendo un passo avanti e togliendosi il cappuccio.
"Per favore, non c'è civiltà là fuori. Ci serve solo un posto dove stare, è tutto ciò che chiediamo" e poi Vivian rise. Decklan non sapeva come facesse in questo mondo senza trucco e docce, ma aveva un aspetto stupendo.
L'uomo coronato sembrò altrettanto preso da lei. "Oh wow, sei bella. Ehi, non sei quell'attrice?"
Un sorriso soddisfatto si allargò sul viso di Vivian. "Ahah, quelli erano altri tempi. È veramente imbarazzante, non sono sicura di cosa fare ora che il mondo è così..."
"Oh, non preoccuparti." Il sorriso dell'uomo coronato era enorme adesso. "Tu e i tuoi amici siete più che benvenuti. Entrate, tutti voi."
Eager, Kal ed Ellaine avanzarono, seguendo Vivian. Anche Decklan sentì uno strano rimorso, un misterioso impulso a seguirli. Scosse la testa mestamente. Sembrava che Vivian avesse davvero giocato un brutto scherzo alla sua mente.
"Ellaine." Il Ghousthound parlò brevemente mentre donna alta e dalla pelle del colore del miele gli passava accanto. Lei si fermò, quasi controvoglia, con un accenno di disgusto che le piegava gli angoli della bocca verso il basso.
"Sì?".
"Ho due amici, Sydney Harp ed Ace Ridge. Mentre sei dentro... Chiedi un po' in giro per scoprire se qualcuno sa qualcosa di loro. Per favore."
Ellaine batté le palpebre e poi rise, mentre gli angoli dei suoi occhi si piegavano. "Tu... davvero, ogni volta che suppongo qualcosa sul tuo conto, finisci per provare il contrario. Cercherò i tuoi amici, ma tu proteggi Lyra, va bene? Non capisco se è viziata o se fa la stupida, ma davvero non ha nessun istinto di autoconservazione, in un mondo come questo."
"Lo farò" rispose il Ghosthound, ed Ellain si voltò per seguire Kal e Vivian. Il Ghosthound si girò e fece un segno a Decklan che lo seguì mentre iniziavano la lunga camminata di ritorno attraverso le strade piene di carne in putrefazione.
"Ohi, dove andate voi due?" La voce era abbastanza fredda da far rizzare i peli dietro il collo di Decklan. Lanciando un'occhiata oltre la propria spalla in maniera sprezzante, Decklan vide che l'uomo coronato li stava ancora guardando con malizia. Il Ghosthound non si prese neanche la briga di rispondere.
“AHAHAHAHAHAHAH. Io vi do un invito personale e voi mi date buca? Interessante! Interessante! Che ne dite di inginocchiarvi e chiedere pietà..."
Decklan si fermò improvvisamente e cadde in ginocchio, come se le sue gambe avessero perso tutta la loro forza.
Sbatté le palpebre lentamente, guardando in basso verso le proprie gambe che rifiutavano di muoversi.
Cosa... cosa stava succedendo...?
"Interessante."
Decklan alzò lo sguardo per trovare il Ghosthound ancora in piedi, mentre si voltava e valutava l'uomo coronato con lo sguardo. "Suppongo che tu sia il sindaco? Ho sentito delle voci su di te."
L'uomo mostrò i denti. "Chiamami Constance. E sono il Re. Quindi INGINOCCHIATI davanti ai reali, plebeo."





