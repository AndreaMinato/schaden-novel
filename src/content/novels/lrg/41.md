---
title: Capitolo 41
pubDate: 2024-05-12T01:27:29.231Z
tags:
    - lrg
---

> Congratulazioni! La tua abilità Forza Mentale è aumentata di 1 Lv.

La notifica colse Randidly di sorpresa. Avvertiva come una strana pressione sulla fronte, ma non pensava che si trattasse di un nemico che stava utilizzando attacchi mentali. E questo nemico in particolare era il capo del vicino Villaggio Principiante.
Per via della presenza di tutte queste persone, includendo quell’eccentrico del loro capo, Randidly non vedeva l’ora di andarsene, per tornare dopo a parlare con l’Ufficiale di Polizia. Non valeva la pena mettersi a discutere con tutte queste persone per risolvere il problema. Non quando poteva semplicemente entrare di nascosto e rubare quello che voleva. Ma dato che l’altra parte ce la stava mettendo tutta per comportarsi da pezzo di merda…
“Interessante,” disse Randidly, voltandosi verso quell’uomo con indosso la corona, che immaginava fosse la fonte del potere. C’era sicuramente qualcosa di strano nel modo in cui parlava, ma senza notifiche, Randidly probabilmente non l’avrebbe capito. La combinazione della sua alta Forza di Volontà e dell’abilità Forza Mentale rendeva la maggior parte di queste abilità inutili.
“Immagino tu sia il sindaco? Ho sentito molte voci su di te.” Nonostante il suo tono fosse tranquillo, Randidly internamente stava pensando a come potesse risolvere la situazione. Se le abilità del sindaco erano davvero in grado di controllare tutti gli altri tranne lui, avere una base vicino a loro avrebbe reso le cose difficili. Dall’altro lato, certamente poteva usare la sua influenza per ottenere facilmente le cose di cui Randidly aveva bisogno. Valeva la pena rischiare…?
Magari ucciderlo era la scelta migliore…?
Randidly aggrottò le sopracciglia. No, era sicuramente l’opzione migliore. Ma vi era una parte di lui, un rimasuglio della persona che era stata, che era disgustata all’idea di uccidere un altro essere umano a sangue freddo. Magari per difesa personale, ma premeditato…?
Nonostante fosse abbastanza ovvio che questo tipo fosse pazzo ...
L’uomo serrò i denti. “Chiamami Constance. E io sono Re. Quindi INCHINATI di fronte a sua maestà, suddito.”
Un leggero tremore attraversò il corpo di Randidly, che scoppiò a ridere, divertito dal fatto che avesse guadagnato un altro livello in forza mentale, ma allo stesso tempo anche dalle parole di Constance.
“Ti stai davvero autoproclamando re? Immagino che il mondo sia diventato un po’ fantastico in questi giorni, ma non immaginavo che qualcuno potesse adattarsi così facilmente.”
Randidly alla fine doveva essere felice del fatto che così tante persone fossero disposte a combattere contro i mostri subito dopo il grande cambiamento che il mondo aveva attraversato. In effetti, la presenza di quei ghiottoni rabidi e dei folletti lancia fuoco aveva aiutato, ma comunque.
Constance lo fissava in preda allo shock, con uno sguardo perso. All’improvviso Randidly capì.
“Oh, la classe casuale… ti è capitata la classe di Re? Questo spiega le tue strane abilità… ma non il tuo comportamento.” Rimarcò Randidly, sorprendendosi di quanto chiacchierone fosse diventato oggi. Magari era solo di buon umore per aver guadagnato due livelli in un’abilità in così poco tempo.
“…Un re ha tre oneri, e tre strumenti…” Disse Constance a bassa voce, con occhi maliziosi. “Il primo è il Volere del Popolo. Nelle mie mani io stringo il loro Martello! Per loro volontà, tu ti Inginocchierai.”
Randidly sbuffò, scuotendo la pressione mentale immediatamente. “Puoi usare abbastanza volontà quanta ne possiedi, e ti assicuro che ne possiedi meno di me. Io sono cresciuto in questo modo.”
Digrignando i denti, Constance fece un passo in avanti verso il bordo dell’autobus e lo indicò con un indice. “Il secondo onere del Re, il secondo strumento… Il Peso della sua Nazione. Sulle mie spalle porto il suo mantello. Ti Distruggerò.”
Questa volta Randidly fece qualche passo indietro, leggermente sorpreso dall’immensa pressione esercitata contro di lui. Alla fine non era un attacco troppo forte, ma il fatto che fosse stato in grado di sbilanciarlo era incredibile.
Anche se la sua Forza era solo 18, quindi magari non era così sorprendente.
“E ora, muori. Guardie, Fucilateli,” aggiunse con freddezza Constance, e due guardie si fecero avanti con in braccio due mitragliatrici. La guardia alla postazione mobile puntò la canna del suo fucile verso Randidly e Decklan. I tre che nel frattempo si stavano dirigendo verso Constance si lanciarono nella pila di corpi ai lati della strada, terrorizzati. Gli occhi di Randidly si illuminarono.
Radici apparvero dal terreno e trapassarono l’autobus per afferrare le caviglie dei due con i mitragliatori, lanciandoli per terra. Afferrarono anche la postazione fissa, distruggendo la cartuccia già inserita e spostando la canna verso il cielo.
“Tu…!” Constance era furioso, ma Randidly ormai era determinato; aveva preso la sua decisione.
“Nessuna seconda possibilità.”
Randidly creò un Globo Arcano in ciascuna mano e li fuse, la combinazione faceva volare scintille in tutte le direzioni, la collisione delle due energie produsse un colpo che partì rapidamente in direzione dell’autobus. Era difficile mantenere la traiettoria, l’energia era sul punto di esplodere. Ma Randidly forzò la sua volontà sull’attacco che continuò dritto.
Ignorò i due livelli che aveva ottenuto con questa azione, e chiuse gli occhi.
L’esplosione distrusse la strada, trasformando in poltiglia la maggior parte dei corpi vicini. L’autobus venne sbalzato indietro, distruggendo le barricate di legno, finendo 5 metri più lontano con un enorme buco nel mezzo.
Con un rumore metallico, l’autobus si fermò.
Nel frattempo, Randidly poteva vedere il volto di Constance, che era stato sbalzato dall’autobus e finito per terra. Non più soggetto al suo potere, Randidly non sprecò tempo e corse verso di lui. Il Re sarebbe morto oggi.
Attraversando il buco fatto nell’autobus, venne accolto da un’ondata di proiettili, da parte delle guardie vicine che nel frattempo avevano tirato fuori le loro armi di piccolo calibro. Lo scudo di mana di Randidly assorbì la maggior parte degli attacchi, distruggendosi dopo circa 10 o 12 colpi, e a quel punto era praticamente di fronte a Constance.
Randidly vide di lato il capo dei poliziotti che si metteva rapidamente in piedi, ma non sarebbe mai arrivato in tempo.
Ma con sua immense sorpresa, Constance si alzò in piedi, ancora confuso, e prese la mano di Randidly.
L’Ultimo Onere! Lo Strumento Finale. Il Mandato di Dio, Geas. Sulla mia testa, porto la loro corona: Tu appartieni a ME.”
Questa volta Randidly venne scosso dal terribile attacco mentale. Con uno sforzo, Randidly tentò di liberarsi dalla presa, ma le loro carni sembravano essersi fuse.
Per diversi secondi si dimenò senza risultato. Per qualche motivo, quell’abilità gli impediva di liberarsi. E Randidly iniziava ad avvertire che gli attacchi mentali si stavano facendo più forti, a partire da quel contatto tra le loro mani.
La sua Forza Mentale salì di un altro livello, ma gli attacchi non si fermarono. Socchiudendo gli occhi, Randildy si concentrò e utilizzò tutto il suo mana per usare Evoca Pestilenza, creando un enorme sciame di insetti mangia-carne.
Li diresse verso le loro mani, e gli disse di divorare la loro carne.
Constance iniziò a gridare quando gli insetti iniziarono ad attaccare le loro mani, ma questo non li fermò, sordi alle sue grida, con una grande Forza di Volontà che li costringeva a fare quello che gli era stato ordinato. Anche se riusciva a mantenere la sua sanità mentale, Randidly era comunque in difficoltà. Ma digrignando i denti, e facendosi forza, resistette all’ennesima ondata di attacchi mentali.
Gli insetti divoravano e strappavano, affondando i loro denti nella loro carne e strappandola via, pezzo dopo pezzo. Morso dopo morso, mangiavano.
E finalmente le loro mani si separarono, quella di Constance praticamente ripulita dalla carne, con solo le ossa rimaste. Gli insetti avevano provato a mangiare anche queste, che infatti avevano segni visibili di denti e graffi.
Randidly diresse gli insetti ancora una volta all’attacco di Constance, e guardando la sua mano, cercò di riguadagnare la calma.
La sua mano recava diversi piccoli segni, ma la differenza in Tempra rendeva la mano di Randidly un boccone molto più difficile da digerire di quella di Constance, che gli insetti invece avevano preferito.
“Aspetta! Fermati!”
Gridò il poliziotto, correndogli incontro. Randidly gli rivolse uno sguardo freddo, la testa ancora gli pulsava a causa dell’abilità misteriosa che Constance aveva provato ad utilizzare contro di lui. Constance continuava a gridare, afferrandosi la gola e il naso mentre gli insetti cercavano di guadagnare accesso al suo corpo, diretti dalla volontà di Randidly. Alla fine, era in qualche modo soddisfacente. Li fece continuare, facendogli divorare completamente la sua lingua.
Guadagnò anche un livello in Evoca Pestilenza.
“Per favore! Deve sopravvivere. È grazie a lui se questa città si regge in piedi. Se crolla… vuoi davvero questo peso sulle tue spalle?”
Gli insetti continuavano ad emettere i loro versi, staccando vari pezzi di carne dal corpo di Constance.
“Vuoi la vetreria vero? La puoi ottenere solo se lui sopravviverà. Se muore, la situazione precipiterà troppo e non potrai avere nulla.”
Randidly ci pensò per un po’, ma non richiamò gli insetti. Le urla dall’interno della nuvola di insetti divennero più intense.
L’ufficiale di polizia lo fissò senza sapere che dire, fino a quando non apparve una nuova voce. “Fate vivere quest’uomo e io vi darò questo.”
Un ’uomo strano apparve con un’espressione seria sul volto, offrendo a Randidly una moneta nera. Aveva un che di familiare…
Ma poi Randidly si fermò. Recava lo stesso emblema che c’era sulle monete d’oro usate per fondare i Villaggi. Ad eccezione del fatto che la moneta era più grande e complessa.
Una moneta nera del Nexus…?
Mentre Randidly fissava il personaggio, capì perché gli sembrava di averlo già visto. Anche se era in qualche modo diverso, con fattezze meno pronunciate, il loro sguardo era lo stesso, con lo stesso vuoto negli occhi. Era uno spirito del Villaggio.
“Come potrebbe farmi comodo?”
Le urla diventarono più roche, l’intensità iniziò a diminuire.
Lo Spirito del Villaggio divenne pallido ma scosse la testa. “Io… non posso… Per favore. Devi capire, possiamo intraprendere solo il cammino che ci è di fronte. Dirtelo non fa parte del mio cammino. Sono solo la metà di un intero. Ma se quest’uomo dovesse morire…”
Qualcosa mutò nel volto dello Spirito, e la sua figura venne scossa, per poi tornare concentrata. Non aveva lacrime negli occhi, ancora vuoti. “Per favore.”
L’unico suono che Randidly riusciva ad udire era il rumore degli insetti.
Ma poi, con una certa sorpresa personale, Randidly sospirò e schioccò le dita. Non sapeva perché l’aveva fatto. In parte perché non costituiva più una minaccia, in parte per la vetreria, e in parte per una certa esitazione che ancora albergava in lui nel porre fine alla vita di qualcuno.
Ma la ragione più importante… vi era qualcosa di strano in questo Spirito, una certa tristezza per la sua sorte, che lo aveva convinto.
“Anche così,” Borbottò Randidly, prendendo la moneta. “Mi devi un favore.”
*****
“Questo…!” Gli occhi di Nul si spalancarono, fissando la moneta nera. Randidly si pentì di averla presa, perché Constance sarebbe sicuramente diventato un problema in futuro. Se era già al punto da essere un rischio per Randidly…
I suoi occhi si socchiusero. Non avrebbe commesso lo stesso errore due volte. La prossima volta, il Re sarebbe morto prima di avere la possibilità di attivare le sue abilità.
“Spero valga il fastidio che quello stronzo ci causerà in futuro…” mormorò Decklan, a braccia conserte.
“Ovviamente!” Insistette Nul, con occhi scintillanti. “Questo ci permetterà di creare un Dungeon della Città un livello prima. Con questo… il nostro futuro è assicurato. Devi darmelo!”
