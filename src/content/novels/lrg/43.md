---
title: Capitolo 43
pubDate: 2024-05-12T03:27:29.231Z
tags:
    - lrg
---

Alla fine Randidly decise di costeggiare i limiti del confine e dirigersi verso l'area che sapeva essere controllata dagli uomini-lucertola. Nonostante fossero forti e resistenti, non possedevano la velocità soffocante dei gatti.
Randidly lanciò un'occhiata a quelli che lo seguivano. Se tutto fosse andato bene, ciò avrebbe mantenuto il tasso di mortalità sotto il 33%. Diede anche un antidoto potentissimo ad entrambi, nel caso in cui avessero incontrato uno scorpione. Tuttavia Randidly si chiedeva se avrebbero avuto il tempo di bere quell’antidoto, visto che si trattava di un veleno abbastanza forte da paralizzare lui per diversi minuti.
Ma proprio in quel momento un po' della spietata accettazione di Shal scese su di lui e smise di preoccuparsi inutilmente; sarebbero diventati più forti o in alternativa sarebbero morti. Non era così capace da potersi permettere di preoccuparsi troppo di chiunque non fosse lui.
"Siamo qui alla ricerca di uomini-lucertola. La coppia che ho incontrato usava delle scimitarre che dovremmo raccogliere e riportare indietro. Principalmente, vogliamo le loro squame. Incredibilmente difficili da penetrare, ottime anche per attutire i colpi. Oltre a questo, potremmo vedere degli scorpioni che dovremmo evitare. Sono stato punto una volta e non è stato divertente. L'altro mostro che ho incontrato qui sono gatti iperveloci. Sono veloci. Troppo veloci. Davvero..."
Randidly esitò, poi disse. "Se li incontriamo, scappiamo e basta."
Poi strizzò gli occhi, attivando Occhi della Lancia Fantasma e cominciò a cercare.
Trovarono un paio di uomini-lucertola abbastanza in fretta. Randidly sfrecciò in avanti e li distrasse mentre Decklan gli danzava intorno e tirava dei fendenti con due piccoli coltelli fatti dagli artigli dei gatti che Randidly aveva ucciso. Anche con la poca forza di Decklan, riuscivano a lasciare dei tagli superficiali e ciò era una testimonianza dell'affilatezza degli artigli.
Forse sarebbe dovuto tornare in seguito e raccogliere altri gatti per quella ragione.
Anche Lyra era sorprendentemente utile. Creava degli uccelli di mana realistici che guizzavano attorno alle teste degli uomini-lucertola, distraendoli.
Randidly li teneva a distanza per lo più con i movimenti della lancia, ma quando abbassavano la guardia li colpiva in faccia con una palla di fuoco, facendoli ringhiare.
Dopo cinque minuti di lotta, erano riusciti ad ucciderli entrambi. Randidly aveva anche lasciato che Decklan ne finisse uno, cosa che gli fece ottenere le statistiche per avere ucciso un nemico più forte. I tassi di crescita non erano molto più alti rispetto ai nemici di livello basso, ma erano comunque qualcosa.
"Quindi adesso che si fa? Torniamo indietro coi corpi?" chiese Decklan, affannato.
Randidly sbuffò e raccolse i corpi nella sua tracolla. Poi cominciò a camminare.
"Pozione di mana~” disse Lyra, allungando la mano. Randidly la guardò infastidito ma gliene passò diverse.
Decklan digrignò i denti, si ripulì il sudore dalla fronte e lo seguì.
"Che metodo di consegna cortese," disse Lyra, pulendosi la bocca e restituendo la boccetta vuota con un sorriso.
Randidly sospirò. Sapeva già che sarebbe stata una giornata molto lunga.
****
Daniel valutò le sue opzioni. Donny passava la maggior parte del tempo ad allenarsi con le reclute e aveva lasciato a lui tutte le decisioni.Nul in qualche modo l'aveva capito e lasciava che Daniel avesse accesso a tutte le funzioni del Capo del Villaggio senza dover ottenere il permesso ogni volta.
Al momento avevano 2400 sconvolgenti Punti Anima, che venivano guadagnati quando una persona che aveva ricevuto una classe saliva di livello, quando uccideva un mostro o quando riportava determinati oggetti da scambiare.
Veramente non sembrava che ci fossero molti oggetti da poter scambiare, ma Nul assicurò a Daniel che esistevano. Lo informò anche che i nemici più forti davano più punti, ma il loro nemico medio a questo livello ne dava solo 1.
Il problema era come spendere i Punti Anima. 10000 li avrebbero portati a diventare un Villaggio dei Praticanti, ma Daniel era il tipo di persona che preferisce costruire delle fondamenta solide piuttosto che puntare subito verso i miglioramenti.
La scelta più intrigante erano le Pietre del Mentore che costavano 100 PA ciascuna, ma permettevano a più persone di ereditare la classe di Cavaliere di Donny. C'erano altre opzioni di valore, come il Discepolo di Ptolemy e la Strega del Clima di Clarissa, ma la maggior parte degli uomini che strepitavano per ottenere una classe volevano ruoli più fisici.
Annuendo tra sé, andò al Negozio e ne comprò 4 prima che potesse ripensarci, avevano bisogno di irrobustire le prime linee. Ne aveva già parlato con Donny e aveva individuato dei possibili candidati, tre uomini e una donna, alti e feroci, decisi anche di fronte al pericolo. Erano stati tra i primi a trasferire le loro famiglie da Franksburg, nel Sud.
Questo avvenimento  rilasciava 2000 PA. Sam aveva parlato con Daniel in precedenza, raccomandandogli di comprare finalmente il negozio di armi. Nonostante stesse prendendo una certa confidenza nel modellare armature, la creazione di armi richiedeva una forgia per la quale al momento non erano attrezzati. Il Negozio di Armi di Base sarebbe costato 500 PA.
Sospirando, Daniel si fece un giro, osservando il loro villaggio movimentato. Le Mura esterne erano state innalzate fino a 2 metri, fornendo una protezione aggiuntiva a chi si trovava all'interno del villaggio. Avevano anche diversi punti in cui c'erano delle piccole fortificazioni su cui i difensori potevano posizionarsi per attaccare gli invasori.
Un campo di tiro con l'arco era stato costruito sul lato più lontano, su pressante richiesta di Sam, e chi desiderava aspettare un po' e far salire di livello le abilità prima di ottenere una classe tentava di ottenere abilità nel tiro con l'arco. Anche se non avessero ottenuto una classe collegata al tiro con l'arco, avere l'abilità avrebbe significato conservarla e continuare a crescere.
Daniel voleva sul serio che qualcuno sbloccasse il sentiero Tiro con l'Arco I, basandosi sulle sue chiacchierate con Randidly sull'effetto dei sentieri, ma era un po' troppo per dei principianti. Sarebbe stato molto più facile se fosse arrivato qualcuno con dell'esperienza.
La maggior parte dei PNC si era trasferito nell'area dedicata alla coltivazione, più giù nella valle, ma alcuni di loro andavano in giro in gruppo con Guerrieri ad Una Spallina, in gruppi di lavoro. Era così che i PNC si guadagnavano da mangiare mentre erano lì.
Daniel annotò che doveva parlare con l'uomo che avevano messo a capo della coltivazione, per vedere i loro risultati. Sicuramente i raccolti crescevano in fretta, ma Daniel voleva mettere da parte del cibo per quando la Zona Principianti sarebbe stata rimossa, nel caso in cui i mostri non si fossero limitati ad attaccare il villaggio. Aveva già consultato un po' di persone riguardo a dove costruire un perimetro difensivo attorno all'area dei PNC.
Un gruppo di Guerrieri a Due Spalline gli passò accanto, sollevando tronchi enormi come se niente fosse, ridendo nel frattempo. Il sistema di classi attuale nel villaggio era semplice, ma aveva già parlato con Dozer e Donny di alzare i requisiti ora che arrivavano così tante persone. C'era di fatto un periodo di attesa di due giorni, purché ti vedessero partecipare alla difesa notturna.
Superando la prima notte, si otteneva la prima spallina. Superando la seconda e venendo notati da Dozer, Decklan, Donny o Daniel stesso, si otteneva una seconda spallina. Al di sopra c'era il gruppo del livello della collana col dente, che al momento era composto solo da Decklan, Donny, Dozer e Sam. Ma avevano in programma di farlo diventare il livello dei leader delle squadre.
Quindi quelli con una spallina erano degni di fiducia, quelli con due spalline erano i più vicini ai veterani, chi indossava la collana aveva una certa autorità e... Daniel sospirò.
Randidly non rientrava in nessuno dei sistemi di classificazione ordinari.
Era una gerarchia abbastanza approssimativa, ma funzionava. Daniel non poteva evitare di domandarsi quanto sarebbe durata. Aveva già rivelato a Sam di essere preoccupato che qualcuno iniziasse a rubare gli oggetti per indicare un prestigio maggiore, ma Sam si limitò a sbuffare.
"Forse avrebbe funzionato una settimana fa, ma ora... senza la forza per provarlo, verrebbero scoperti all'istante. Ed è un simbolo di orgoglio, guadagnarselo. Non trattarlo come un semplice oggetto."
C'era stato un aumento nel numero di furti, ma la comunità reagì in maniera strana; anziché arrabbiarsi, facevano semplicemente spallucce e rubavano qualsiasi altra cosa che trovassero incustodita. Era un segreto condiviso quello che praticamente chiunque avrebbe preso qualcosa se fosse stata lasciata sola. E al momento funzionava perché nessuno aveva nulla per cui valesse la pena di arrabbiarsi.
Ma le cose sarebbero cambiate. Daniel si strofinò gli occhi. Al momento scambiavano le cose semplicemente col baratto, che era un altro motivo per prendere il Negozio di Armi di Base; la maggior parte delle persone aveva scambiato corpi in eccesso al negozio Accessorio, guadagnando piccole quantità di monete di bronzo e d'argento alle quali non facevano caso per ora. Ma quando avrebbero potuto usarle per comprare armi...
L'economia avrebbe preso vita. Cosa che avrebbe fatto crescere il crimine, che è il motivo per cui avrebbero dovuto davvero creare una gerarchia più severa.
Guardando in alto verso la brillante colonna di luce che indicava al mondo la loro posizione, Daniel sospirò di nuovo.
Daniel andò da Nul e acquistò il Negozio di Armi di Base e poi passeggiò accanto all'area destinata all'addestramento di gruppo, dirigendosi verso una colonna sporgente di pietra che era saltata fuori accanto alla statua di Donny. Al suo interno c'era una grossa porta in legno, ricoperta di rune.
Il loro sotterraneo 'in custodia'.
Il tempo era così accelerato per le persone all'interno che sostanzialmente non passava. Potevano entrare 10 persone per volta, tuttavia venivano espulse dopo 24 ore se non completavano il sotterraneo entro quel tempo. Il completamento del sotterraneo faceva guadagnare un numero di punti uguale al livello del dungeon per quella città. Al momento era di livello 1 e Randidly aveva consigliato di farlo salire al 12 prima di andarsene.
Daniel fece una smorfia. Farlo salire al Lv 2 costava 200 PA, poi il Lv 3 sarebbe stato 300 PA...
Ma Daniel suppose che non avrebbe fatto nient'altro coi PA. Fece salire il sotterraneo direttamente al Lv 5, spendendo 1400 PA. Poi Daniel andò da Dozer che stava lanciando dei grossi macigni messi insieme dal suo gruppo per far salire la sua abilità Forza Erculea.
"Il Sotterraneo è pronto. Livello 5. Non portare nessuno di quel livello con te, va bene? Nessuna vittima. Se c'è un pericolo, aspettate soltanto che passino ventiquattro ore."
Dozer sbuffò e fece dei gesti e otto dei suoi subordinati si fecero avanti dandosi delle arie, dirigendosi verso il sotterraneo. Inaspettatamente, la decima fu Clarissa, la Strega del Clima. Daniel immaginò che Dozer non fosse stupido come sembrava.
L'intera squadra scomparve, attraversando la porta in un portale di luce brillante.
Ma non appena la porta si chiuse, si riaprì mentre il gruppo trottava prontamente fuori. Erano tutti lì, l'unica differenza che Daniel vedeva era che Dozer impugnava una grossa clava di legno. Accarezzandola addirittura.
"Bottino?" chiese Daniel con entusiasmo e Dozer annuì.
"Puh," Clarissa sputò. "Dio se puzzava lì dentro. Abbiamo ottenuto anche qualche moneta d'argento. Però niente bacchette. O bastoni. O sfere di cristallo..."
"Ho un paio di sfere di carne proprio qui, se ne hai bisogno," borbottò un uomo e gli altri risero fragorosamente. Clarissa indicò i piedi di colui che aveva parlato, congelandoli al suolo per poi allontanarsi con calma. Gli uomini attorno al tizio risero ancora più forte mentre si sforzava di rompere il ghiaccio.
"Abbiamo il negozio di armi adesso, quindi i soldi hanno la loro utilità. Anche se le armi più economiche sembravano costare 30 argenti..." disse Daniel, ma Dozer si limitò a grugnire e tornò alla colonna del sotterraneo, toccando la porta.
"Bah. Un'attesa di 24 ore. Va bene, riposatevi, gruppo. La prossima cosa importante è l'orda" disse Dozer, allontanandosi. I suoi uomini si sparpagliarono, alcuni andarono verso il negozio di armi, ma la maggior parte si diressero fuori per raccogliere della legna e costruirsi delle specie di case. Sam aveva degli assistenti con un passato da architetti e costruttori, e stavano diventando piuttosto efficienti nel tirare su baracche.
Ma avevano un prezzo, che si trattasse di lavoro, soldi o mostri.
Daniel guardò il villaggio dei PNC, fatto per lo più di tende, e sembrava che potesse essere spazzato via in qualunque momento. Si domandò se entro un mese qui ci sarebbe stato qualcosa di simile ad un'aristocrazia. Tecnicamente basata sul merito, suppose Daniel, ma immobile. Il mondo stava cambiando.
Ma ciò non significava che non ci fosse del lavoro da fare. In precedenza Donny l'aveva informato che erano venute fuori due classi interessanti, Attaccabrighe e Ranger, e Daniel voleva interrogarli sulle statistiche e le abilità ottenute.





