---
title: Capitolo 44
pubDate: 2024-05-12T04:27:29.231Z
tags:
    - lrg
---

Dopo aver ucciso il nono uomo lucertola della giornata, Randidly rimase finalmente soddisfatto. Quasi abbastanza da tornare al Villaggio. La maggior parte dei corpi erano intatti, e non aveva incontrato altri tipi di mostri. Però era dovuto fuggire un paio di volte, per via di pattuglie che passavano di là.
Ma era stata una giornata fruttuosa per lui. 1 livello in Affondo Fantasma, Gioco di Gambe della Lancia Fantasma, Abilità nella Lotta, Fretta, Spazzata, 2 in Occhi della Lancia Fantasma, Calcio Circolare, 2 in Lama della Decomposizione ein Padronanza della Lancia, 3 in Blocco, e 4 in Potenziamento.
Radici Aggroviglianti, Manipolazione delle Radici, Scudo di Mana erano saliti di un livello, mentre Palla di Fuoco di 5.
Meditazione, Equipaggia, Primo Soccorso avevano tutti guadagnato un livello, ma la migliore era stata Navigatore, che era salita di 7.
Probabilmente perché aveva camminato molto, ma era comunque un aumento esagerato. Eppure, non si lamentava.
“Ghosthound, quanti punti hai in agilità?” Chiese timidamente Decklan. Randidly vide Lyra roteare gli occhi all’appellativo, e si sentì leggermente a disagio. Non era colpa sua se aveva uno strano cognome.
Randidly pensò di mentire, ma decise che non ne valeva la pena. “46, più qualche bonus. Perché?”
Decklan scosse la testa affascinato. “La mia agilità è salita a 39 dopo essere salito di livello. Ma è praticamente l’unica statistica che ho che superi i 20. Eppure, tu sembri essere… veloce. Ad un livello quasi impossibile. Sicuramente quei pochi punti giocano un fattore importante.”
“Non è così… non penso.” Disse Randidly con semplicità.
Decklan aggrottò le sopracciglia. “Allora che cosa“
“Ugh, sono le abilità ovviamente.” Intervenne Lyra. “Cagnolino, hai un’abilità che rende i tuoi movimenti più veloci, vero?”.
Una vena apparve sulla fronte di Randidly. “…stai parlando con me?”
“Ovviamente! Ora rispondi, sto cercando di dimostrare quanto tu sia fantastico e previdente.”
Leggermente confuso dalle sue parole, Randidly disse. “…si in realtà, ne ho due.”
“Uh huh, e hai anche altre abilità passive vero? Come Forma Fisica? Probabilmente Padronanza della Lancia?”
“…Sì.”
“E a che livello sono quelle?”.
Randidly si interruppe, sovrappensiero. “…circa al 30.”
Lyra annuì con un atteggiamento da saggio, ora puntando il dito contro Decklan. “Nessun altro è avanti come questo cagnolino, nemmeno Sam, quindi è difficile dirlo, ma da questo momento le abilità iniziano davvero a fare la differenza. Ottenendo una classe puoi crescere rapidamente, ma alla fine raggiungerai un limite. Le vostre statistiche potranno anche essere simili, ma lui avrà sempre 4 abilità che le aumentano in ogni momento. Non è chiaro di quanto, ma ovviamente fanno la differenza.”
Decklan annuì sovrappensiero, e Lyra allungò una mano verso Randidly, pronunciando le parole che aveva iniziato a temere. “Pozione del Mana.”
Sospirando, Randidly si sedette per terra, raccogliendo il materiale sufficiente e realizzando altre pozioni. Decise di provare una versione avanzata, quindi ottenne un livello in Distillare Pozioni e in Potenziamento.
“Non… non hai tutti i torti.” Disse Decklan a bassa voce. “Ma noi riceviamo anche abilità legate alla nostra classe ogni 10 livelli. Ci abbiamo provato già un paio di volte, ma non sembra che queste siano abilità che tu possa apprendere grazie alla pratica. Puoi ottenere abilità simili, ovviamente“.
Randidly continuò a realizzare pozioni, smettendo di ascoltare la conversazione tra i due. Da un punto di vista accademico, era interessato alle Classi, ma per ora, voleva scoprire quanto poteva sopravvivere senza ottenerne una. Anche se avesse finito con l’aspettare troppo, non avrebbe avuto la possibilità di pentirsene; sarebbe semplicemente morto.
Ma nel mezzo della settima pozione, si interruppe. Era un bene che fosse seduto per terra. Altrimenti non avrebbe avvertito i movimenti.
Randidly attivò immediatamente Fretta e Potenziamento, spingendo Decklan da parte e afferrando per la vita Lyra, correndo tra le dune.
La sabbia nel punto in cui si trovava esplose, e un enorme millepiedi apparve dal terreno, le sue gambe emettevano un suono terrificante da far battere i denti per la paura. Era diretto verso Decklan.
“Scusami ma il primo ballo spetta a me.”
Dal terreno apparvero delle radici che legarono il corpo del millepiedi, solo per essere poi distrutte da un suo semplice movimento. Ma quell’istante fu sufficiente per permettere a Randidly di coprire la distanza che c’era fra lui e il millepiedi, e colpirlo con una Carica Fantasma Potenziata.
Randidly aggrottò le sopracciglia nel vedere che la maggior parte dei suoi colpi semplicemente rimbalzavano sul carapace dell’insetto, e anche gli attacchi diretti riuscivano solo a scalfirlo. Aveva bisogno di diversi attacchi diretti per trapassarlo. Il millepiedi iniziò a girarsi, andando a sbattere con il suo corpo sul terreno, ma Randidly lo evitò con facilità, atterrando sulla schiena dell’animale. Questo cercò di girare la sua testa verso l’avversario solo per essere accolto da una palla di fuoco.
Mentre era in preda al dolore, Randidly si rivolse verso Decklan. “Mira alle gambe. Quando si gira verso di me, avvicinati e prova a tagliarle. Stai attento a quando inizia a ribaltarsi.”
“Le gambe…?” Decklan era confuso. “Ma ce ne sono così tante. Tagliane un po”.
“Non parlo di qualcuna,” Disse Randidly evitando un altro morso della creatura, la quale dopo averlo mancato girò la testa per sputargli addosso dell’acido. Randidly fece roteare la sua lancia per parare, riuscendo ad evitarne la maggior parte, ma qualche goccia comunque lo colpì. Non ne era sicuramente felice.
E perchè doveva sempre trattarsi di acido…?
“Mi riferisco a tutte le gambe,” Randidly completò la frase. “Ci vorrà un po’ per ucciderlo. E sento che questa carcassa finalmente metterà a tacere Sam riguardo il suo bisogno di materiali. E tu…”
Diede uno sguardo a Lyra, la quale si limitò a sorridergli felicemente e a salutarlo. “…beh, non fare nulla di stupido.”
Il millepiedi attaccò emettendo un urlo. Randidly allargò le mani e radici uscirono dal terreno per immobilizzarlo, mentre le sue mani prendevano fuoco. Un sorriso appena accennato apparve sulle sue labbra.
Questa era la ragione per la quale viveva, per questa emozione.
Tenendo d’occhio la sua energia e il suo mana, Randidly corse verso il nemico, evitando i suoi colpi. Il millepiedi poteva sputare acido e schiacciarti con il suo corpo, ma nulla di più.
Decklan rimase da parte, limitandosi ad intervenire solo per tagliare una o due gambe alla volta con le sue lame per poi allontanarsi. Se il millepiedi lo notava, Randidly lo colpiva sul muso con una palla di fuoco, riguadagnandosi la sua attenzione.
La battaglia continuava, minuto dopo minuto. I minuti si sommavano, fino a diventare un’ora e mezza. Randidly continuava ad ingurgitare pozione dopo pozione, rimanendo in condizioni accettabili.
Ogni cinque minuti circa, Decklan si prendeva una piccola pausa, respirando affannosamente. Solo dopo aver recuperato la sua energia tornava a combattere.
Ormai vi erano diversi fori nel corpo del millepiedi, con sangue che ne fuoriusciva. Le sue grida divennero sempre più violente, e questa furia oscurava ogni suo istinto di sopravvivenza.
Alla fine, dopo una battaglia così lunga da lasciare anche Randidly con poche pozioni rimaste, la creatura oscillò per poi cadere al suolo, uno degli uccellini di Lyra posato sulla sua testa.
Randidly collassò. 2 livelli in Forma Fisica, Palla di Fuoco, Fretta e Potenziamento e 1 in Parare con la Lancia e Correre.
Abbastanza PS per completare finalmente il Sentiero dell’Uccisore di Mostri.

> Congratulazioni! Hai completato il Sentiero dell’Uccisore di Mostri! +10 statistiche, +5 Rigenerazione salute, Rigenerazione Mana, Rigenerazione Energia. + .5 Salute, Mana e Energia per livello. Nonostante il cammino di fronte a te sia lungo, non puoi fermarti. Puoi solo bere il sangue e bagnarti con le viscere. Emergerai cambiato, ma almeno sopravviverai.

Un ritmo di crescita che includeva rigenerazione…? Anche non lo avrebbe aiutato nel breve periodo, gli altri bonus erano sufficienti a migliorare le sue abilità attuali e quindi non gli interessava troppo. Era una buona ricompensa. Randidly si alzò con calma e fece una smorfia, guardando quella carcassa enorme.
Alla fine, la maggior parte dei punti ottenuti sarebbero stati investiti in Forza per permettergli di riportare questa cosa indietro.
****
Iniziò come un rumore basso, simile a quello che produceva normalmente nelle sue attività di tutti i giorni il Villaggio Principiante, che le persone iniziavano a chiamare Donnyton, un suono di qualcosa che veniva trascinato. Un suono che si stava diffondendo in modo anomalo. Era come se ogni altro suono, ad eccezione di questo, fosse sparito.
Risultava estremamente fastidioso per Daniel, che stava cercando di stilare la nuova lista per l’utilizzo del Dungeon. Avevano diviso le quasi 200 persone con Classi in gruppi da 20 persone, veterani con principianti, mandandoli nel Dungeon per allenarsi, dato che la maggior parte dei mostri nelle vicinanze erano stati allontanati nel loro processo di espansione.
Vi era stato qualche decesso, il che rammaricò molto Daniel, ma era difficile badarci troppo; così tante persone erano morte da quando il Sistema era entrato in vigore in questo mondo, e ne sarebbero morte ancora di più il giorno dopo. Era semplicemente la normalità ora.
E questo era necessario; avevano bisogno di diventare forti per sopravvivere.
E ora Daniel era bloccato con il compito fastidioso di organizzare tutto questo allenamento. Teoricamente, potevano usare il Dungeon continuamente, a parte per il tempo di ricarica di 24 ore. Ma per farlo avrebbero avuto bisogno di più persone. Quindi per ora…
Daniel guardò in alto. Finalmente, quello strano suono aveva raggiunto l’ingresso del villaggio, e tutto il resto sembrava essersi fermato, tutti sembravano essersi fatti immediatamente silenziosi. Scocciato, uscì per vedere che cosa stesse succedendo.
Quello che vide rese Daniel incapace di aprire bocca esattamente come tutti gli altri.
Randidly, il pilastro della loro comunità, camminava con in spalla il corpo di un enorme millepiedi. Sembrava esserselo arrotolato diverse volte intorno al corpo, così da poterne trasportare una porzione maggiore. Aveva un corpo che era più spesso della maggior parte dei petti dei presenti ed era lungo 30 metri. La coda strisciava per terra per circa 20 metri, il resto era sulle spalle di Randidly, mentre Decklan esausto lo spingeva da dietro.
Sembrava che una ragazza carina dai capelli biondi stesse facendo un riposino nella sezione centrale della schiena di quell’essere.
Randidly osservò i presenti e disse. “Dozer, dammi una mano; Decklan non sta facendo nulla.”
La battuta causò diverse risate nervose nella folla, e Dozer si fece avanti, facendo segno a diverse persone di dare una mano. Si diresse verso la sezione centrale e sollevò il corpo. Immediatamente la sua espressione mutò. Cambiò posizione e cercò di sollevarlo di nuovo, con il peso ora sulle spalle. Due degli uomini di Dozer si avvicinarono nervosa alla ragazza, non sapendo se dovevano aiutarla o lasciarla in pace, ma i suoi occhi all’improvviso si aprirono, prima che sbuffasse.
Scendendo dal millepiedi, lanciò un bacio verso Randidly. “è stato divertente, giochiamo ancora, cagnolino. Mi porti in posti davvero interessanti.” Dopodiché si allontanò.
Gli uomini di Dozer diedero il cambio a Decklan che nel frattempo collassò.
Randidly grugnì ancora una volta e riprese a camminare. “Portiamolo da Sam. Vediamo se si lamenterà ancora dei materiali dopo che gli avrò lasciato questa cosa davanti alla sua fottutissima porta.”
Quasi tutti gli uomini di Dozer inghiottirono e iniziarono a sudare.
Non era lontano, eppure…
Ma cosa più importante, come diavolo era riuscito a portarlo fin qui, da solo?
Daniel poteva sentirli. I sussurri.
Ghosthound… Ghosthound…
Quello è il Ghosthound.
Lentamente, queste persone arrivate da poco in città osservavano la figura che si era allontanata, incapaci di staccare gli occhi da lui.
