---
title: Capitolo 5
pubDate: 2024-05-03T12:51:11.533Z
tags:
    - lrg
---

Gli ci volle circa un’ora e mezza per recuperare tutta la sua salute, anche con il bonus garantito dalla stanza. Questo gli fece realizzare ancora di più quanta differenza vi era tra Tempra e Vitalità. Decise che avrebbe investito ancora qualche punto su Vit appena ne avrebbe avuto l'occasione.

Ma allo stesso tempo, gli serviva aumentare la sua Agilità così come la sua Percezione, e senza altri punti in Intelligenza, la sua magia era inutile…

In questo momento, stava allenando le sue abilità basate sull’Energia, come Pelle di Pietra.



<strong>Pelle di Pietra: Concentrati sulla tua pelle, aumentando la tua difesa. Una maggiore padronanza porta ad un’attivazione più rapida ed un’applicazione più localizzata. </strong><strong>Costo 10 Energia per secondo. Aumento della difesa in base al livello dell’abilità.</strong>



Nonostante il costo indicasse che si trattasse di un’abilità da usare una tantum in battaglia, e non un potenziamento costante, la rapidità della sua rigenerazione gli permetteva comunque di essere in grado di utilizzarla per un massimo di 6 secondi, aspettare due minuti per ricaricare la sua Energia, e poi attivarla di nuovo.

In questo modo, aveva raggiunto già il livello 3 in questa abilità, permettendogli di mettere un altro punto in Controllo e uno in Percezione. Questa stanza era davvero stata realizzata per permettere alle persone di allenare le loro abilità basate sull’Energia in modo efficiente. La rigenerazione triplicata gli permetteva di recuperare la sua Energia in pochi minuti.

Ma non poteva sfruttare questo vantaggio per troppo tempo. Il cespuglio di bacche nella stanza stava crescendo, e ad una velocità più che normale, ma non sarebbe stato sufficiente a salvarlo dalla fame.

Aveva bisogno ancora una volta di andare alla ricerca di cibo.

Proprio mentre la sua mano era sulla maniglia della porta, tremò, e Randidly chiuse gli occhi.

Ma li riaprì subito. “Non sono solo Randidly… Sono anche il Ghosthound. E la farò pagare a queste maledette rane.”

Con questo pensiero in mente, spalancò la porta.

Con grande sorpresa, vide immediatamente un sacco di rane, anche se queste non si erano ancora accorte di lui. Mentre osservava i loro movimenti tra gli alberi, gli sembrò come se… come se stessero cercando qualcosa. Randidly avvertì un brivido, ma lo represse ancora prima questa volta. Invece, si girò dall’altra parte e strisciò lungo il bordo del muro, lontano dalle rane. Guadagnò persino un altro livello in Evasione Furtiva, portandolo al 3.

Dopo essersi allontanato un po’, tagliò verso la foresta. Più avanti, vi era l’area delle Scimmie Urlatrici, contro le quali ancora non aveva alcuna speranza di vittoria. Dopo aver superato le felci e raggiunti gli alberi, rimase abbattuto nello scoprire che non c’erano altri alberi di bacche, piuttosto, ne trovò molti altri che sembravano avere diversi frutti o noci. Ma raggiungerli significava spingersi più in profondità nella foresta…

Purtroppo aveva bisogno di cibo, quindi si diresse verso un albero alto e snello, il più vicino alla sua posizione, attorno al quale sembravano esserci delle noci scure. Dopo essersi guardato con attenzione intorno, ne sbattè una contro il tronco dell’albero finché non si aprì, ed esaminò l’interno. Sembrava trattarsi di una comune noce.

La assaggiò e fu felice di constatare che aveva un sapore leggermente salato e affumicato. Ne aprì diverse altre, vincendo così la sua fame. Soddisfatto, si stava preparando a trasportarne altre nella sua maglietta, quando avvertì un odore di decomposizione.

Muovendosi molto attentamente, spinse il suo sguardo verso l’orizzonte, diretto verso un’apertura nella foresta che aveva notato in precedenza ma che aveva evitato perché troppo lontana. I suoi occhi erano comunque stati guidati in quella direzione, verso quello che sembrava essere un cristallo rosso splendente che pendeva da un albero.

I suoi occhi si spostarono verso il terreno, dove vide un corpo coperto di squame verdi, immobile sul prato.

Battè gli occhi diverse volte e ancora una volta, contrariamente al senso comune, decise di avvicinarsi, lasciando che il suo istinto lo guidasse. Evasione Furtiva raggiunse il livello 4, mentre girava intorno all’area, muovendosi con passi leggeri. L’area era silenziosa, e Randidly finalmente fu in grado di capire il perché.

Una strana creatura con orecchie a punta era immerso fino ai fianchi nella bocca di un grande serpente. Ma allo stesso tempo, la creatura era stata in grado di affondare una lama nella testa del serpente, il che doveva aver portato alla sua morte, per eccessiva perdita di sangue o per danno al cervello. Entrambi erano coperti da uno strato di sangue nero essiccato.

Ma Randidly non riuscì a distogliere lo sguardo dal coltello, il manico lungo e sottile, avvolto da pelli, con una semplice ametista incastonata nell’elsa.

Un’arma renderebbe tutto questo molto più facile…

Decidendo di accelerare le cose, Randidly corse nella radura, prese il coltello e iniziò a tirare per estrarre il coltello dal cadavere del serpente, per poi correre in direzione opposta.

Purtroppo non riuscì nel suo intento, e il coltello rimase ancora incastrato nella testa del serpente. Immobilizzandosi, Randidly aspettava inerme la sua fine. Non accadde nulla.

Quindi, leggermente rassicurato, iniziò a tirare da un lato e dall’altro, cominciando lentamente un processo laborioso per tirar fuori il coltello. Per fortuna, non sembrava esserci alcun essere vivente nell’area attorno a lui.

Il processo gli stava richiedendo così tanto tempo che ad un certo punto Randidly dovette fermarsi per diversi minuti e recuperare la sua Energia.

Alla fine, con un suono secco, il coltello venne liberato, e Randidly ammirò la lama leggermente incisa e affilata. Apparve in quel momento una notifica ancora più interessante.



> Congratulazioni! Hai appreso l’abilità attiva Equipaggia livello 1.



“Equipaggia,” disse Randidly ad alta voce, curioso.



<strong>Equipaggia: Ti permette di ispezionare ed equipaggiare armi e armature. Il livello dell’abilità deve essere superiore o uguale a quello dell’arma per poter usufruire dei bonus osservati con l’abilità. Per utilizzare un’arma di un livello più alto aumenta il livello.</strong>



“Ispeziona”.



<strong>Qualità dell’oggetto troppo alta per ispezionare.</strong>



Qualità dell’oggetto, huh…? Randidly era pronto alla possibilità di non poter utilizzare i bonus del pugnale, che sospettava sarebbero stati relativi ad un guadagno di statistiche, ma il fatto che la qualità dell’oggetto non fosse a lui visibile all’esaminazione era strano. Era comunque un miscuglio interessante di delusione ed eccitazione. Delusione perché non sapeva di cosa si trattasse e come potesse aiutarlo, eccitazione perché si doveva trattare di un’arma rara.

Anche se, se si fosse sbloccata al livello due di Equipaggia, sarebbe rimasto molto deluso. Ma Randidly sospettava che non sarebbe stato così semplice.

Felice del suo bottino, diede un’altra occhiata al tipo con le orecchie a punta e notò una tracolla sulla sua spalla. Era premuta contro il terreno dietro la sua schiena. Leggermente imbarazzato all’idea di rubare ad un morto, Randidly provò ad essere gentile, per poi scoprire presto che non ci sarebbe mai riuscito in questo modo. Quindi iniziò a fare forza per spostare il corpo del defunto.

In pochi minuti, i suoi metodi leggermente meno gentili gli avevano permesso di ottenere la tracolla, che una volta aperta, rivelò un turbine di oscurità. Aggrottando la fronte, provò a metterci dentro il pugnale, che sparì immediatamente, risucchiato al suo interno. Sobbalzando, riafferrò il pugnale, infilando con poca prudenza la mano in quell’oscurità.

Ma in quel momento, una strana conoscenza entrò nella sua mente. All’interno della borsa, in quello che sembrava un metro cubico di spazio, volteggiavano diversi oggetti. Alcune razioni di cibo essiccate, sembrava. Una mappa. Alcune strane monete, un libro in una lingua che non conosceva. 15 fiale vuote. Un qualche tipo di materassino. Quelli che sembravano strumenti per un fuoco da campo. E il pugnale.

Con un solo pensiero, quest’ultimo riapparve tra le sue mani. Randidly osservò la borsa con sorpresa.

***

20 minuti dopo, Randidly lasciò l’area. Con il suo nuovo coltello e la sua nuova tracolla, raccolse nella zona tutto quello che poteva. Gli strani cristalli rossi luminosi nell’albero gigante, così come quelli blu che uscivano dalle radici. Le noci del primo albero. Diversi frutti simili a banane verdi che crescevano vicino.

Usò persino il coltello per staccare uno dei denti del serpente, spesso come il suo polso, e stava per prenderne un secondo quando un suono di foglie smosse lo spaventò, facendolo correre indietro verso la zona sicura. Tutte queste corsette avevano fatto salire il suo livello di Scatto a 3.

Una volta arrivato nella zona sicura, la prima cosa che Randidly fece fu preparare un bel pasto di noci e di quelle strane banane. I cristalli luminosi, non aveva idea di cosa potessero essere; quindi decise di aspettare in seguito per provarli. Dopodiché iniziò a considerare cosa fare della stanza in cui si trovava.

Usando il suo coltello, scavò nove fosse, lontane diversi metri l’una dall’altra in una linea, e ci seppellì tre noci, tre banane e alla fine un cristallo rosso, uno blu, e nell’ultimo fosso mise entrambi, per vedere se fosse riuscito a far crescere un albero come quello che c’era fuori.

Mentre era al lavoro, ricevette anche la piacevole notifica del fatto che la sua abilità Equipaggia era salita al livello 2. Fortunatamente, o forse sfortunatamente, non era ancora in grado di esaminare il pugnale.

Soddisfatto, si stese per un pisolino, sul suo nuovo materassino, le luci si soffusero, lasciando il resto delle sue preoccupazioni a dopo.

**Tradotto da Davidrake**
*Salve ragazzi! Primo bottino trovato da Randidly nel dungeon sebbene sia stato solo un colpo di fortuna e non un vero bottino. Chissà quando potrà equipaggiare il pugnale. Che ne pensate? Alla prossima!*
