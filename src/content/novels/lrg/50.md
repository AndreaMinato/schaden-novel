---
title: Capitolo 50
pubDate: 2024-05-12T10:27:29.232Z
tags:
    - lrg
---

Glendel ammirava la città con una leggera irritazione.
Era stato mandato ad investigare i due villaggi che erano appena spuntati in zona, per conto del capo del suo gruppo. Durante il loro tortuoso cammino, lungo circa 70 chilometri, il loro gruppo non aveva avvistato neanche una singola colonna di luce. Si può immaginare la loro sorpresa quando arrivando ne trovarono ben due.
C’era qualcosa di diverso qui, e il loro capo era cautamente pessimista a riguardo. E quindi, Glendel aveva pianificato di entrare in contatto con entrambi i gruppi. Ma quando aveva cercato di approcciare il primo Villaggio, quello che sembrava più civilizzato, gli era stato chiesto di andarsene, o gli avrebbero sparato. Anche cercando di spiegare il perché si trovasse lì, gli era stato risposto con dei colpi di avvertimento, costringendolo a scappare con la coda tra le gambe.
Nonostante avesse messo diversi punti in Tempra e Vitalità grazie al completamento di alcuni sentieri, non pensava comunque di poter sopravvivere a colpi di arma da fuoco.
Proprio quando stava per rinunciare, disgustato, accadde qualcosa di strano. L’autobus che sembrava fungere da cancello della città venne spinto da parte, e apparve un camion, guidato con attenzione lungo la piccola stradina libera dai corpi dei mostri.
Allontanandosi dalla strada e percorrendo un altro sentiero, Glendel procedette con cautela, agitando le braccia. C’era qualcosa di diverso, magari avevano mandato qualcuno a parlare con lui…
Ma il camion era già pronto a passare sopra di lui, e si fermò solo quando gridò “Ehi!”.
Una volta fermo, Glendel si avvicinò alla fiancata, guardando al posto del guidatore. Vi era un uomo di colore alto e atletico, con indosso un’uniforme da poliziotto. Accanto a lui vi era una donna bellissima con pelle dello stesso colore del miele, che gli sembrava vagamente familiare.
Glendel offrì ad entrambi un sorriso nervoso. “Ehi, uh, di nuovo. Mi stavo chiedendo… come si fa ad entrare nella città?”
I due si scambiarono uno sguardo pesante.
L’ufficiale si voltò verso Glendel. “Sfortunatamente… non accettiamo altri rifugiati in questo momento. Se vuoi un posto dove andare, ti raccomandiamo di andare a Donnyton. In realtà, ci stiamo andando in questo momento, se hai bisogno di un passaggio.”
Glendel annuì incerto, poi entrò nel retro del camion, che riprese a camminare lungo le colline, mentre i due davanti parlavano in toni troppo bassi perché lui fosse in grado di udirli. Invece, si girò per osservare cosa stessero trasportando.
Era… vetro…?
*****
Il braccio sinistro di Randidly era inutilizzabile, penzolava dalla sua spalla, 4 graffi profondi gli impedivano di muoverlo. E i colpi della Sfinge si facevano sempre più veloci. Con un solo braccio, bloccò tutti quelli che poteva, disperdendo la sua forza.
Ma la Sfinge continuava a teletrasportarsi dietro di lui e ad attaccarlo da un angolo diverso. Digrignando i denti, Randidly usò Radici Perforanti dietro di lui, così che l’attacco fosse diretto verso il suo torace, lontano dalla visuale della Sfinge. Proprio quando l’enorme zampa stava scendendo su di lui, Randidly sollevò la lancia con il braccio buono, e simultaneamente diresse le radici intorno al suo corpo, evitandolo per attaccare il nemico di fronte a lui.
Così facendo, l’attacco della Sfinge lo colpì quasi in pieno, la lancia da allenamento che gli aveva dato Shal si era piegata pericolosamente.
Ma allo stesso tempo, diverse radici avevano colpito la zampa, scavando nella carne della bestia, che emise un suono di disapprovazione, scuotendo l’arto ferito, e Randidly utilizzò l’occasione per tirare fuori diverse pozioni, bevendole tutte.
La sua salute salì considerevolmente, e il suo braccio guarì. Con nuova forza, Randidly si lanciò in avanti con un Assalto Fantasma Potenziato verso la creatura.
Non appena questa toccò le radici, si teletrasportò lontano, e il suo attaccò colpì solo l’aria. Respirando affannosamente, Randidly aggiustò la sua postura e aspettò. La Sfinge sembrava semplicemente delusa.
“Heh, heh, heh, probabilmente pensi di costringermi ad utilizzare tutto il mio mana, vero? Ma non ce la farai; prima della caduta della Barriera Principiante, possiedo mana illimitato, in modo da non poter essere ucciso da nessuno degli altri mostri qui fuori. Potrò anche non avere rigenerazione, ma la mia disponibilità di mana ed energia non si esaurirà mai. E per te questo è un male, male, male…”
Randidly abbassò la sua lancia lentamente. Non era un caso, vero…? “…E che mi dici della tua salute?”.
La sfinge scoppiò a ridere. “Hahaha! Dal tuo sguardo, capisco che ti stai chiedendo se questa non sia una trappola, vero? Magari sto ammettendo di non avere rigenerazione, ma ho anche salute infinita. Non è una trappola; nonostante sia costretto dalle leggi di questo mondo, rimango comunque una sfinge. Ho il mio onore. Nessuno sfidante verrà da me ignaro di ciò. Nonostante sia un’affermazione ampia, non lo è in realtà, non credi, piccola pecorella? Non ne hai idea, idea, idea…”
“Ma, ma, ma…” Continuò. “Questo non vuol dire che non mi possa curare. Ma fino a che la barriera non cadrà, sarò comunque bloccato qui, quindi tanto vale che giochi un po’ con te. Mi annoio qui. E l’unico modo in cui passo il tempo è mangiando, mangiando, mangiando.”
A quel punto si stiracchiò in modo molto felino, ed iniziò a camminare verso Randidly, con occhi luminosi.
Respirando molto lentamente, Randidly guardò il suo nemico con la lancia in tensione. Non appena si teletrasportò, Randidly si rilassò, aspettando un segno. Non appena lo avvertì, alzò la testa verso il cielo.
Si era spostata sopra di lui, e diverse palle di fuoco ora gli stavano cadendo addosso. Ora sì che desiderava aver avuto una Resistenza più alta. Cambiò posizione, alzando la lancia e facendola roteare per parare le palle di fuoco. Queste si schiantarono contro le sue difese, facendolo quasi cedere. A quel punto avvertì il suo corpo iniziare a bruciare, facendo crollare la sua salute.
Ma si limitò semplicemente ad attivare le sue magie, Radici Perforanti partirono verso l’alto oltre l’area coperta dalle fiamme.
“Gah!” Gridò la Sfinge, e Randidly sorrise.
Finalmente aveva smesso di ripetere la stessa cazzo di parola tre volte di fila.
Corse attraverso il fumo, notando diversi lunghi graffi sul fianco della sfinge, che si lanciò all’indietro, scappando da Randidly che iniziò a rincorrerla.
La Sfinge si teletrasportò una dozzina di metri indietro, ma Randidly con il suo Mezzo Passo Fantasma colmò la maggior parte della distanza, con la lancia in avanti.
Ruggendo per la rabbia, la Sfinge lanciò altre palle di fuoco e si stabilizzò sulle zampe posteriori, pronta a ricevere l’attacco.
Ma Randidly si era immediatamente mosso indietro con Mezzo Passo Fantasma, nascondendosi dietro una roccia per bere diverse pozioni ed evitare le fiamme.
“Tu… tu… tu…” Disse la sfinge, sembrando quasi felice.
Ignorandola, Randidly dopo aver bevuto le pozioni aprì il menu.

Padronanza della Lancia su di 1 livello, Occhi della Lancia fantasma di 1, Gioco di Piedi della Lancia Fantasma di 2, Mezzo Passo Fantasma di 3, Schivare e Blocco entrambi di 2, Fretta di 1, Parare con la Lancia di 3, Potenziamento di 2, Radici Perforanti di 1, Manipolazione delle Radici di 1, Rinforzo di Mana di 3, Forma Fisica e Correre di 1, Scatto di 2, Resistenza al Fuoco di 1.

22 PS in tutto, e li assegnò tutti nel sentiero, completandolo.

> Congratulazioni! Hai completato il Sentiero della Meditazione! +5 a Percezione e Riflessi. La tua mente è serena e i tuoi occhi sono concentrati. Il sentiero che ti si para di fronte potrà anche essere irto di pericoli, ma tu li affronterai direttamente. Efficacia della Meditazione aumentata. Rigenerazione è aumentata di +1.5% per livello dell’abilità.

Randidly esitò per un momento, considerando quale fosse il miglior sentiero a cui assegnare gli altri suoi PS, ma quell’orribile voce lo interruppe. “Oh, oh, oh… Perché ci stai mettendo così tanto? Non vuoi giocare? Giocare? Giocare?”.
Con sguardo severo Randidly decise per il sentiero dell’Atleta. “Sentiero ricompensa, huh…? Speriamo bene…”
Aveva 17 PS rimasti, e li mise tutti in questo sentiero.
Con grande sorpresa, ricevette 8 punti distribuibili, uno ogni due livelli. Se fosse stato tutto così, alla fine del sentiero avrebbe ricevuto 50 punti statistica, senza includere il bonus di completamento!
Ma poi Randidly avvertì un movimento, e mise tutti i punti in agilità. Aveva bisogno di essere veloce, altrimenti non sarebbe stato in grado di rispondere al teletrasporto del nemico.
Correndogli incontro, Randidly aveva un sorriso sbilenco.
Gli era mancato. Essere sul filo del rasoio, combattere per la sua vita…
In momenti come questi, si dimenticava quanto fosse stato perduto per via del sistema, limitandosi a godere della primitiva semplicità che ora caratterizzava la sua vita.


Imp: folletto
