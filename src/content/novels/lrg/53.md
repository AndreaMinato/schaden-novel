---
title: Capitolo 53
pubDate: 2024-05-12T13:27:29.233Z
tags:
    - lrg
---

Dozer con le mani sui fianchi rise con entusiasmo. “Kukuku, quale altra conclusione pensavi ci potesse essere? Ammira la mia grandezza! Sono il più forte!”.
Donny e Decklan lo guardarono con odio, ma tennero la bocca chiusa. Ad essere onesti, sia la velocità di Decklan che la resistenza di Donny così come la loro abilità di interrompere l’impeto dell’avversario e subire danni erano intimidanti.
Tuttavia, questo non era un campo di battaglia. Non ci si poteva nascondere o riparare dietro nulla. Non vi erano pile di corpi che assicuravano che il Colpo di Scudo di Donny potesse essere usato appieno. Questo era un duello.
In uno spazio aperto, l’arma di Dozer più grande delle altre era un vantaggio, e dopo una dura lotta, era stato lui a prevalere.
“Il più forte? Probabilmente sei il quinto, più o meno. Ma la tua ambizione è… ottimistica.”
Dozer aggrottò le sopracciglia, il suo momento era passato, ma non disse nulla mentre si rivolgeva verso la persona che aveva parlato. Lyra si avvicinò, con il suo tipico sorrisetto sul volto e gli occhi lucidi.
Nonostante probabilmente fosse la ragazza più attraente di Donnyton, poche persone avevano il coraggio di parlarle. Uno dei motivi era la presenza del Ghosthound, ma l’altra era la violenza che lei stessa riusciva a dimostrare nel combattere contro i nemici.
Gli uomini avevano parlato molto a disagio di come quando era caduto sangue di arpie dal cielo, nell’ultima orda di mostri, il responsabile era stato uno solo: Lyra.
Il Ghosthound poteva ridurre un’orda in cenere con un colpo di fuoco, e Clarissa era estremamente precisa con le sue stalattiti, ma i due non li intimidivano nello stesso modo viscerale come quelle gocce di sangue che cadevano su di loro mentre combattevano. Una pioggia rossa che dimostrava l’attività dei suoi crudelmente silenti uccelli.
“Chi sono quelli più forti di me?” Mormorò Dozer, intimidito ma non volendo accettare l’affermazione.
Il sorriso di Lyra si allargò, come se si aspettasse già la domanda. “Beh, ovviamente io, Clarissa, Annie e Sam. Ti viene in mente qualcun altro?”
Tra gli altri vi era sicuramente il Ghosthound, uno che Dozer avrebbe facilmente ammesso fosse più forte di lui. Ma al momento, il sorrisetto di Lyra gli causava una grande insoddisfazione.
Aggrottò le sopracciglia. “Annie? Di che cosa stai parlando. Non ha nemmeno una-“
Ma Lyra si limitò a fare un gesto di mano per zittirlo. “Sì, sì, tutto un grande scherzò. Piccolo Donny, in realtà sono qui per te. Abbiamo un ospite.”
Indicò con un gesto teatrale un uomo magro con capelli neri raccolti da un elastico, immobile dietro di lei. L’uomo si stava guardando intorno nervosamente, ma si fece avanti senza esitazione quando venne nominato.
“Salve, sono Glendel. È un piacere conoscervi.”
****
Glendel ritornò al suo campo rapidamente, affrettandosi per arrivare prima dell’arrivo della notte. Erano passati 10 giorni da quando il mondo era cambiato. Glendel aveva pensato che come regola generale, il suo gruppo era probabilmente quello che si era adattato meglio, e se l’erano cavata bene.
Mentre altri avevano semplicemente voluto rimanere all’interno dei loro appartamenti in attesa di vedere cosa sarebbe successo al mondo, Regina aveva guardato alla situazione con un occhio più concentrato sulla loro sopravvivenza. Aveva insistito per raccogliere persone, medicine e cibo, per difendersi in modo attivo, ripulendo i nemici presenti nell’ospedale dove avevano tutti lavorato.
Li aveva guidati, ispirandoli con un ideale di grandezza, scoprendo l’abilità di distillare pozioni e scoprendo la magia, così come tutto ciò che sapevano ora su questo nuovo mondo.
Il modo disinvolto in cui le persone erano in grado di parlarne qui a Donnyton aveva infranto la sua visione del mondo. Erano forti, molto più forti di quanto Glendel credeva fosse possibile diventare. Durante il torneo, Glendel aveva osservato molti combattimenti. E la forza esercitata anche dai PC con una sola spallina era mozzafiato.
Avvicinandosi all’accampamento, Glendel si fermò e fischiò, come avevano stabilito, e sentì un fischio in risposta. Corse in direzione del suono, felice di essere finalmente tornato.
Si erano accampati in una stazione di servizio, il loro convoglio di articolati e ambulanze erano parcheggiati di lato, ed erano rimasti tutti sorpresi nel vedere quanti pochi mostri ci fossero in zona. Pensandoci a posteriori, la ragione era ovvia; la città stava già dominando sull’area circostante. Dato che anche i PNC avevano abbastanza forza per sconfiggere questi mostri, le creature si erano diradate piuttosto rapidamente.
Ricordandosi dei recinti in cui alcune persone stavano cercando di allevare mostri per la loro carne, Glendel rabbrividì.
Mentre passavano diverse persone, rivolse loro un cenno, e ne ricevette altrettanti in risposta, i loro occhi vuoti, concentrati sul suo zaino ricolmo. Sfortunatamente, nel suo gruppo di 70, il cibo che aveva ricevuto non era sufficiente a placare la loro fame. Ma avrebbe dato loro speranza.
Alana, la donna alta che si occupava della maggior parte del lavoro sporco del convoglio, osservò Glendel avvicinarsi rapidamente al camper di Regina. Dopo un secondo di silenzio, lo invitò ad entrare.
Senza prendere fiato, Glendel entrò.
Regina Northwind, che una volta era un chirurgo, attuale leader della loro spedizione, aveva le sopracciglia aggrottate rivolta verso il libro mastro che aveva di fronte. Non notò immediatamente la sua presenza, e Glendel esitò, non sapendo se fosse saggio disturbarla. Ma a quel punto lei tossì appena e disse “Il resoconto” senza alzare gli occhi dai fogli di fronte a lei.
Glendel riportò gli avvenimenti del giorno, di come il primo villaggio aveva rifiutato di farlo entrare, e di come aveva raggiunto il secondo, Donnyton. Nonostante fossero molto più tribali, sembravano anche più attivi. La maggior parte degli altri rifugiati erano anch’essi andati a Donnyton, dato che l’altra città era chiusa.
Spiegò come sembrava che ci fossero 1000 persone, e mostrò a Regina una delle loro pozioni di mana, e esempi di diverse colture che la donna amministratrice era disposta a scambiare per strumenti e vestiti.
A questo punto, Regina annuì. “Non sono interessati alle medicine, huh… immagino abbia senso. Quanto hai detto che ne hanno di queste cose?”
“Più o meno un frigo pieno. E da come ne parlavano, sembrava non fosse così difficile per loro realizzarle. Stanno anche coltivando alberi di cristalli di energia. Ne hanno un boschetto.”
Gli occhi di Regina si assottigliarono. “E hanno classi, vero? Di che cosa sono capaci? Quanto sono forti?”
“Non tutti avevano classi,” spiegò lentamente Glendel. “Da quello che ho capito, le classi conferiscono qualcosa come un sentiero particolare così come abilità; in più, ottieni un certo ritmo di crescita nelle tue statistiche. Per quanto riguarda quanto forti siano…”
Glendel esitò. Dopo una lunga pausa, scosse la testa. “Non so come spiegarlo. Forti. Sono così forti da essere impossibili da giudicare.”
Regina rimase in silenzio per un lungo momento. “Rispetto ad Alana, quanto sono forti?”
Glendel si girò verso la porta, dove era seduta Alana. Poi sospirò. “Per quanto posso dirti, ci sono tre ranghi lì, e un individuo speciale al di sopra di tutti. Alana… probabilmente è al pari di quelli del primo rango. Magari un po’ più forte, più abile con la lancia. Ma le persone al secondo livello… sorpassano i limiti dell’umano.”
L’aria era immobile. Non sembrava nemmeno che Regina stesse respirando. Poi la sensazione si affievolì, e appoggiò la schiena contro lo schienale.
“Come sono trattate le donne lì?”.
“Sembra normalmente. C’erano soldati donne. Il capo dei… PNC, come chiamano le persone senza classe, era anche lei una donna. Ho conosciuto anche una ragazza molto strana di nome Lyra, che sembrava possedere una certa influenza,,, ma sicuramente ci sono più uomini che donne. Circa in rapporto 2 a 1.”
“…Se la situazione è questa.” Regina si massaggiò la testa. “Non abbiamo scelta, e non c’è motivo per rifiutare di commerciare con loro. Raccogliamo tutte le nostre cose e avviciniamoci domani.”
“Ah, c’è un’altra cosa, ma non so esattamente cosa significhi,” aggiunse Glendel.
Regina sollevò un sopracciglio, mentre continuava. “Continuavano a fare riferimento a qualcosa chiamato un Ghosthound. All’inizio pensavo fosse un mostro o qualcosa di simile, ma sembra come se stessero parlando di una persona. Non per esagerare, ma un sacco di uomini sembravano bruti e grezzi. Ma non appena veniva nominato il Ghosthound, diventavano tutti silenziosi ed educati come bambini in una scuola cristiana.”
“Pensi che questo… Ghosthound sia la ragione per cui questi villaggi siano apparsi così rapidamente?” Chiese Regina, massaggiandosi il mento.
“Forse. È l’unico motivo che mi viene in mente.”
“Grazie per il tuo tempo. E per aver acconsentito ad andare in avanscoperta. Puoi andare ora.”
Glendel uscì dalla stanza, con un groppo in gola. Lei lo faceva sembrare una cosa tanto facile ora, ma Glendel avrebbe preferito non essere l’esploratore del gruppo. Ma Regina aveva una ragione plausibile per giustificare questa scelta; era l’ultimo uomo rimasto nel gruppo.
Immediatamente dopo l’arrivo del sistema, la maggior parte dei dottori uomini erano scappati dall’ospedale, cercando risposte, solo per essere divorati dai mostri in attesa. Regina aveva radunato la maggior parte delle infermiere e le aveva organizzate, cercando di risolvere i problemi uno alla volta.
La maggior parte degli uomini rimasti erano o morti, o fuggiti, non soddisfatti dall’idea di prendere ordini da Regina.
Alla fine dei 10 giorni, Glendel era l’ultimo rimasto, circondato da 70 donne.




