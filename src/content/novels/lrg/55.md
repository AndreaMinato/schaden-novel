---
title: Capitolo 55
pubDate: 2024-05-12T15:27:29.233Z
tags:
    - lrg
---

Rotolando sul fianco, Randidly riuscì a schivare e poi usò Potenziamento sulle sue mani e si spinse in alto dal terreno, saltando quasi immediatamente in piedi.
La zampa colpì il terreno, lasciano un'enorme crepa sul suolo e sfortunatamente Randidly era ancora troppo stordito per riprendersi del tutto dopo essere balzato in alto e riuscì solo a cadere all'indietro spinto dall'onda d'urto.
Digrignando i denti, Randidly costrinse le sue mani tremolanti a stare ferme mentre arrivava un'altra zampata. Questa volta non fu abbastanza veloce e l'enorme zampa gli strappò la maglia, riducendo in brandelli la carne della sua spalla sinistra.
Comparve una notifica che lo avvertiva che la sua salute era sotto il 20%, ma Randidly non riuscì neanche a metterla a fuoco, dal momento che i suoi occhi si strizzavano per vedere il suo attuale nemico.  Nonostante la Sfinge avesse preso l'iniziativa, ora che ci faceva caso, Randidly poteva affermare che anche lei era leggermente affaticata per aver usato quell'incantesimo.
La creatura sibilò in risposta al suo sguardo, sputandogli una palla di fuoco in faccia. Randidly rotolò di nuovo, mentre la sua vista acuta coglieva qualcosa che era scivolato via dalla sua tasca durante la rotolata. Di riflesso, allungò il braccio e l'afferrò, avvolgendo con le dita il piccolo Seme dell'Anima completamente maturo.
Suolo fertile, eh...?
Recuperando la lancia, Randidly ebbe un'idea folle. Mentre la Sfinge apriva di nuovo la bocca per sputare un'altra palla di fuoco, Randidly lanciò il semino verso la sua bocca. Il passaggio del seme, per quanto piccolo, bastò per interrompere il flusso di mana dell'incantesimo e ancora una volta l'energia del fuoco si disperse.
Randidly proseguì con un Affondo Fantasma Potenziato in combinazione con Fretta, colpendo con la punta della lancia il seme a mezz'aria e spingendolo in avanti, lacerando ancora la ferita sul palato della sfinge.
Con gli occhi che bruciavano, Randidly non ritirò la lancia questa volta, ma la spinse più a fondo, lacerando verso l'alto, attraversando la mandibola e affondando in direzione del cranio, sperando di colpire qualcosa di vitale.
La Sfinge cominciò a tremare, miagolando in modo strano, e Randidly approfittò di quel tempo per piantare i piedi e infilare la lancia in avanti, ancora più a fondo, scontrandosi contro qualcosa con un suono ovattato.
Proprio quando pensava che la Sfinge sarebbe crollata, la sua bocca si chiuse di colpo, facendo a pezzi la lancia. Mentre Randidly barcollava all'indietro, il mostro sollevo la testa e ululò, e Randidly riuscì a vedere che metà della sua lancia era ancora profondamente conficcata nel suo palato.
Sputando sangue dalla bocca, Randidly buttò via i resti della lancia e tirò fuori diverse pozioni, risollevandosi frettolosamente per tornare al massimo delle forze. Ora si pentiva di aver rifiutato l'offerta di una lancia dal negozio d'armi da parte di Daniel. Una lancia in più sarebbe stata utile in questo momento.
Realizzando evidentemente che non poteva fare nulla per il dolore, la Sfinge rivolse i suoi occhi cerchiati di rosso a Randidly. Poi si lanciò alla carica, senza simulare alcun gioco, solo un mostro arrabbiato ed estremamente grande.
Il suo viso si scontrò contro una nube di pestilenza che la accecò, ma la rallentò appena. Mentre era accecata, Randidly fece spuntare delle Radici Perforanti da un'angolazione laterale, mirando soprattutto ai tendini delle gambe, vedendo il risultato soddisfacente di diversi tagli profondi.
Balzando verso il lato, Randidly si sentì un pizzico sicuro di avere la vittoria in tasca.
Fu allora che la Sfinge si contorse a mezz'aria e balzò contro di lui, con gli occhi illuminati da una luce dorata che bruciava gli insetti feroci, e il suo enorme corpo si scontrò con Randidly, togliendogli il fiato. I due si schiantarono al suolo e lui sentì le urla di protesta delle proprie costole.
Sebbene fosse ferita, la Sfinge guardò Randidly con malizia, il respiro caldo e affamato.
"Ora, ora, ora cos-"
Usando Manipolazione delle Radici, Randidly afferrò le zampe della sfinge e la tirò via, lontana dal suo corpo. La Sfinge si voltò verso le radici, liberandosi a calci e morsi, e si rivolse di nuovo a Randidly, ricevendo solo un Calcio Circolare in piena faccia.
Non fu abbastanza da danneggiarla, ma cadde all'indietro, leggermente stordita.
In quel momento, Randidly versò tutto il suo mana in Radici Perforanti di nuovo, facendo sbucare diverse lance appuntite nei buchi precedenti, scavando più a fondo nel torso della creatura, attraversandole lo stomaco e creando dei fori nei suoi polmoni.
Con un grido acuto, l'aria prese nuovamente a ronzare, poi a distorcersi, e Randidly dovette serrare la mascella per rimanere in piedi.
La sua nuca pulsava e lo strano dolore nell'aria sembrava farsi più intenso. Gli angoli della sua vista furono mangiati dal nero e incespicò in avanti, con le ginocchia molli.
Questo...!
Non così...!
Dopo tutto questo tempo... tutta questa fatica... avrebbe lasciato che finisse così...?
Mordendosi le labbra per restare cosciente, Randidly si scrocchiò le nocche e si avvicinò alla Sfinge oscillando lentamente. Anche se avesse dovuto strapparle la spina dorsale con le sue mani, e-
In quel momento, l'incantesimo finì e la Sfinge crollò, rigirandosi sulla schiena e grattandosi la faccia.
Randidly batté le palpebre più volte. Un lungo rovo spinoso spuntava fuori dal bulbo oculare della Sfinge, spruzzando sangue ovunque. Non appena lo vide, Randidly sentì una strana connessione con lui. Sapeva che questo era il frutto del Seme dell'Anima.
Terreno davvero fertile.
Mentre la bestia era di nuovo distratta, Randidly bevve altre pozioni di mana e la infilzò con le radici ancora e ancora e ancora, assicurandosi di ridurre in brandelli i muscoli delle sue gambe, per attaccare soltanto in seguito i suoi organi vitali.
Quando era vicino ad esaurire il mana, beveva un'altra pozione, alimentando una raffica costante di Radici Perforanti e scorticando la carne della Sfinge via dalle ossa.
Dopo diversi incantesimi brutali che ricoprirono il terreno circostante di sangue, la Sfinge si voltò verso Randidly, con un aspetto ridicolo: la bocca tenuta aperta dalla lancia e l'occhio sinistro che veniva spinto fuori e poi di nuovo indietro nel corpo da una creatura spinosa. Era più zombie che Sfinge a questo punto.
"Io... t-t-ti ucciderò..." Sussurrò e poi sputò qualcosa, infinitamente più veloce di una palla di fuoco. Poi vomitò diversi litri di sangue e crollò. Apparve una notifica davanti a lui, ma-
Randidly ebbe a malapena il tempo di fremere prima che l'impatto lo colpisse, facendolo girare su se stesso. Guardò verso il basso, incapace di comprendere, per trovare una cosa lunga, rosa e sottile, simile ad una sanguisuga gigante, che veniva fuori dal suo corpo. La cosa strana era che quell’affare era ricoperto di segni misteriosi.
Battendo le palpebre, Randidly realizzò di conoscerla: era la lingua della Sfinge.
Non appena lo pensò, la cosa tremò e poi cominciò ad ondeggiare, facendosi strada sempre più a fondo nella carne con un'intensità crudele. Imprecando, Randidly allungò l'altro braccio e provò ad afferrare l'affare, ma il braccio che stava allungando era quello colpito dagli artigli della Sfinge. All'inizio il braccio ebbe uno spasmo e non ascoltò, e solo dopo aver strizzato gli occhi e aver lentamente utilizzato la sua volontà contro la carne che cadeva, riuscì a fare muovere la mano dove voleva.
Le sue mani erano bagnate di sangue e ogni volta che l'afferrava le dita scivolavano e l'affare ondeggiante e rosa scomparve nella sua spalla. Quasi senza capire, Randidly guardò verso il basso il foro enorme nel suo braccio lasciato dal suo passaggio.
Riusciva a sentire la sua presenza aliena nel corpo e un'orribile sensazione che ci fosse qualcosa di sbagliato si propagò. La cosa cominciò a muoversi, facendosi strada verso il petto.
Randidly cominciò a sudare. Rimuoverla sarebbe stato...
Ma mentre rifletteva sul problema, un piccolo rovo simile ad un rampicante strisciò fuori dal corpo della Sfinge, muovendosi verso Randidly.Realizzò che riusciva a percepirlo stranamente, e riusciva a sentire ciò che stava pensando, giusto un po'. Il rovo emanava preoccupazione. Sembrava capire che qualcosa non andasse.
Guardando la piccola cosa rampicante, lunga circa una trentina di centimetri e con diversi tentacoli ricoperti di spine, Randidly si sentì stranamente toccato. Poi la lingua si mosse più a fondo nel suo petto e lui fece una smorfia. Poi ebbe un'altra idea folle.
"Striscia dentro. Trovala e fermala. Vai," la incoraggiò Randidly, offrendo la ferita aperta che la lingua aveva usato per arrampicarsi nel suo corpo, allargando il buco sanguinolento con le sue mani nude. La cosa rotolò in giro per il terreno, trasmettendo un senso di confusione.
Con una smorfia, Randidly pensò con tutte le sue forze, immaginando cosa voleva e proiettò quel pensiero verso la cosa rampicante. Immediatamente, lei capì e si arrampicò nella ferita, contorcendosi all'inseguimento del primo intruso.
A dire il vero, la creatura rampicante fu ancora più dolorosa della lingua, lasciando grossi buchi nella sua carne mentre si muoveva. Randidly bevve la sua ultima pozione di guarigione, tenendo la salute a livelli sicuri, e sentì il rampicante raggiungere la lingua, proprio nella parte superiore del suo busto. Il rampicante la avvolse, affondando le spine nella lingua che si dimenava.
Percepì la sensazione proiettata dal rampicante che stava avendo difficoltà, ma Randidly poté solo sorridere tristemente; almeno aveva guadagnato del tempo.
Sollevò la testa e guardò il cielo. Il sole stava sorgendo. Se tutto era andato per il verso giusto, il villaggio se l'era passata bene durante l'orda di mostri in sua assenza. Ma Randidly immaginò che stessero bene. I nemici che affrontavano potevano essere numerosi, ma erano di basso livello. Era una maledizione progettata per ingrassare la gente, così il macellaio sarebbe arrivato per raccoglierli.
Randidly lanciò un'occhiata alla Sfinge, poi si mise seduto e cominciò a distillare pozioni di guarigione, facendo del suo meglio per ignorare il dolore straziante causato dalla lotta continua nel suo petto. Shal non lo sapeva, ma il suo addestramento, tutto quanto, anche questa parte, il doloroso e stressante distillare pozioni, sarebbe diventato importante in futuro.
Quando finì, si avvicinò alla Sfinge e la mise in un anello di conservazione spaziale più grande che aveva fatto comprare a Daniel per queste cacce. Poi si voltò e cominciò ad arrancare verso casa, non osando muoversi troppo velocemente, per paura che la lingua si liberasse e gli bucasse il cuore e i polmoni.
Nonostante le sue statistiche fossero migliorate, Randidly non era affatto convinto di riuscire a sopravvivere a tutto ciò.





