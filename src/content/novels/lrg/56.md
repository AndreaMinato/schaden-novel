---
title: Capitolo 56
pubDate: 2024-05-12T16:27:29.233Z
tags:
    - lrg
---

Regina Northwind si guardò intorno nel campo di battaglia dopo la sconfitta dell’orda di mostri, osservando il modo professionale in cui le persone si stavano già occupando dei corpi, scegliendo quelli con pellicce ancora utilizzabili e trasportando il resto in un’unica grande pila, che apparentemente sarebbe stata venduta ad un negozio magico che li faceva scomparire.
“Notevole,” disse con tono calmo, mentre Glendel invece si guardava intorno con agitazione.
I due leader di Donnyton si avvicinarono, il capo villaggio sedicenne e un enorme bruto con una mazza ferrata delle dimensioni di un pilastro di supporto di una casa. Alana era immobile dietro Regina, a braccia conserte, ma il suo volto rivelava comunque la sua sorpresa di fronte all’incredibile efficienza dimostrata dalle persone di fronte a loro.
Sembravano perfettamente felici di aver abbandonato le loro vite precedenti per prendere invece quella attuale, piena di violenza e difficoltà. Magari era solo una coincidenza, ma sicuramente gli stramboidi che avevano fondato questo villaggio stavano facendo qualcosa di giusto.
In più, il PNC con cui Glendel aveva parlato si avvicinò, intento a conversare con un uomo grassottello dall’espressione irritata. Entrambi i gruppi da Donnyton erano arrivati nello stesso momento, incontrandosi si scambiarono un saluto. Poi si rivolsero verso il gruppo dell’ospedale.
“Il mio nome è Donny, è un piacere conoscervi. Siete voi il gruppo che voleva scambiare vestiti?” Chiese il ragazzino esile, con una sorprendente dose di fiducia e maturità.
Quello più grande grugnì. “Dozer. Il soldato più forte.”
Alana si rilassò in modo inaspettato accanto a Glendel, al quale vennero i brividi.
“E io sono Daniel, questa è la Signora Hamilton. Avete davvero vestiti? Non vedo l’ora di indossare qualcosa di diverso rispetto a queste pellicce.” Disse l’uomo grassottello, rabbrividendo.
“Si ne abbiamo.” Disse Regina con un grande sorriso. “E voi avete due cose di cui abbiamo davvero bisogno; cibo… e accesso ad una classe.”
La bocca di Donny si contorse appena. “il cibo…”
Donny e Daniel si scambiarono uno sguardo. “Quello è semplice. La Signorina Hamilton ha l’autorità di commerciare con voi a piacimento. Prenderemo tanti articoli di abbigliamento quanti ne potete offrire. Non abbiamo ancora trovato nulla di simile a cotone o ad un mostro dal quale possiamo ottenere lana, quindi praticamente possiamo creare solo abiti di pelli. Sono-“
“Prudono,” Intervenne Daniel.
“Per quanto riguarda le classi…” Continuò Donny, “Ci sono delle… responsabilità legate all’ottenimento di una classe.”
Il sorriso di Regina non mutò. “Per quanto riguarda i vestiti, la maggior parte di ciò che abbiamo sono abiti da ospedale, ma abbiamo anche le scorte dell’ospedale per… ospiti speciali, e siamo riusciti a trovare un grande magazzino durante il nostro viaggio. Tu parli di responsabilità… eppure…” Il sorriso di Regina non mutò. “Quali sarebbero?”.
Ma mentre Donny stava per aprire la bocca, un grido partì dal gruppo di raccoglitori, che si stava occupando dei corpi dei mostri, e gli sguardi dei presenti si rivolsero in quella direzione.
Lì che camminava sul campo di battaglia vi era un uomo alto e atletico. Era giovane, probabilmente intorno ai venticinque anni, ma le sue labbra serrate e quegli occhi verdi penetranti lo facevano risaltare rispetto agli altri.
Glendel notò che Dozer e Donny si scambiarono uno sguardo scioccato. Anche Regina lo notò, e socchiuse gli occhi.
Tuttavia, la cosa più sorprendente dell’uomo erano le lunghe ferite che coprivano la sua spalla sinistra. L’intero torso era in mostra, i suoi vestiti a pezzi. I suoi pantaloni erano coperti di sangue rappreso, i capelli sporchi e sudati.
Gli occhi verdi dell’uomo si mossero di lato, per fermarsi su due individui che indossavano entrambi due spalline.
Questi si alzarono in piedi come se il terreno sotto di loro si fosse trasformato in lava, e si affrettarono verso di lui. L’uomo gli disse qualcosa, e i due corsero via dopo averlo salutato.
A quel punto Glendel iniziò ad avvertirle, le voci intorno a loro.
Il Ghosthound.
Quello è il Ghosthound…!
È ferito…?
Quindi questo era… Il Ghosthound. Glendel non era sicuro di cosa si dovesse aspettare. Nonostante l’uomo coperto di sangue di fronte a loro certamente sembrava una persona intensa, ma non sembrava degno della quasi venerazione che vedeva negli occhi delle persone vicine.
E il Ghosthound si stava dirigendo proprio verso il loro gruppo, il suo passo sempre lento e costante. Una volta arrivato, i due uomini che aveva mandato via erano tornati con un ampio tavolo fatto di legno, spesso, trasportato come se si trattasse di un pezzo di cartone. Onestamente sembrava un tavolo da lavoro usato per lavorare il metallo.
Il Ghosthound ci salì sopra, grugnendo.
“Dozer, hai un’ascia?” Chiese, dando un’occhiata al gruppo di Regina per poi decidere di ignorarli.
“Uh, sì-“
“Bene. Aprimi il petto. In questo punto. Devi tirare indietro le ossa, ma prova a spezzare la gabbia toracica in modo simmetrico; non voglio ricevere danni interni. Oh, Miranda, bene. Manda qualcuno a prendere diversi contenitori di pozioni di salute di alta qualità, in caso dovessero servire.”
Mentre gli altri rimanevano ancora sorpresi, la Signorina Hamilton fece un inchino e con diversi gesti diede ordini alle persone dietro di lei. Immediatamente diverse persone si diressero verso il villaggio dei PNC.
Glendel si guardò intorno, improvvisamente notando che tutte le persone nell’area si stavano lentamente avvicinando, con gli occhi fissi sul Ghosthound.
Lui sembrava piuttosto scocciato, e fissò Dozer. “Quindi?”
“Uh, ok, però-“
“Non dovresti fare nulla di simile. Se non sarà il colpo ad ucciderti, lo farà la perdita di sangue.” Disse Regina, attirando l’attenzione del Ghosthound. I loro occhi si incrociarono e si guardarono per diversi lunghi secondi.
“Se vuoi,” si offrì Regina. “Posso occuparmene io. Ero un chirurgo, prima che il mondo cambiasse.”
Il Ghosthound esitò, e scosse la testa. “Impossibile. Non c’è tempo. Dozer, taglia.”
Dozer alzò la sua ascia, ma Regina si mise in mezzo, con le sopracciglia aggrottate. Glendel sospirò. Se avesse dovuto definire Regina, la parola giusta era testarda, e venir messa da parte così rapidamente sicuramente non aiutava.
“Hai perso molto sangue, ti stai comportando in modo irresponsabile. Se insisti, morirai, e non potrai dare la colpa a nessun altro se non a te stesso.”
L’aria intorno a loro sembrava essersi fermata. Glendel poteva notare gli sguardi delle persone su di loro.
Ma il Ghosthound si mise a ridere. “Non riesci a capire, vero? D’accordo. Prova ad aprirmi. Qui, ho bisogno di rimuovere una cosa.”
Il Ghosthound indicò un punto nel mezzo del suo muscolo pettorale destro, giusto al di sopra di dove si doveva trovare il suo polmone. Regina annuì e rimosse diversi strumenti dalla sua borsa. Un ago, un bisturi, disinfettante.
Scuotendo la testa, il Ghosthound disse. “Non preoccuparti di quelle cose. Taglia. Non ho molto tempo.”
Regina si morse il labbro, ma mise comunque il disinfettante e l’ago da parte. Invece, si avvicinò a lui con il bisturi e si fermò di fronte al corpo del suo paziente, il suo volto ora privo di emozioni. Invece, si mise in posizione e premette con il suo bisturi.
Premette.
Premette.
Premette.
Il Ghosthound sorrise. “Ora capisci? Sì, in linea generale hai ragione. Ma non hai abbastanza forza da ferirmi, anche se sono in questo stato. Anche con il più affilato dei coltelli, non puoi penetrare la mia pelle. Ora, Dozer… taglia.”
Regina fece un passo indietro, il volto rigido, e Dozer si fece avanti, sollevando la sua ascia. La fece cadere in un arco omogeneo, la lama affondò di qualche centimetro nel suo stomaco.
Sibilando, il Ghosthound socchiuse gli occhi. “Dozer ci sei andato vicino; ci sei andato troppo piano. Magari ora puoi mettere la mano in quel piccolo taglietto che hai fatto per rompermi le coste? Allunga la mano e tira, così le puoi spezzare. Non dovrebbe essere troppo difficile, sono già in parte fratturate.”
Con le mani leggermente tremanti, Dozer le allungò dentro il petto di Randidly afferrando le sue coste, un gemito lasciò le sue labbra. Cercò di dosare la sua forza, ma con sua sorpresa, le coste resistevano. Quindi tirò con più forza, sempre di più. Sbattendo gli occhi, Dozer riaggiustò la sua presa e tirò, grugnendo, finalmente ricompensato da un suono di qualcosa che si spezzava, le coste del Ghosthound finalmente si staccarono per rivelare la sua cavità toracica.
Fece un cenno, e gli fu portato un vasetto contenente una pozione, che iniziò a trangugiare. A metà pozione, disse. “Dovresti vedere una lingua rosa intrappolata da rampicanti spinosi. Tirali fuori entrambi e lanciali a terra. Non avvicinarti dopo, e non tenerli in mano per troppo tempo.”
Glendel non era sicuro di cosa lo sorprendesse di più, le cose che stava dicendo, o il fatto che Dozer fece come gli era stato detto, allungando una mano nel suo torace e tirandone fuori due oggetti, entrambi che si agitavano. Dozer li lanciò rapidamente a terra, e i presenti fecero diversi passi indietro, lontano da quegli strani oggetti. Poi Dozer rimise a posto le coste, in modo che si trovassero nello stesso punto di prima, e rimosse la sua ascia.
Il Ghosthound bevve ciò che rimaneva della pozione, e la ferita lentamente si richiuse. Respirando affannosamente, collassò sul tavolo, ad occhi chiusi.
“Cagnolino… quanto di quel sangue è tuo?” All’insaputa di tutti, Lyra si era fatta largo tra la folla, e ora stava fissando il Ghosthound.
Gli angoli della sua bocca si sollevarono a formare un sorriso. “Meno della metà, solo quello più fresco.” Con quello che sembrò un enorme sforzo, si mise in piedi.
“E dove si trova la creatura che ti ha fatto questo?” La sua voce si abbassò raggiungendo una tonalità che aveva un qualcosa di pericoloso, i suoi occhi iniziarono ad illuminarsi di un blu chiaro. Stranamente, in quel momento Glendel iniziò ad avvertire una certa sensazione di pericolo imminente, e dovette resistere all’istinto di scappare. Ma il Ghosthound agitò una mano.
Lo spazio vuoto direttamente dietro il tavolo, all’improvviso fu occupato da una strana creatura martoriata, delle dimensioni di un piccolo autobus. La sua metà superiore era quella di un leone, quella inferiore di una medusa.
Glendel impallidì una volta realizzato che non si trattava di una medusa, semplicemente la parte inferiore del suo corpo era stata ridotta a brandelli di carne fatta a strisce.
Lyra rimase immobile, per poi emettere un risolino, roteando gli occhi, la tensione precedente abbandonò il suo corpo. “Ti sei tenuto il divertimento tutto per te.”
Il Ghosthound sorrise, avvicinandosi ai due oggetti per terra. La lingua sembrava agitarsi appena ora, e una volta avvicinatosi, quell’intrico di rovi allentò la presa e la spinse nella sua direzione, per poi posizionarsi sulle spalle del Ghosthound.
Sbattendo gli occhi, Glendel notò che era apparso un uomo apparentemente senza pretese di fronte alla lingua. I suoi occhi brillavano mentre la fissava. Lentamente, allungò una mano per afferrarla.
Ma in quel momento, il Ghosthound sbuffò e con uno schiocco la lingua prese fuoco, trasformandosi in cenere.
“È mia.” Grugnì il Ghosthound, prima di tornare sul tavolo per stendersi ancora una volta.




