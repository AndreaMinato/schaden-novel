---
title: Capitolo 57
pubDate: 2024-05-12T17:27:29.234Z
tags:
    - lrg
---

Glendel era seduto nel camper di Regina, estremamente nervoso mentre osservava la forma rimuginante di quest'ultima e Alana che passeggiava avanti e indietro.
I negoziati per il cibo erano andati relativamente bene, ma le classi non sarebbero state economiche. Per il momento chiunque avesse una classe avrebbe dovuto aiutare contro all'orda di mostri. Quando la Zona Sicura per Principianti di quell'area fosse collassata, avrebbero probabilmente avuto compiti simili. La mancanza di informazioni però aveva fatto sì che Donny non fosse disposto a dire cosa avrebbero potuto essere quei doveri, almeno per il momento.
La scelta di una classe era una strada verso il potere, una che sarebbe progredita molto più velocemente dei Sentiero veri e propri. Ma avrebbe significato legarsi a quel luogo. In un certo senso significava anche che Regina sarebbe stata subordinata a qualcun altro, che ad Alana non andava giù.
"Dovremmo provare di nuovo a entrare nell'altro villaggio, prima di prendere impegni" commentò Alana in tono asciutto, avendo infine interrotto il suo avanti e indietro.
Con grande sorpresa di Glendel, Regina scosse lentamente la testa.
"No, questo è meglio di quanto avessi sperato. Avevo già pensato di accettare la loro offerta, per ora. Una dimora stabile ci farà bene. Il problema è la struttura..."
Massaggiandosi la fronte, Regina indicò gli appunti che aveva fatto prendere a Glendel. "Per quel che vedo, non sembrano avere una gerarchia rigida. I guerrieri sono classificati in una scala da uno a dieci. Miranda Hamilton è il responsabile dei PNC, Daniel dei rifornimenti e della crescita dell'insediamento. Per i combattenti hanno tre leader: Donny, Dozer e Decklan-"
"Perché poi avranno tutti dei nomi con la D..." borbottò Alana, ma Regina la ignorò e continuò:
"Hanno anche qualche mago, qualche guaritore, qualche arciere... ma per il momento tutto funziona, e l'unica ragione è quell'uomo, il Ghosthound. Non è lui il problema, ma allo stesso tempo... lo è".
Per la prima volta, Glendel parlò: "Pensi che... potrebbe abusare del suo potere?".
Regina esitò, ma scosse la testa. "... Non penso. Ma come ho detto, non è lui il problema. Il villaggio sta diventando forte perché lui è il pilastro che li fa andare avanti, ma questa è anche la loro debolezza. Se lui non fosse qui..."
Regina fece un gesto. "Si sfalderebbe tutto".
Appoggiandosi allo schienale della sedia, Regina sospirò. "Oltre a questo... il modo in cui li trattano... beh, immagino che non ci sia altro modo. È il loro salvatore, lo riveriscono. Nonostante al momento rimanga una persona a posto... quel tipo di attenzione può cambiare una persona".
"Non mi stai facendo venire molta voglia di fermarmi qui" disse nervoso Glendel. Alana continuò a fare avanti e indietro.
"È meglio affrontare le tristi verità per prime" disse amaramente Regina con sguardo accigliato. "In quel modo, non sarai sorpreso quando un mattino ti sveglierai per trovarne una e quando succederà sarai pronto".
*****
Alla fine di una giornata estremamente lunga, Randidly trovò finalmente un momento per stare da solo e attivare le proprie notifiche. Per il momento ignorò quelle per i livelli di abilità e si concentrò su quelle meno familiari.
> Congratulazioni! Il tuo Seme dell'Anima è germogliato in una Pianta dell'Anima di Lv 1. A causa delle circostanze, la Pianta dell'Anima crescerà nutrita da: Sangue. È stata aggiunta un'opzione per la Pianta dell'Anima al tuo menù. La Pianta dell'Anima può aumentare di livello soltanto se lo scegli tu. In base al "sangue" assorbito, la Pianta dell'Anima avrà diverse opzioni per la sua crescita.
> Congratulazioni! La tua Pianta dell'Anima al Lv 1 ha assorbito abbastanza sangue da passare al livello successivo.
> Congratulazioni! La tua Pianta dell'Anima al Lv 1 ha assorbito abbastanza sangue da passare al livello successivo.
Hai ucciso la Tribolazione Affamata, Ep-Tal! Dal momento che non appartieni al Villaggio dei Principianti associato alla Tribolazione, i bonus sono stati dimezzati. Tutti gli elementi coinvolti ricevono +5 a tutte le statistiche. Hai ottenuto l'abilità Agonia al Lv 1.
Agonia: Spendi Salute per infliggere danno mentale e fisico in un'area intorno a te. Il rapporto tra la Salute persa e il danno inflitto migliora con l'aumentare del livello. Attenzione: proverai anche tu lo stesso dolore.
Randidly sorrise amaramente. Quindi era questa l'abilità che la Sfinge aveva iniziato a usare alla fine, o perlomeno una sua versione. Era fortunato che non l'avesse usata tutto il tempo; aveva avuto senza dubbio più Salute di lui: avrebbe potuto semplicemente schiacciarlo completamente.
Randidly però accantonò quella linea di pensiero e considerò le altre notifiche.
A causa della sconfitta della Tribolazione, tutti gli individui all'interno del Villaggio dei Principianti avrebbero ricevuto +2 livelli. Il suo pilastro di luce adesso sarebbe stato blu, per avvertire dell'imminente collasso della Barriera dei Principali, che sarebbe avvenuto tra 24 ore esatte.
Attenzione! Una Barriera dei Principianti vicino a te collasserà entro 24 ore. Ciò significava diverse cose: primo, sarebbero periodicamente apparsi dei mostri oltre il livello 20. In particolare nella zona sarebbero potuti comparire dei Boss da Incursione di Rango I. Quei Boss da Incursione erano estremamente potenti, e se non fossero stati eliminati in fretta avrebbero fondato un loro insediamento e avrebbero generato altri mostri di alto livello.
Inoltre, un sotterraneo selvaggio si sarebbe formato vicino a qualsiasi Villaggio dei Principianti che fosse sopravvissuto al crollo della Barriera dei Principianti. Il livello del sotterraneo sarebbe aumentato in base al passare del tempo e alla densità del livello di mostri e individui con una classe nell'area circostante.
Una volta sgomberato un Sotterraneo Selvaggio, sarebbe stato registrato un "tempo". Il tempo minore avrebbe ricevuto dei Punti Anima per il rispettivo villaggio una volta al giorno, in base al livello del sotterraneo. I Sotterranei Selvaggi non sgomberati entro una settimana avrebbero periodicamente rilasciato delle orde di mostri. Man mano che sarebbe passato del tempo in cui il sotterraneo non fosse stato liberato sarebbe aumentata anche la frequenza delle orde.
Oltre a ciò, nel Villaggio dei Principianti che fosse sopravvissuto alla propria Tribolazione sarebbero state sbloccate nuove opzioni per spendere i PA.
> Congratulazioni! Sei stato la prima persona nel tuo mondo a uccidere una Tribolazione. Hai fatto il primo passo per unirti al Nexus. Nelle prossime, una volta che la Barriera dei Principianti sarà svanita, 24 ore riceverai altre ricompense.
Randidly si accigliò leggermente. I cambiamenti non sarebbero stati particolarmente pericolosi, soprattutto se avessero mantenuto una buona perlustrazione dell'area vicina. Ciò che lo turbava non era che le regole fossero stranamente simili a delle formule o a quelle di un gioco.
Daniel sarebbe stato entusiasta della nuova fonte di Punti Anima data dalla liberazione dei sotterranei nel miglior "tempo". Anche il pericolo delle orde di mostri poteva essere in parte controllato sgomberando i sotterranei di frequente, e tutto ciò avrebbe consentito al villaggio di rilassarsi.
Nonostante ciò dipendesse da cosa significasse esattamente un Boss da Incursione, Randidly sentiva che queste novità avrebbero cambiato il villaggio. Principalmente, prevedeva che le classi non combattenti e i PNC, privi adesso della preoccupazione di un'orda quotidiana, si sarebbero moltiplicati. La maggior parte della crescita sarebbe stata in aree non combattenti.
Continuavano a ricevere un piccolo flusso di rifugiati dalle aree limitrofe. Quelle persone avrebbero avuto la scelta di prendere una classe, o prendere tempo. Per la città sarebbe stato un bene.
Ma più Randidly rifletteva sui cambiamenti in serbo per il villaggio, più lo turbava che nessuna delle persone di Donnyton sembrasse consapevole di quelle notifiche. Non avrebbero dovuto riceverle dopo che aveva sconfitto la loro Tribolazione...?
Pensieroso, Randidly alzò lo sguardo verso il pilastro di luce.
Poi il suo viso sbiancò.
Forse gli abitanti di Donnyton non avevano ricevuto notifiche perché non si trovavano in un'area in cui la Barriera dei Principianti sarebbe collassata in anticipo. Doveva ammettere però che sarebbe successo di lì a 24 ore. Quello era il sesto giorno, e un pilastro di luce dorata si ergeva sopra al villaggio, luminoso persino durante il giorno.
Voltandosi lentamente, Randidly osservò il villaggio sopra al villaggio vicino, dove il "re" stava probabilmente seduto sul suo trono. Il pilastro riluceva di blu.
Sembrava che le loro Barriere per Principianti sarebbero collassate quasi allo stesso tempo. Randidly si domandò se i loro vicini avrebbero finalmente smesso di ritrarsi nel loro guscio e avrebbero iniziato a uscire per aiutare con i Boss da Incursione. Si chiese anche se gli edifici che avevano ricevuto per aver sconfitto una Tribolazione fossero quelli che avrebbe ricevuto anche Donnyton una volta caduta la barriera.
Il Re non aveva fatto una mossa da quando Randidly era andato al suo villaggio, aveva sfondato i cancelli e aveva usato Pestilenza per divorare la sua lingua e corde vocali. Una politica di non-intervento, aveva detto il poliziotto. Sperava che le cose sarebbero rimaste così, e che i nuovi edifici non gli avrebbero dato nessuna... idea infelice.
Anche se avere dell'aiuto in più contro le orde e Boss da Incursione sarebbe stato utile... Specialmente considerato che probabilmente si sarebbero formati due sotterranei, uno per ogni villaggio.
Poi però alzò le spalle. E se anche non fossero venuti ad aiutare contro i mostri? Più esperienza per Donnyton.
