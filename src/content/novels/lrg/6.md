---
title: Capitolo 6
pubDate: 2024-05-03T13:51:11.535Z
tags:
    - lrg
---

Altre notifiche attendevano Randidly al suo risveglio.

> Congratulazioni! Agricoltura è ora al Lv 4.

> Congratulazioni! Agricoltura è ora al Lv 5.

> Congratulazioni! Agricoltura è ora al Lv 6.

> Congratulazioni! Agricoltura è ora al Lv 7.

> Congratulazioni! Agricoltura è ora al Lv 8.

> Congratulazioni! Hai ottenuto l'abilità Coltivazione di Piante al Lv 1.

> Congratulazioni! Coltivazione di Piante è ora al Lv 2.

"Quanti livelli... E poi, 'Coltivazione di Piante'...?" mormorò Randidly, strofinandosi gli occhi. I suoi cespugli di bacche originari erano ricchi di foglie e apparentemente sani, e presto avrebbero iniziato a produrre bacche. Dai primi sei buchi, in cui aveva piantato le tre noci e le tre banane, stavano già iniziando a spuntare dei sottili germogli. I rimanenti tre, però, non mostravano segni di cambiamento, il che era deludente.

Ad ogni modo, c'era ancora molto da fare.

Per prima cosa Randidly fece l'inventario delle proprie scorte. Aveva circa una dozzina di cristalli per colore, 30 noci, 25 banane, una strana varietà di pane e della carne secca, che aveva preso dalla persona che aveva ucciso il serpente. Sarebbe probabilmente stato abbastanza da mantenerlo per qualche giorno, il che gli lasciava il tempo di concentrare tutti i suoi sforzi sull'allenamento delle proprie abilità per migliorare le proprie probabilità di sopravvivenza.

La prossima cosa da fare era aprire la schermata dei Sentieri. Al momento aveva 9 PS, e ne utilizzò 4 per completare il Sentiero del Supporto Mentale. Come si aspettava, ricevette 2 punti statistica per il Supp. Mentale e 2 liberi, che assegnò rispettivamente al Controllo e alla Vitalità.

A quel punto esaminò la notifica di completamento.



> Congratulazioni! Hai completato il Sentiero del Supporto Mentale! +2 a tutte le statistiche del Supp. Mentale, +1 punto Supp. Mentale per livello. Hai ottenuto l'abilità Meditazione al Lv 1!

<strong>Meditazione: consente all'utente di entrare in uno stato di estrema concentrazione, aumentando la rigenerazione dell'1% per ogni livello dell'abilità. In caso di disturbo è possibile che la meditazione venga interrotta. Aumentare il livello delle proprie abilità permetterà di compiere più azioni durante la meditazione.</strong>

"Per ora è poco, però... C'è parecchio potenziale. Chissà se sarà cumulabile con i bonus della stanza sicura...?"

A quel punto Randidly spese i 5 punti restanti nel Sentiero dell'Intrepido. Con suo grande disappunto, i primi quattro PS non diedero risultati. Soltanto il quinto e ultimo punto gli diede speranza.

> Congratulazioni! Hai guadagnato +1 punto in tutte le statistiche.

Gli sembrava che avesse senso che, man mano che avrebbe progredito, sarebbe stato sempre più difficile ottenere dei punti per le statistiche individuali. Sarebbe comunque valsa la pena, però, di ottenere un bonus ogni cinque punti, oltre alla probabile ricompensa per il completamento.

Randidly riuscì anche a capire meglio cosa fossero alcune delle statistiche. La Percezione rendeva davvero più sensibili la sua vista e l'udito, e i piccoli bonus ai riflessi che aveva ricevuto gli consentivano di reagire più velocemente agli stimoli.

L'aumento dell'Intelligenza avrebbe reso il suo Dardo di Mana più potente e luminoso; al momento sembrava anche che viaggiasse più lontano prima di dissolversi, cosa che Randidly sospettava fosse dovuta alla crescita della sua Saggezza. Il grande incremento al Supporto Mentale che aveva ricevuto gli aveva dimostrato che, mentre il Controllo avrebbe reso i suoi incantesimi più precisi, la Concentrazione avrebbe diminuito il tempo necessario a lanciarli. A quel punto gli sarebbero serviti soltanto 5 secondi per incanalare l'energia per l'incantesimo, che era quindi molto più veloce, anche se ancora troppo lento per poter essere usato in battaglia.

Quindi, per i successivi due giorni, Randidly si dedicò all'allenamento.

Lo aveva programmato con attenzione. Al mattino faceva jogging, scatto e flessioni, tutto alternato con dei Dardi di Mana. Poi era il momento del pasto, e di spendere diverse ore esercitandosi con il Colpo Forte e lanciando fendenti con il pugnale, lasciando lunghi graffi sulla corteccia del giovane albero, che sembrava in rapida crescita.

Era persino riuscito ad ottenere l'abilità Padronanza del Pugnale.

Alla sera, Randidly si alternava tra l’utilizzare la Pelle di Pietra, scagliare Dardi di Mana e meditare.

Durante i due giorni di questa routine, Randidly ignorò le notifiche e continuò invece ad allenarsi. Si rendeva conto che avrebbe potuto perdere dei piccoli benefici utilizzando adesso i PS per le statistiche, ma per il momento tralasciò la cosa. Era meglio non lasciarsi distrarre da nulla.

Alla fine del secondo giorno, mentre divorava parte della carne secca che aveva preso dal corpo del morto, Randidly ripensò ai suoi progressi.

Il suo livello di Agricoltura era passato dall'8 all'11.

La Corsa era aumentata dal 5 al 7.

Lo Scatto e la Forma Fisica, che erano al Lv 3, erano ora rispettivamente ai Lv 6 e 10.

Il Dardo di Mana era aumentato dal Lv 2 al 7, il Colpo Forte dal 2 al 9.

La Pelle di Pietra era passata dal Lv 3 al 6, e la Padronanza del Pugnale dall'1 al 5.

La Meditazione era aumentata dall'1 al 4 e Equipaggia dal 2 al 7.

In totale, aveva guadagnato 42 PS, probabilmente più di quanti ne avesse usati prima di quel momento. All'inizio quel numero lo aveva intimidito, perché non aveva abbastanza sentieri, ma c'erano due cose che lo tranquillizzavano: in primis, quando la Forma Fisica aveva raggiunto il Lv 10 si era sbloccato il Sentiero del Fisico di Base, che richiedeva 20 PS per essere terminato.

In secondo luogo, le notifiche per il completamento di un Sentiero gli facevano pensare che ci fossero anche dei Sentieri segreti.

> Continua a utilizzare i Sentieri per esplorare questo mondo! Ricorda che ci sarà sempre un Sentiero da percorrere.

Perciò Randidly completò il Sentiero dell'Intrepido per primo, ottenendo un ulteriore +1 a tutte le statistiche ai livelli 10 e 15 e infine un messaggio per aver terminato quel percorso.



> Congratulazioni! Hai completato il Sentiero dell'Intrepido! Non tutti i rischi rilasciano la stessa ricompensa. Hai ricevuto 1 Forziere Casuale. +1% di esperienza per ogni livello di differenza tra tnemico sconfitto.

> Congratulazioni! Hai ottenuto un Forziere Piccolo (Non-comune).

Sotto gli occhi di Randidly apparve un piccolo baule, grande quanto una scatola di fazzoletti.

Dopo una breve esitazione lo aprì e trovò un paio di guanti di pelle. Li indossò immediatamente e li esaminò.

<strong>Guanti di Pelle di Qualità, Lv ???: +1 Vitalità, +3 Agilità</strong>

Nonostante fosse un fallimento aveva a quanto pareva un livello di Equipaggia abbastanza alto da vedere almeno una minima parte delle informazioni. Ciononostante continuava a non avere idea di quanto ci sarebbe voluto per poter davvero equipaggiare quei guanti...

Soddisfatto, a quel punto Randidly riversò 20 PS sul Sentiero del Fisico di Base per completarlo. Com'era già successo nell'Intrepido, ottenne una ricompensa solo ogni cinque livelli: Un punto di Attacco al 5 (che spese in Agilità), uno di Difesa al 10 (assegnato a Vitalità) e uno di Supporto al 15 (che andò alla Percezione). Al 20 ottenne un punto libero, che Randidly decise di mettere alla Saggezza per aumentare la propria rigenerazione di Mana.

> Congratulazioni! Hai completato il Sentiero del Fisico di Base! +10 Salute. +5 Energia. +1 Energia per livello.

Un ulteriore bonus alla Salute era sempre utile, nonostante fosse probabilmente più vantaggioso potenziare direttamente le statistiche. Anche l'aumentare dei benefici al passaggio di livello si sarebbe rivelato utile. Così sperava.

Magari più avanti?

A quel punto Randidly tornò alla schermata dei Sentieri con un senso di chiusura alla bocca dello stomaco. Mentre osservava le opzioni di selezione inattive gli apparve davanti agli occhi una notifica:

> Continua a utilizzare i Sentieri per esplorare questo mondo! Ricorda che ci sarà sempre un Sentiero da percorrere. Per favore scegli uno dei Sentieri di seguito per proseguire nel tuo viaggio!
>
> Sentiero del Praticante: 0/15
>
> ????: 0/20

Randidly ci pensò su. Nonostante la seconda fosse a tutti gli effetti una scelta casuale, sembrava il percorso di livello più alto, dato che aveva il maggior numero di PS: erano tanti quanto quelli del Sentiero del Fisico di Base. Tuttavia, il Sentiero del Praticante sembrava il naturale proseguimento di quello del Principiante, che gli aveva fatto ottenere diverse abilità...

Decidendo di restare sul sicuro, Randidly scelse il Praticante e vi assegnò i propri 12 PS rimasti. Sorprendentemente, ricevette un bonus ad ogni livello, cosa che lo rese parecchio felice. Dopo aver inserito il quinto punto però venne bloccato:

> Congratulazioni! Hai guadagnato +3 punti a Salute.

> Congratulazioni! Hai guadagnato +2 Mana.

> Congratulazioni! Hai guadagnato +1 a tutta l’Energia.

> Congratulazioni! Hai guadagnato +1 punto statistica libero.

> Congratulazioni! Hai incontrato un bivio nel tuo percorso. Puoi scegliere di ricevere +4 in Energia e l'abilità "Balzo Possente" oppure +10 Mana e l'abilità "Radici Aggroviglianti". Attenzionescelta influenzerà il resto del tuo percorso futuro.



Accigliandosi, Randidly valutò le due opzioni. Essenzialmente avrebbe dovuto decidere se proseguire basandosi sul Mana o sull'Energia. La scelta più ovvia sarebbe stata l'Energia, ma Randidly era attratto dall'altra per due ragioni: la prima era che puntare all'Energia avrebbe richiesto più scontri diretti, con i quali Randidly non aveva ancora molta esperienza. Sembrava una cattiva idea, specialmente considerando quelle rane sputa-acido.

La seconda... era che l'abilità associata era decisamente preferibile. Le Radici Aggroviglianti sembravano un'opzione per il controllo del campo di battaglia che si sperava avrebbe trattenuto le rane o le Scimmie Urlatrici, consentendogli di fuggire.

Inoltre... Randidly era estremamente tentato dal bonus di +10 al Mana che avrebbe ottenuto imparando quell'abilità.

Con questi criteri in mente selezionò l'opzione per le Radici Aggroviglianti.

<strong>Radici Aggroviglianti: Evoca delle radici dal terreno per immobilizzare i tuoi avversari. Costo: 35 Mana. La durata dipende dal livello dell'abilità. La forza e le dimensioni delle radici dipendono dal livello dell'abilità e dell'Intelligenza. La precisione delle radici dipende dal Controllo.</strong>

Randidly si pentì immediatamente della propria decisione. Un costo di 35 Mana?!?! Il suo ammontare massimo era soltanto 42! Anche considerando il bonus dato dall'area sicura, la rigenerazione del mana era solo di 42 all'ora! Gli ci sarebbe voluta quasi un'ora e mezza per accumulare abbastanza mana da poterlo riutilizzare.

Con un sospiro, Randidly inserì i 7 PS rimasti, esaurendo la sua scorta. Le notifiche successive però restituirono un certo grado di ottimismo al suo cuore.

> Congratulazioni! Hai guadagnato +2  Mana.

> Congratulazioni! Hai guadagnato +2  Mana.

> Congratulazioni! Hai guadagnato +1 alla Rigenerazione di Mana.

> Congratulazioni! Hai guadagnato +1 punto statistica libero.

> Congratulazioni! Hai ottenuto l'abilità Scudo di Mana al Lv 1.

> Congratulazioni! Hai guadagnato +2 Mana


> Congratulazioni! Hai guadagnato +2 Mana.

<strong>Scudo di Mana: Evoca un sottile scudo di Mana. Efficace contro attacchi sia magici che fisici. Il danno totale bloccato è di 20 + il livello dell'abilità x5. Costo: 20 Mana.</strong>


Dopo aver assegnato i due punti statistica ottenuti dal Sentiero del Praticante alla Saggezza e aver aumentato la propria Rigenerazione di Mana, Randidly si sentì molto meglio. La sua riserva di Mana era ora a 51, e la rigenerazione 17 all'ora. All'interno della stanza sarebbe salita a 51, appena oltre il costo per lanciare Radici Aggroviglianti. Allenarsi per un'ora con l'incantesimo, alternato con il Dardo di Mana, lo portò proprio al limite delle proprie possibilità.

Chiudendo i menu, Randidly analizzò le proprie scelte. Quale sarebbe stato il modo migliore per assicurare la propria sopravvivenza in quel luogo...?


**Tradotto da Lingcon**

*Salve ragazzi! Finalmente il primo percorso segreto incontrato da Randidly. Chissà se ha fatto bene a scegliere la magia anziché la forza. Lo scopriremo in futuro. A venerdì!*
