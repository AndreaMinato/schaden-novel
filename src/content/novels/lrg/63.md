---
title: Capitolo 63
pubDate: 2024-05-12T23:27:29.234Z
tags:
    - lrg
---

Il viaggio verso sud andò abbastanza spedito, principalmente perché guidarono tutti il camion a turno, tranne Randidly che nel frattempo percorreva la foresta, uccidendo tutto quello che incontrava. Per un po', mentre attraversavano l'area in cui la Zona Principianti era caduta, i mostri erano stati solo relativamente forti, adolescenti. In quel periodo, Randidly aveva lavorato soprattutto sulla sua Palla di Fuoco e su Evoca Pestilenza, ottenendo un livello nella prima e due nella seconda.
Dopo il terzo giorno, però, erano entrati nella Zona Principianti intorno a Franksburg, e il livello generale dei nemici si era dimezzato, stabilizzandosi intorno a 7 o 8. Lì, Randidly aveva iniziato ad allenare Agonia.
Era un'abilità brutale e crudele, ogni volta che la usava lo faceva impazzire. Se non l'avesse vista distruggere la mente dei suoi nemici tanto quanto la sua, non avrebbe continuato ad usarla così tanto. Oltre a ciò, non aveva una riserva di Salute così ampia da cui attingere. Contro quei nemici di basso livello, però, soprattutto se erano in gruppo, era più che sufficiente.
Alla fine dei tre giorni avevano raggiunto un punto della strada in cui avrebbero dovuto iniziare ad andare verso Est, e Randidly aveva guadagnato 1 livello in Calcio Rotante, 2 in Polline di Rafflesia, 1 in Muro di Spine, 3  in Cartografia, 1 in Forma Fisica, 3 in Corsa, 4 in Scatto, 2 in Resistenza al Dolore, 1 in Equipaggia, 2 in Senso dell'Orientamento e, straordinariamente, 8 in Agonia.
Randidly aveva l'impressione che il dolore sopportato aumentasse il ritmo con cui i livelli sarebbero aumentati, grazie allo stress a cui il corpo veniva sottoposto. Ad ogni modo, la sua crescita era stata impressionante.
Mentre organizzavano l'accampamento, Randidly riversò i suoi PS nel Sentiero dell'Apprendista. Sia al 10 sia al 20 ricevette due punti statistica liberi, ma al 25 comparve una strana notifica.
Congratulazioni, hai incontrato un bivio nel suo percorso! Scegli un patrono dalla seguente lista per completare il tuo apprendistato.
Randidly scorse pigramente la lista, ma sgranò gli occhi man mano che esaminava le opzioni.
Patrono del Silenzio...? Patrono del Gelo…? Patrono degli Incubi…? Patron di Cristallo…? Patron di Zefiro…?
Onestamente, questa sembrava un'altra occasione in cui il sistema non avrebbe spiegato nulla, ed essere il primo ad arrivare a quel punto si era rivelato uno svantaggio. Con un sospiro, Randidly seguì semplicemente il suo istinto: scelse il Patrono di Cenere. Se voleva davvero dedicarsi al fuoco per i suoi incantesimi di danno...
Il sentiero che percorri si copre di cenere. Il cielo si fa scuro. Davanti a te si alzano le fiamme, e tu non batti ciglio mentre cammini verso di esse. Con ogni respiro i tuoi polmoni si riempiono di cenere, ma non osi rallentare.
Oltre alla notifica sibillina, nulla sembrò cambiare, perciò Randidly scrollò le spalle, accantonandola. Si avvicinò al gruppo, i cui 13 membri si erano radunati intorno al cassone del camion. Al suo arrivo si alzarono: la squadriglia gli fece un saluto militare, mentre Clarissa, Alana e Devan annuirono semplicemente.
"Dovreste cercare di capire cosa vorrete fare una volta entrati nell'area, e chi sia il vostro leader. Io non vi potrò accompagnare. Ho... altre faccende".
Nonostante Alana sembrasse leggermente turbata, non disse nulla, e il resto annuì con calma, come se se lo fossero aspettati.
"C'è altro?" chiese Randidly, sentendosi strano. Nonostante supponeva che chiunque a Donnyton avrebbe fatto quello che gli avesse detto, vederli così riverenti nei suoi confronti era un po'...
"Ah, in realtà..." Disse il l leader della squadriglia con occhi nervosi e luminosi, aggiustandosi il ciondolo con il numero 16. "Ci stavamo chiedendo... se potessi darci qualche dritta. Su come combattere”.
****
Alana non voleva unirsi al resto della folla che lo stava attaccando all'unisono, ma cedette all'insistenza di Clarissa.
"Capirai dopo che avremo iniziato" la rassicurò. Alana premette le labbra in una linea sottile.
Nel frattempo, Randidly era andato a tagliare la fronda di un albero, intagliandolo finché non somigliava abbastanza a una lancia. Non era perfettamente bilanciata, ma meglio così piuttosto che tagliare qualcuno in due con la sua Lancia di Vertebre.
Randidly utilizzò la sua Manipolazione del Mana per sgomberare le auto da un'area di 20 metri di raggio e si posizionò al lato opposto, bevendo con calma una pozione di mana. Dopo essere tornato alla condizione ottimale, aggiunse: "... All'iniziò non userò le abilità. Se riuscirete a colpirmi, le cose cambieranno. D'accordo?"
Gli occhi di Alana bruciavano, ma Devan annuì seriamente. Randidly era un po' preoccupato che ci avrebbero messo un po' a cominciare, ma Clarissa non era una donna timida. Un ghiacciolo volò verso la sua testa.
Con un ghigno, roteò il suo bastoncino e lo deviò via tranquillamente, occhieggiando il resto. Si lanciarono avanti in linee ordinate, la prima con gli scudi sollevati, muovendosi per circondarlo. Mentre si avvicinavano, fece semplicemente un passo avanti e tirò un semplice calcio contro uno di loro all'estrema destra, lanciandolo barcollante indietro di diversi metri.
Poi passeggiò attraverso quell'apertura, scattò avanti con la fronda per tenere gli altri a bada. Un altro ghiacciolo venne scagliato contro la sua testa, e di nuovo venne bloccato. Poi Randidly si abbassò e caricò in avanti, sfruttando la sua agilità non indifferente. Se fossero mai riusciti a bloccare il suo movimento abbastanza da farle usare i suoi incantesimi più potenti, Clarissa avrebbe potuto rendere lo scontro fastidioso.
"Preso!" ringhiò Alana, lanciandosi in avanti per pugnalarlo a un fianco.
Randidly ridacchiò soltanto e passò la fronda alla mano sinistra, con cui diede un colpo all'indietro, spingendo abilmente la punta dell'altra lancia da una parte.
Mentre si voltava di nuovo in avanti, si trovò un Colpo di Scudo diretto alla sua testa. Ondeggiò col torso, raddrizzandosi e girando su sé stesso, evitandolo completamente, e si contorse intorno a Devan per avere una linea retta verso Clarissa, che era in piedi con le mani alzate sopra alla testa, una palla di energia blu luminosa tenuta pronta.
"Nova di-"
Ma Clarissa si fermò improvvisamente: vedendola, Randidly aveva capito che incantesimo stesse lanciando, ed era saltato indietro verso la squadra di dieci uomini che stavano correndo disordinatamente verso di lui, cercando disperatamente di aiutare.
Tre colpi buttarono a terra altrettanti uomini, presto seguiti da un quarto e da un quinto. A quel punto Alana arrivò davanti a lui, furiosa, sventolando la lancia da una parte all'altra.
Randidly la parò con calma e la guardò mentre cercava di colpirlo al petto con un calcio. Lui fece un passo a lato, poi la fece cadere a terra a gambe all'aria. Prima che potesse colpirla, privandola dei sensi, un urlo riportò la sua attenzione su Devan.
Con una smorfia, Randidly si lanciò in avanti. Urlo di Sfida era una mossa bastarda. Sentiva che, con la sua alta Volontà, avrebbe potuto vincere la compulsione di attaccarne direttamente l'origine, ma non c'era nessun male nell'assecondarla per mostrare la differenza tra la loro forza.
Non avendo altra scelta se non attaccare direttamente affondò semplicemente, e la sua fronda fendette l'aria con precisione diretta allo scudo di Devan. La sua lancia giocattolo e lo scudo rinforzato di ferro si scontrarono con un rombo sordo e una forza sufficiente a lanciare un'onda d'urto intorno. Con occhi spalancati, Devan barcollò all'indietro, la sua posizione completamente sopraffatta.
"Fulmine!" L'incantesimo partì in un attimo, colpendo Randidly al petto. Digrignò leggermente i denti per sopportare gli strani tremiti, poi si lanciò contro Clarissa.
"Nova di Gelo!"
Randidly saltò in aria, sfruttando lo slancio dello scatto di prima per coprire il resto della distanza tra loro. Venne colpito da un'ondata di gelo che creò uno strato di brina sulla sua pelle, ma aveva forza più che a sufficienza per superarlo facilmente.
Atterrò e le diede un pugno distratto alla spalla, poi si guardò intorno, annuendo.
"Dovrebbe bastare, no?".
*****
Alana fissava il piccolo fuoco da campo con sguardo velato.
Devan si sedette accanto a lei. "Era la prima volta che lo vedevi combattere?".
Lei scosse lentamente la testa. "No... Ho visto... Quel mostro che aveva ucciso e riportato indietro, ma... Non sapevo..."
"Ah, è vero. Eri fuori di ronda il giorno che ha combattuto contro alla Squadriglia della Morte" disse Devan annuendo.
Squadriglia della Morte era il soprannome per l'unità personale di Dozer. Comprendeva anche Donny, il guaritore Ptolemy, e l'Attaccabrighe, a seconda della necessità. Era esclusa dalla gerarchia, sia perché includeva persone da diverse unità, sia perché Dozer e Donny non partecipavano alla competizione tra le squadriglie, ma la sua forza era innegabile. "Chi c'era?".
"Tutti". Il tono di Devan era amaro.
"Come... come se la sono cavata?"
Lui le offrì una tazza di caffè. Lei la prese. "Meglio di noi. All'inizio sono stati malmenati, ma Donny ha difeso Ptolemy tutto il tempo, e sono lentamente riusciti a chiudere il Ghosthound in un angolo mentre venivano curati, e l'Attaccabrighe riuscì a toccarlo. Dopodiché... usò una delle sue abilità di base. Affondo Fantasma. Era... impossibile da vedere. Lo vedi alzare il braccio, e ti svegli ore dopo con un gran mal di testa. Ha fatto così con tutti".
Sedettero in silenzio per diversi minuti, con Clarissa che sentendo quello di cui stavano parlando si era avvicinata e si era sistemata accanto a loro. Si sporse in avanti con fare cospiratorio. "Non l'ha detto a nessuno, ma Daniel dice che, basandosi sulle sue conversazioni con Nul, le abilità della lancia del Ghosthound dovrebbero essere intorno al livello 30. Forse anche più alte".
"Ha..." disse Alana, dopo un'esitazione. "Ha intenzione di prendere una classe, o....?"
Devan scrollò le spalle con indifferenza. "E a cosa gli serve?".




