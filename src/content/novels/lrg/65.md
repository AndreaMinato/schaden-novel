---
title: Capitolo 65
pubDate: 2024-05-13T01:27:29.235Z
tags:
    - lrg
---

Alana rivolse uno sguardo all’uomo di fronte a lei, le mani ammanettate dietro la schiena. Nonostante non fosse troppo sicura di poter liberarsi da sola, era sicura che Devan e il resto della squadra poteva.
In ogni caso rimasero tutti in silenzio, a fissarla. Sospirando, mantenne una faccia impassibile per nascondere la sua indecisione.
“Te lo chiedo un’altra volta.” Disse l’uomo dai capelli biondi, facendo un passo indietro. “Da dove siete venuti? Come siete sopravvissuti all’esterno, con i mostri?”.
“Come ho già detto, veniamo da una città a Nord. Abbiamo già creato un Villaggio Principiante, e quindi abbiamo classi-“
L’uomo fece una smorfia di disgusto. “Bah. Non fare la stupida con me. Sembri una dei Soldati della Libertà. Armi, dove sono le vostre armi! L’unico modo per tenere i mostri lontani è con i proiettili. Se siete sopravvissuti, allora deve essere stato grazie alle armi. Le avete nascoste prima di avvicinarvi, cercando di fregarmi?!?! Come se poteste riuscirci, ahahahahaha!”.
Alana roteò gli occhi, e l’uomo fece un salto in avanti per tirarle uno schiaffo.
Era come se l’avesse schiaffeggiata un bambino, era questa la sensazione che il suo corpo potenziato aveva percepito, eppure i suoi occhi si socchiusero.
L’uomo si alzò, aggiustandosi la giacca. Poi disse, “D’accordo, continua pure a mentire. Vi lasceremo a morire di fame per un po’ nelle vostre celle, vedremo se questo cambierà il vostro atteggiamento. Se per la fine della settimana vi rifiuterete ancora…”
Il sorriso dell’uomo divenne sinistro. “Beh allora, non prendetevela con me se non sarò più così gentile. Uomini, portateli via.”
****
Randidly, sorprendendosi di se stesso, stava cucendo. Apparentemente vi era qualche tipo di grande evento la notte successiva, e avevano bisogno di costumi. Molti costumi. Sam si era lamentato perché Randidly doveva imparare altre abilità di base, per PS, ma Randidly era stato così frustrato in queste ultime settimane con la tribolazione, e Lyra… non ci voleva neanche pensare.
Ma stranamente, dopo aver lasciato il villaggio, aver viaggiato, visto altre persone, incontrato Tessa, sentendosi vicino a trovare indizi su Sydney e Ace… Randidly riuscì a rilassarsi. Quindi si sedette con la schiena piegata in un magazzino poco illuminato, a cucire insieme pezzi di stoffa.
Era stranamente rilassante. Aveva attivato anche Manipolazione delle Radici, facendo danzare le piccole piante nell’area. Non era efficiente quanto si aspettava, ma Randidly pensò che si poteva considerare comunque un passo in avanti.
Aveva inizialmente chiesto se qualcuno qui conoscesse i nomi Sydney, o Ace, dalla Università di Rawlands, ma aveva ricevuto in risposta solo sguardi vuoti. Sollevando le spalle, si concentrò sul cucire. Non era sorprendente che non sapessero nulla. C’erano moltissime persone nella città, e solo poche dozzine erano qui a cucire. Gli serviva altro tempo.
Si concentrò nell’ascoltare le conversazioni delle persone intorno a lui, mentre si alzavano, facevano quattro passi per stiracchiarsi, e poi si risiedevano per continuare a lavorare.
Randidly continuò a cucire, le sue movenze diventavano sempre più naturali, gli anelli che realizzava con la stoffa sempre più stretti.
“Ho sentito che se ne andranno domani mattina,” disse una donna, mentre un’altra sospirava in risposta.
“Lo dicono sempre. Il Senatore non riesce a tirare fuori le palle e farlo per davvero, e i vigili del fuoco non andranno volontari da soli.”
Un’altra donna si unì alla conversazione. “I soldati della libertà ce la faranno, se avranno abbastanza volontari.”
La seconda donna fissò la prima con uno sguardo intenso. “E sai cosa vuol dire andare come volontari? Diventare scudi di carne per quelli con i fucili. Il tasso di mortalità è… molto, molto alto. Nessun quantitativo di cibo è abbastanza per far saltare uomini incontro alla loro stessa morte. Non quando ci sono lavori così facili disponibili.”
La donna fece un gesto indicando la pila di vestiti terminati vicino a loro. La sua pila in particolare era piuttosto alta. Quella delle persone intorno era circa il 70% della sua. Eccetto per una.
Quella di Randidly era alta circa il doppio di quella della donna.
Lo osservarono, ma scelsero di ignorarlo. Era semplicemente uno di quei tipi strani e solitari che uscivano solo di notte per lavorare, per poi tornare nelle loro stanze per mangiare. Era qualcosa di disgustoso, per la seconda donna. Persone del genere erano il motivo per cui la città rimaneva così imbottigliata, mentre i mostri erano liberi di fare quello che volevano ai confini.
Randidly ignorò gli sguardi e aspettò che riprendessero a parlare, concentrato sui suoi punti. Apparve una notifica che lo fece sorridere. La sua abilità di Cucire era salità già al Lv 5. Sembrava che le sue statistiche gli permettessero di completare questo tipo di compiti piuttosto facilmente.
Il tempo passava, e la pila di Randidly continuava a crescere. Dopo un po’, un uomo corpulento ed una donna più alta entrarono nel magazzino, prendendo alcune persone. Circa una ogni 12 veniva scelta. Con sua grande sorpresa, sia lui che la seconda donna vennero scelti.
“Quelli che ho selezionato,” annunciò l’uomo, “seguano questa donna. Il resto di voi può venire a prendere la propria paga.”
La donna li portò nel retro, e si presentò come Cassie. “Questo lavoro di cucito richiede un po’ più di precisione, ma la paga è migliore. Se siete interessati, volete provare ad imparare questo metodo di cucito?”.
Randidly riuscì a padroneggiarlo più velocemente degli altri, in circa 15 minuti, e dopo un’ora di lavoro impeccabile usando quel metodo, Cassie rimase scioccata nel sentire che era un principiante. La seconda donna cuciva furiosamente, il suo spirito competitivo  era acceso, mentre tentava di rimanere al passo.
Dopo un’altra ora, chiesero se qualcuno volesse fare una pausa. Randidly continuava a cucire, senza badare agli altri, lavorando su una gonna elaborata. La donna, con occhi iniettati di sangue, lo osservò, non sapendo cosa fare. Si morse la lingua e scosse la testa, tornando a cucire.
Passò un’altra ora, Randidly canticchiava tra sé e sé. Era davvero importante lasciare che il corpo si rilassasse. Allenarsi troppo affaticava il corpo; gli hobby invece erano importanti per la salute fisica e soprattutto mentale.
Il petto della donna si alzava e abbassava freneticamente, gli occhi sporgenti. Eppure continuò a mantenere la concentrazione, non distraendosi mai dal lavoro che stava facendo.
In questo momento, Cassie tornò, e chiese ad entrambi di rimanere per altre quattro ore, per lavorare sui ricami. Li avvisò che se avessero iniziato, avrebbero anche dovuto finire, altrimenti non sarebbero stati pagati.
Randidly annuì, alzandosi e seguendola. La sua abilità di Cucito era salita al Lv 9, e non sembrava che farla salire ancora sarebbe stato di alcun beneficio. La donna invece collassò.
****
Alana osservò incuriosita Devan. “Non vuoi scappare?”.
Devan alzò le spalle, rilassato come il resto delle persone presenti. Anche Clarissa aveva prima congelato e poi distrutto le sue manette dopo che le guardie li avevano incarcerati, tirò fuori un giaciglio dal suo anello conservante e si mise a riposare.
“Non è che non voglio scappare, ma… voglio completare con successo il nostro obiettivo. Il loro leader è paranoico e stressato oltre ogni limite. È preoccupato dall’idea che qualcun altro si impossessi della sua posizione, e pensa che le armi siano la loro unica salvezza. Non ho alcun dubbio che una persona così disperata, preoccupata, vorrà dare dimostrazione della sua forza. Quindi aspettiamo, e cerchiamo di fare il nostro lavoro.”
Battendo gli occhi, Alana chiese. “dimostrazione di forza…? Che cosa vuoi dire?”.
“Vuole dire,” intervenne uno dei membri della squadra, “che quell’idiota potrebbe scegliere di torturarci pubblicamente o qualche cosa del genere, magari anche ucciderci. E si farà accompagnare da una grande folla. Meglio fargli radunare le persone, così potremmo approfittare della situazione.”
Clarissa nel frattempo si agitava nel suo giaciglio, russando rumorosamente.
****
“Grazie mille per il lavoro,” disse Cassie, dando a Randidly diversi gettoni. Lui li guardò piuttosto stupefatto. Immaginava che servissero per il cibo, ma a lui non servivano, dato che aveva la tracolla piena…
“Uh, grazie, è stato… illuminante.” Disse Randidly, onestamente. La sua abilità di Cucire era salita a 11 alla fine della notte. Cassie era più che disposta ad insegnare ad un pupillo così studioso tecniche ancora più complicate con l’ago, che avevano aumentato la velocità con la quale la sua abilità cresceva.
“No, grazie a te. Se non ti fossi presentato, probabilmente avrei avuto bisogno di lavorare da sola per il resto della giornata. “Disse raggiante. Improvvisamente pensò a qualcosa. “Oh, in realtà, prendi anche questi.”
Gli diede due pezzi di carta. Randidly li prese, non capendo cosa fossero.
“Non fare quella faccia,” disse Cassie ridendo. “Devi aver notato che i costumi erano per- oh cavolo, non lo sai davvero, haha. È per il concerto di stasera! Questi sono biglietti per il backstage; vieni pure a farci una visita. Dovrebbe rivelarsi un bello spettacolo.”
Cassie agitò una mano in segno di saluto, e Randidly si allontanò confuso. Un concerto, huh…
La musica probabilmente era un buon modo per rilassarsi. Ma per ora… si diresse rapidamente verso un banditore di lavori, cercando qualcosa da fare prima del suo appuntamento con Tessa.
Nella migliore delle ipotesi, avrebbe ottenuto nuove informazioni dalle persone  che avrebbe conosciuto in questo nuovo lavoro.




