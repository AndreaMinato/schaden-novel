---
title: Capitolo 66
pubDate: 2024-05-13T02:27:29.235Z
tags:
    - lrg
---

Daniel osservò il rapporto, leggermente deluso. Dopo che Glendel aveva ottenuto una classe così apparentemente potente, aveva dedicato parecchie risorse per farlo aumentare velocemente di livello e trovare un discepolo adeguato che potesse usare una Pietra del Mentore per ottenere la stessa classe.
Ci erano riusciti, ma la differenza tra le classi era sconcertante. Le notifiche stavano lì davanti a lui, frustrandolo immensamente.
> Congratulazioni! Hai ricevuto la classe Sovrano dei Fantasmi. Hai ottenuto Comunicazione Spirituale al Lv 1. Hai ottenuto l'abilità Unione Spirituale al Lv 1. Hai ottenuto l'abilità Evocazione Spirituale al Lv 1. Hai ottenuto l'abilità Dono Spirituale al Lv 1. Hai ottenuto l'abilità Aura del Signore degli Spiriti al Lv 1. Hai ottenuto l'abilità Legame Spirituale con un Mostro® al Lv 1. Potrai imparare 12 nuove abilità oltre a queste e a quelle che già possiedi. È possibile dimenticare un'abilità per impararne una nuova. +6 Salute per livello, +20 Mana per livello, +4 Energia per livello. +4 Percezione, Volontà, Saggezza o Concentrazione per livello (è possibile distribuire i punti tra le quattro).
La classe di Glendel era davvero notevole: sei abilità, tra cui una di quelle che il Ghosthound aveva definito abilità rare, e un bonus di 20 punti di Mana ad ogni livello. Oltre a ciò, quattro punti statistica per livello, anche se distribuiti in aree strane.
Invece...
> Congratulazioni! Hai ottenuto la classe Evocatore Spirituale. Hai ottenuto Comunicazione Spirituale al Lv 1. Hai ottenuto l'abilità Evocazione Spirituale al Lv 1. Hai ottenuto l'abilità Artiglio Fantasma al Lv 1. Potrai imparare 6 nuove abilità oltre a queste e a quelle che già possiedi. È possibile dimenticare un'abilità per impararne una nuova. +8 Salute per livello, +10 Mana per livello, +7 Energia per livello. +2 Percezione, Saggezza o Concentrazione per livello (è possibile distribuire i punti tra le tre).
Nul aveva detto che con il sistema dei mentori sarebbe stato possibile ottenere versioni migliori o peggiori della classe, ma questa era infinitamente inferiore. Per essere onesti, era comunque tra le classi di livello più alto che avevano: consentiva di evocare e vincolare fantasmi minori, che erano esploratori eccellenti. Inoltre dava accesso ad Artiglio Fantasma, una mossa offensiva che evocava una mano fantasma di ectoplasma con cui attaccare. Aveva un aspetto spaventoso e sembrava potente già al primo livello.
Ma era chiaro che Glendel avesse ottenuto qualcosa di speciale, mentre l’Evocatore Spirituale era nel caso migliore un fante di alto livello.
Daniel si massaggiò gli occhi. Nonostante aumentare le sue statistiche significava poter stare sveglio più a lungo, non significava anche che avrebbe dovuto farlo troppo spesso. Ma la ragione per cui era ancora in piedi in quel momento era che le orde di solito arrivavano a quell'ora, e ci era semplicemente abituato.
Privatamente, Daniel avrebbe dovuto essere fiero del loro progresso, ma si sentiva soltanto infiacchito. Erano sopravvissuti. La Tribolazione continuava a minacciarli, ma non era ancora successo nulla. Il villaggio cresceva e prosperava. Si stavano formando delle attività commerciali. Stavano nascendo degli strani alberi danzanti. Si sentiva solo-
Daniel si voltò verso Nul. "Che obiettivo dovremmo darci adesso?".
Nul restò in silenzio.
"Potremmo avere qualche indicazione in più, prima o poi?".
Questa volta, Nul annuì lentamente. "È difficile a dirsi, ma... è possibile".
"Quando succederà?".
Di nuovo silenzio. Daniel aveva studiato le reazioni di Nul molto a lungo. Non parlava soltanto quando la risposta sarebbe stata troppo diretta, e in qualche modo veniva trattenuto dal darla. Se la risposta era vaga, non aveva alcun problema a parlarne all'infinito. Se però era troppo semplice...
Una lampadina si accese nella mente di Daniel. Con i 12mila PA che avevano aveva pianificato di acquistare un secondo sotterraneo privato, ma....
"Nul, avanziamo a un Villaggio di Praticanti".
Il sorriso di Nul era molto largo, e i suoi denti brillavano al lume di candela.
****
"Dannazione!" Imprecò l'uomo, respirando affannosamente, mollando il coltello e appoggiando la fronte al piano di lavoro. Randidly continuò con costanza ad affettare le carote e metterle nel secchio. Aveva ottenuto l'abilità Tagliare le Verdure, ma al momento era soltanto al Lv 2. A quanto pareva tagliare carote non dava nemmeno lontanamente la stessa esperienza del cucito. L'altro problema con il lavoro era che nessuno stava parlando. Tutti stavano affettando carote furiosamente...
Il che era quasi rilassante. Dopo qualche rapida domanda ai suoi vicini di affettamento su Sydney, Ace e Rawlands, Randidly aveva accettato la monotonia del suo compito senza troppe lamentele, il che gli fece ammettere a se stesso che, nonostante volesse ancora trovare Ace e Sydney...
Tessa gli aveva ricordato alcune cose che avrebbe preferito dimenticare. La lunga chiacchierata con Sydney, prima che Randidly fosse andato via per lasciare Tessa. La lunga camminata di ritorno dopo tutto ciò, durante la quale Randidly si era chiesto per tutto il tempo con che faccia avrebbe potuto incontrare Ace.
Erano i suoi migliori amici, ma le relazioni non erano mai facili. E Randidly preferiva il minimo dell'interazione in pubblico, anche nei suoi momenti migliori. E poi, se erano sopravvissuti tanto a lungo, probabilmente non sarebbero morti adesso per qualcosa a caso, no...? Aveva tempo.
Randidly alzò lo sguardo, cercando la fonte dello strano martellare. L'uomo accanto a lui si raddrizzò e si osservò le mani. "Ho messo la maggior parte dei miei punti in Agilità, sai? Ma... è come se fossi davanti a un muro. Anche se la mia statistica sta ancora aumentando, non riesco a diventare più veloce... E basterebbe solo poco, e scommetto che mi promuoverebbero alla cucina..."
Randidly restò in silenzio per un lungo momento. Il resto dei lavoratori nella sala tenne gli occhi sul loro tavolo, continuando a tagliare. Sentendosi annoiato, Randidly iniziò a tagliare in punti casuali, iniziando in mezzo, poi saltando a un lato, poi tornando indietro, poi in mezzo, mantenendo nel frattempo tutte le fettine della stessa misura.
Era tanto semplice da deludere. Le statistiche avevano davvero iniziato a fare la differenza, huh...?
Buttando altre due carote affettate nel secchio, lanciò un'altra occhiata all'uomo. Non si era ancora raddrizzato e continuò a lavorare.
"... Che punteggio hai nei Riflessi?" chiese Randidly, cercando di suonare indifferente.
L'uomo non si mosse, brontolando tra sé.
Randidly si accigliò, tirandogli una carota che rimbalzò sulla sua testa. Si tirò su, scioccato, e Randidly rifece la domanda.
"Che punteggio hai ai Riflessi?".
L'uomo fece spallucce. "Cosa importa? Sto solo cercando di muovermi più in fretta".
Randidly sospirò. "I Riflessi migliorano le tue terminazioni nervose e aumentano la tua sensibilità al tatto. Tasti meglio le cose. Ancora di più, senza di essi potresti non essere in grado di controllare la tua velocità. Non importa quanto sia buona l'accelerazione, un'auto che non può sterzare non vincerà molte gare".
L'uomo lo fissò a bocca aperta.
Una donna asiatica minuta alla sinistra di Randidly lo osservò. "Lo hai sentito alle lezioni dell'Università?".
Randidly si accigliò e scosse la testa. "... No, solo dalle mie osservazioni".
La donna mormorò qualcosa e distolse lo sguardo, ignorandolo di nuovo. Randidly però prese un'altra nota mentale di dire a Tessa di quelle lezioni, e di frequentarne una. Perché la donna non le aveva nominate quando aveva chiesto prima...? Avrebbero potuto esserci altre persone che conosceva là, se Rawlands le sponsorizzava. Magari qualcuno che conoscesse Ace e Sydney.
Randidly allungò una mano nel secchio da vuotare, e non trovò nulla. Si guardò intorno nella stanza. "Dove trovo altre carote?".
Tutti lo fissarono scioccati. Il supervisore notò la situazione e si avvicinò. Poi si grattò la testa sbalordito. "Io... penso che tu possa andare”.
Annuendo, Randidly uscì, sollevato.
"Aspetta, hai dimenticato i tuoi token-" ma lui era già andato. Con un'alzata infelice di spalle il supervisore tornò alla sua postazione, rimpiangendo di non essere riuscito a chiedere a quel tipo di tornare il giorno dopo.
L'uomo che aveva riversato tutti i suoi punti in agilità osservò le carote perfettamente tagliate di Randidly con occhi brillanti: "Riflessi, eh..."
Mentre Randidly si stava allontanando apparve una notifica.
> Congratulazioni! Il tuo Arbor di Lv 1 è pronto per avanzare di livello. Per la sua stessa natura, la tua prima scelta è fissa: attribuisci ad Arbor "Vanità" o "Pigrizia".
Una vena pulsò nella tempia di Randidly: era stato già abbastanza irritante quando aveva controllato il seme che aveva piantato, battezzandolo Arbor, e aveva visto cosa ne era germogliato. Randidly riaprì la propria schermata di stato
Arbor (Attenzione)
Lv 1
Capacità di Sopravvivenza: 2
Fisicità: 1
Attitudine Magica: 3
Funzioni Cerebrali: 7
Particolarità: 6

Capacità in Battaglia: 1
Era dura da digerire. Randidly non era sicuro di cosa fosse andato storto con il suo Seme dell'Anima. Forse erano le abilità strane, forse l'averlo abbandonato lasciandolo con quei ragazzini, ma questo era cresciuto in funzione dell'attenzione.
Randidly giurò a sé stesso di non creare un altro Seme dell'Anima finché non avesse avuto il tempo di accudirlo.
E ora gli sarebbe toccato scegliere tra Vanità e Pigrizia...
Con un sospiro, selezionò la prima. Piacersi allo specchio era meglio di non aver voglia di lavorare. Doveva ammettere che la Vanità non sarebbe stata il difetto peggiore per un alberello.
Arbor è ora al Lv 2. La sua Particolarità è aumentata di due punti. Ha imparato l'abilità Danza Elaborata.
Randidly chiuse le notifiche e il Menu del Seme dell'Anima prima di fare qualcosa di stupido. Dunque, con un sorriso convulso, arrivò fuori dall'appartamento di Tessa e si sedette ad aspettare. Sperava soltanto che nessuno avrebbe prestato strane attenzioni ad Arbor, rovinandogli la crescita.
Osservando la gente passare intorno a lui contemplò l'idea di chiedere di Sydney e Ace. Davvero, però... che cosa si aspettava? Forse c'era una specie di gigantesca bacheca per le persone scomparse.
Randidly supponeva di poter chiedere a quelle persone, ma decise che aspettare Tessa e chiedere a lei sarebbe andato bene. Era... bello stare da soli, persi nella folla, senza che nessuno si congelasse in uno strano misto di paura e ammirazione mentre passava.
Per un po', Randidly si godette il piccolo piacere di essere trattato come un ragazzo normale.
