---
title: Capitolo 67
pubDate: 2024-05-13T03:27:29.235Z
tags:
    - lrg
---

Tessa si tirò nervosamente la coda di cavallo sopra la spalla, piroettando davanti allo specchio. Si sentiva... strana. Ma il mondo stesso era strano adesso, no?
Sapeva che le cose non andavano bene nella sua relazione con Randidly da molto prima che lui la lasciasse, ma voleva lavorarci su. Non sembrava che lui volesse farlo. Subito dopo ciò, il sistema era disceso sul mondo, strappando via metà del suo palazzo e tutto il suo senso di sicurezza.
La notte in cui avvenne tutto, sia la rottura che il tremante cambiamento del mondo, Tessa si era raggomitolata nel suo letto e aveva pianto fino ad addormentarsi, provando ad ignorare le urla.
Erano usciti insieme per un anno e l'evento fu un duro colpo. Ovviamente, non più duro del sistema, ma comunque duro.
Il mese successivo si era mescolato insieme in un turbinio disperato di lavori a breve termine e ragazzi squallidi, come Alex della ronda, che cercavano costantemente di isolarla e tentarla con birra scadente e cibo gratis.
E ora, proprio quando alla fine stava esitando, Randidly si era rifatto vivo. Se non era destino, non sapeva cosa fosse.
Accorgendosi dell'ora, si affrettò giù per le scale. Con sua sorpresa, Randidly era già lì e mangiava tranquillamente un uovo sodo.
“Oh! Mi dispiace, è tanto che aspetti?" Domandò Tessa, subito nervosa.
Randidly era una persona di buon cuore, ma aveva una certa sfumatura lunatica. Non che avrebbe fatto niente in proposito, sarebbe soltanto diventato irritabile, ma Tessa non voleva che l'irritabilità interrompesse il loro incontro.
Di nuovo, lo sguardo calmo di Randidly la sorprese. I suoi occhi la guardarono dal basso verso l’alto con tranquillità mentre mandava giù l'ultimo pezzo di uovo. Poi scosse la testa. "No, sono appena arrivato."
Aveva ancora l'abitudine di mantenere il volto completamente inespressivo quando mentiva, che era un po' un sollievo. Nonostante ciò, comunque, perché aveva mentito su qualcosa di così semplice? Mentiva sempre per le ragioni più stupide. Nonostante questo fosse decisamente lo stesso uomo che aveva frequentato per un anno, sembrava... quasi completamente diverso. Gli occhi di Tessa erano sempre stati attirati verso di lui, ma ora c'era qualcosa in più. Come se la sua presenza attirasse tutto verso di lui, come se lui fosse il centro del mondo.
Tessa scosse la testa, cercando di allontanare quei pensieri. "Quindi, ehm, ho da parte dei gettoni per il cibo. Posso mostrarti la città..."
La sua voce si affievolì quando Randidly la guardò. Si sentì le guance arrossire leggermente. Era lo sguardo che le rivolgeva quando sapeva già cosa fare e stava per dirglielo. In alcuni momenti era fastidioso, ma c'erano dei momenti in cui...
"In realtà," disse lui con calma, "prima ho una domanda. Che mi sai dire delle lezioni universitarie qui?".
****
Sam grugnì, rigirando la corazza. Nell'ultimo mese era riuscito a mettere su una specie di forgia e stavano cominciando a fare esperimenti con la lavorazione dei metalli. Tutto il calvario era stato ampliamente semplificato quando, circa una settimana fa, Daniel aveva comprato il negozio di Rifornimenti e potevano acquistare barre di ferro fuso ad un prezzo relativamente economico.
Molto, molto più economico delle armi e armatura che sarebbero diventate. L'unico problema rimasto era la lavorazione del metallo. Esaminò la corazza più da vicino.
Corazza del Novizio Lv 2: +7 Salute
Il bonus sarebbe stato a malapena percepibile, ma Sam immaginò che fosse meglio di niente. "Un miglioramento è un miglioramento. Ben fatto."
L'uomo che gestiva la fucina, Ceth, emise una risatina pungente. "E quante cazzo di ore di lavoro. Ho bisogno di investire qualche altro punto in stamina e dovrei riuscire a fare cose del genere con una certa regolarità. Quando la mia abilità Lavorazione dei Metalli migliorerà, dovrebbe farlo anche l'armatura. Ci sono anche abilità specifiche per ogni componente, quindi quando ci verrà in mente uno stampo per un elmo, andrà ancora più in fretta. Ci stiamo muovendo nella direzione giusta, Sam. Perché correre?".
Sam aggrottò le sopracciglia. "Non dire nulla del genere. Sai che porta sfortuna-"
Una notifica apparve e li mise a tacere.
> Congratulazioni! Il vostro Villaggio dei Principianti è stato promosso a Villaggio dei Praticanti. La possibilità di ottenere classi superiori è aumentata leggermente. I boss da incursione che appaiono nella vostra zona hanno una leggera probabilità di essere Boss da Incursione di Rango II, al Lv 30. I sotterranei nella vostra area si attiveranno con maggiore frequenza, rigurgitando ondate di mostri. Questo non può essere impedito.
Poiché la vostra Tribolazione è ancora in vita, la Tribolazione è stata potenziata. State attenti alla vostra tribolazione imminente.
Poiché siete il primo Villaggio dei Praticanti, nel vostro mondo, l'Abilità dell'Anima del vostro Capo del Villaggio è stata potenziata. Il livello dell'abilità sarà azzerato, ma tutti i progressi saranno conservati.
Poiché siete il primo Villaggio dei Praticanti nella vostra zona, siete diventati il Seme del Nexus della Terra per questa Zona 32. Ricerca di un Villaggio adatto all’abbinamento in corso...
Abbinamento trovato! Il Villaggio è il primo Villaggio dei Praticanti nella sua zona, nel suo mondo e terzo nel vostro gruppo di Mondi. Il portale del Nexus è stato creato vicino al centro del vostro Villaggio dei Praticanti. Tra 7 giorni il portale tra voi e il vostro villaggio fratello si aprirà.
Attenzione, tra 21 giorni un Boss da Incursione Lv 35 apparirà casualmente nel vostro o nel loro mondo. Buona fortuna.
L'occhiataccia che Sam rivolgeva a Ceth si fece più intensa. Ma poi sbuffò e lasciò la fucina, dirigendosi verso il centro del villaggio.
Daniel doveva a tutti delle spiegazioni per questo.
****
Randidly guardò gli studenti attorno a lui che ascoltavano la lezione del professore. Questa era la terza lezione a cui assistevano a sinceramente... era per lo più spazzatura. Più dannosa che utile, sebbene non in maniera permanente. Il primo professore aveva consigliato di raccogliere quanti più PS possibili per poi spenderli tutti insieme, per aumentare l'efficacia dei miglioramenti nelle statistiche.
Il terzo professore aveva speculato sull'origine del sistema e sull'eventuale coinvolgimento di dio.
Fu solo il secondo professore della giornata, un uomo greco di bassa statura, che Randidly trovò affascinante.
"Perché," aveva domandato,” questo sta accadendo?".
La classe era rimasta in silenzio e il professore aveva continuato. "E non parlo dei dettagli tecnici del perché... ma dello schema più ampio. Perché. Perché questo 'sistema' è stato installato sul nostro pianeta? Perché veniamo spinti ad uccidere mostri, diventare più forti e ottenere classi? Nessuno ti dà da mangiare in cambio di niente. Cosa stiamo perdendo?".
Uno studente alzò la mano. "La nostra umanità? Ci stiamo desensibilizzando nei confronti del valore della vita-"
Il professore allontanò quella risposta. "Tecnicamente corretto, ma stai dando per scontato che l'umanità sia il centro dell'universo. Chiaramente non lo è. Qualcun altro?".
"Soldi?".
"Risorse? Metalli preziosi?".
"Controllo." Randidly parlò a bassa voce, ma la sua voce risuonò stranamente, trascinando con sé gli altri mormorii.
Il professore lo guardò a lungo. "Controllo su cosa?".
Randidly alzò le spalle. Dopo una pausa, il professore continuò a parlare, spostandosi sulla somiglianza con i GDR e ciò che questo poteva spiegare a proposito del perché.
Randidly e Tessa continuarono con la lezione successiva.
Dopo pranzo, Tessa si alzò in piedi, le mani che lisciavano nervosamente i capelli. "Io... devo andare. Oh ma! Volevo chiederti..."
Si contorse un po', guardandolo, e lui rimase lì in attesa. Poi lei disse: "C'è... c'è un concerto stasera. Ho abbastanza gettoni per comprare dei biglietti, se- se ti va di andarci, con me."
Randidly agitò la mano. "Non preoccuparti."
La ragazza sbiancò visibilmente. "Oh, allora dovrei davvero andare."
"Ah, Tess, non è questo che volevo dire." Randidly si grattò la testa imbarazzato, a disagio per averla turbata. Anche se non era interessato a lei adesso, aveva ancora dei ricordi affettuosi dei loro momenti insieme. Non voleva ferirla. "Mi, uh, hanno dato questi. Quindi non serve che compri i biglietti."
Tirò fuori i pass per il backstage e gli occhi di Tessa si spalancarono. Facendo spallucce, li offrì a lei.
Lei alzò le mani. "Oh wow! No, tienili tu. Non vorrei perderli a lavoro. Come... ripetimi come li hai avuti...?".
Randidly tossì con la mano davanti alla bocca. "Per aver... cucito."
"Cucito."
"Sì. È davvero così strano che io sappia cucire?"
La ragazza scoppiò a ridere. “No! È strano che cucire possa procurarti questi! Non sapevo neanche che esistessero... dove li hai- beh, lascia perdere. Devo andare a lavorare. Ci vediamo fuori dal mio palazzo alle 20?".
Randidly annuì e poi la guardò mentre gli sorrideva sopra la spalla e si allontanava.
Confuso dai suoi timidi tentativi di provarci con lui, si voltò, andò verso l'annunciatore di lavori più vicino e ottenne rapidamente un lavoro in una fattoria. Sembrava che Franksburg si mantenesse così, grazie alla creazione di fattorie verticali, ma comunque Randidly fu sollevato di trovare un'attività che conosceva.
Almeno in questo aveva esperienza.
