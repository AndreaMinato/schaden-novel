---
title: Capitolo 68
pubDate: 2024-05-13T04:27:29.236Z
tags:
    - lrg
---

Daniel sollevò le mani, indifeso, Nul compiaciuto era dietro di lui. “Non lo sapevo? Come potevo saperlo? Nul non mi dice-“
“Avevi una teoria, però.” Disse Regina Northwind, incrociando le braccia all’altezza del petto. “Che sarebbe cambiato qualcosa migliorando il villaggio. E l’hai fatto comunque, senza consultare nessuno di noi.”
“Io… sì…” Daniel appariva visibilmente sconfitto di fronte a questa donna più grande di lui, spossato.
“In ogni caso…” Disse Donny lentamente, guardandosi intorno. Decklan era fuori ad occuparsi di un Boss da Incursione di Grado I appena comparso, ma il resto delle persone più importanti erano tutte qui. Dozer, e Annie, che era diventata il capo degli Arcieri; Regina e Sam, furibondi, dietro di lei come supporto; la signorina Hamilton e il suo assistente; Ptolemy e Glendel, i rappresentanti dei maghi; e finalmente lo stesso Donny. “Glendel, è passata solo mezz’ora… ma cosa mi sai dire della situazione attuale.”
Glendel chiuse gli occhi e percepì i sussurri dei suoi fantasmi. Se un Evocatore di Spiriti aveva un limite al numero di fantasmi che poteva controllare, Glendel non sembrava avere questo problema. I suoi spiriti erano ovunque, dandogli un’immagine quasi perfetta di quello che stava accadendo in un raggio di 30 chilometri circa.
Dopo qualche secondo, aprì gli occhi. “Sembra che la frequenza di apparizione dei Boss da Incursione sia triplicata… ce n’è già uno tra noi e Turtletown, e sembra che un altro sia sul punto di nascere più a sud, sulla strada tra noi e Franksburg. Entrambi i dungeon sono esplosi come vulcani; i mostri sono molti, ma sono solo di livello 12 o 13. Possiamo occuparci dell’orda di mostri, e sembra che la maggior parte verrà in ogni caso distrutta dai proiettili di Turtletown.”
Donny si massaggiò le tempie. Anche nel migliore dei casi, probabilmente ci sarebbe voluto qualche giorno in più perché il convoglio di Franksburg tornasse. Eppure… “Propongo che Dozer e Annie vadano a sud per occuparsi del Boss sulla strada verso Franksburg. Immediatamente.”
“Ricevuto,” disse la signorina Hamilton.
“Ricevuto forte e chiaro,” disse Daniel sospirando.
Dozer annuì alzandosi immediatamente, Annie sospirò teatralmente e lo seguì.
La frequenza di apparizione dei mostri è aumentata, in linea generale, sia in livello, anche se di poco, che in quantità, di molto,” aggiunse Glendel.
Donny continuò a massaggiarsi le tempie.
Regina aggrottò la fronte, poi aprì la bocca. “Samuel, cosa mi puoi dire sul nostro perimetro di difesa?”.
“Beh, signorina Northwind,” disse Sam inchinandosi in modo insolito. “Dovrebbe essere sicuro… I mostri non sono mai riusciti ad oltrepassare le montagne, e abbiamo diverse squadre in rotazione per difenderci da tali incursioni. L’Arena costruita nella valle a Nord è stata convertita in un piccolo fortino. L’unica vera debolezza che abbiamo è la strada che passa attraverso le montagne per raggiungere il villaggio dei PNC, così come la nuova area di coltivazione a Sud, dopo la vallata.”
“Grazie per la tua analisi Samuel,” disse Regina con un sorriso.
“Quando vuole,” rispose lui, con un largo sorriso.
La signorina Hamilton roteò gli occhi e disse. “Dico che gli uomini di Sam e quattro squadre Numerate si devono muovere verso la regione espansa a Sud dove si trovano i campi per ripulire la zona dagli alberi, il prima possibile. Dobbiamo rendere la zona due volte più grande di quanto non avessimo pianificato con l’espansione, in modo da ripulire il terreno per poterci erigere un fortino.”
“Ricevuto,” disse Ptolemy, dopo una leggera esitazione.
Il resto dei presenti seduti al tavolo rimase in silenzio. Ad intervalli di giorni, si tenevano piccole schermaglie tra le squadre. Se quella più in basso vinceva, otteneva il posto di quella più in alto. Se perdeva, rimanevano nella stessa posizione. Ad esclusione degli irregolari, avevano 30 squadre disponibili a tempo pieno, che vivevano, mangiavano, si allenavano, e combattevano insieme. 4 squadre da 10 erano composte dai migliori tra loro, con un livello medio poco inferiore a 20.
“…Non sono sicuro di avere voce in capitolo, ma sono d’accordo, e credo che dovremmo intervenire immediatamente. In quella direzione si trova il dungeon che ci colpirà più duramente. Arriveranno in poco più di 6 ore.” Glendel rivolse uno sguardo nervoso verso Regina.
Con un sospiro, lei gli sorrise e scosse la testa. “Ovviamente hai voce in capitolo. E siamo a tre, la decisione è stata presa. È deciso che manderemo Maghi Pesanti per formare un blocco stradale leggermente più in là del villaggio dei PNC, in caso dovesse arrivare qualcosa di inaspettato da quella direzione.”
Le loro squadre di maghi erano divise in due.La Squadra Pesante era praticamente senza capo con Clarissa lontana. Erano concentrate sulla pura forza, distruggere le linee di mostri con fuoco, fulmini, ghiaccio o veleno.
Nel frattempo, la squadra Leggera era guidata da Ptolemy, nonostante Glendel avesse un ruolo importante nelle loro operazioni. Erano in primis guaritori, dotati di magie di supporto e di maledizioni. Le abilità di comunicazione di cui era dotato Glendel e l’altro Evocatore di Spiriti erano un bonus ben apprezzato.
“Ricevuto.”
“Ricevuto.”
Donny e la signorina Hamilton risposero allo stesso tempo, guardandosi sorpresi, prima di sorridere.
“La decisione passa,” disse Regina con un movimento delle maniche, e Glendel chiuse gli occhi, inviando un fantasma a sussurrare all’orecchio del secondo in comando dell’unità pesante.
“Sai…” disse all’improvviso la signorina Hamilton. “Magari chiedete a Decklan a che punto si trova, e se non è un problema, se è disposto a dirigersi verso l’altro Boss da Incursione. Sapete quanto gli piace uccidere nemici come i Boss.”
“Sono d’accordo.” Disse Regina, per poi voltarsi e sorridere a Daniel, il quale stava tremando. “E ora… magari dovresti spiegarci quali sono le opzioni disponibili ora che siamo diventati un Villaggio dei Praticanti. Dopotutto, la spesa di così tanti SP dovrebbe essere una decisione di gruppo.”
****
Randidly finì di scavare, si asciugò il sudore dalla fronte, e si spostò nel punto suggestivo iniziando ancora una volta a scavare. L’idea era di scavare una trincea intorno a tutta Franksburg, un’idea decisamente incredibile. Il processo era semplice, se completato efficacemente.
Una persona, in questo caso Randidly, doveva scavare buche ad una certa profondità in certi punti prestabiliti. Poi un’altra avrebbe dovuto seguirlo per ripulire il terreno tra i due buchi, creando un cordone di una certa profondità. Un terzo sarebbe arrivato dopo, per assicurarsi che tutto fosse allo stesso livello, ed infine un’altra squadra per rinforzare il tutto in una trincea vera e propria, con pali e altro.
Randidly si portò le mani agli occhi e guardò dietro di sè. Il suo secondo non era neanche in vista, lasciato indietro dalla velocità ridicola che aveva dimostrato nello scavare buche.
Era stata un’attività piuttosto fruttuosa; aveva ottenuto 3 livelli in Lavoro Manuale e 5 in Scavare. Anche Forma Fisica era salita di un livello.
Con grande soddisfazione, questi livelli erano sufficienti a finire il Sentiero dell’Apprendista.
> Congratulazioni! Hai completato il Sentiero dell’Apprendista, Candidato delle Ceneri! Hai percorso un cammino pieno di pericoli e cenere, e hai raggiunto la vetta del vulcano. Ti sporgi all’interno e vedi un volto nella lava, con gli occhi chiusi. Mentre la osservi, i suoi occhi cominciano ad aprirsi…
Preparati, viandante, perché stai per essere testato dal Patrono della Cenere.
Teletrasporto tra 10…
9…
Gli occhi di Randidly erano socchiusi. Era un qualcosa di unico. Ogni persona che completava il Sentiero dell’Apprendista veniva testata in questo modo…? Era una possibilità. Se fosse stato avvisato, sarebbe stato facile prepararsi in anticipo. Con autoironia, Randidly guardò per terra, sentendo che non c’era davvero motivo di preoccuparsi.
1…
Il mondo intorno a lui mutò, e all’improvviso si ritrovò in piedi su di un’enorme lastra di roccia nera, sospesa su di un vulcano. La terra circostante era coperta da lava in movimento, in lontananza l’unica cosa che si scorgeva erano rocce vulcaniche e metallo liquido.
Di fronte a lui, sospeso sulla lastra di roccia, fluttuava un volto di pietra, con occhi brucianti e gocciolanti, le sue fauci un rosso acceso aperte in un sorriso.
“Tu…” disse lentamente, quasi sorpreso. “Nessuno mi ha scelto come patrono per molto… molto… tempo… Apparentemente… i miei standard sono… troppo alti.”
Il volto gorgogliò, e sputò una massa di lava. “Tu sei… Lv… non hai un livello… è… inaspettato. Il tuo avversario sarà… Lv 25. Sopravvivi per 10 minuti, e potrai ricevere la mia benedizione.”
La piattaforma emise un suono e iniziò a scendere. Sollevando un sopracciglio, Randidly osservò come si avvicinarono alla lava. Poteva anche essere forte, ma sopravvivere ad un’esposizione alla lava era comunque…
Ma, a circa mezzo metro dalla lava, la piattaforma si fermò. Bolle di lava crescevano e scoppiavano, schizzando roccia liquida sulla piattaforma. L’area era relativamente grande, eppure…. Il calore era quasi insopportabile. Randidly desiderò possedere una qualche resistenza al calore.
Poi una sagoma luminosa apparve dalla lava, afferrando la piattaforma, tirandosi su. Era un Golem di Lava di livello 25. Randidly tirò fuori la sua Lancia di Ossa dall’inventario, facendola roteare leggermente. Doveva essere rapido nei suoi colpi, non voleva che la sua lancia si sciogliesse-
Un rumore dietro di lui lo fece girare, curioso. Altri 4 Golem di Lava stavano uscendo dalla lava dall’altro lato, mettendosi in piedi si girarono verso di lui con occhi brucianti.
