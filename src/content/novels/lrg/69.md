---
title: Capitolo 69
pubDate: 2024-05-13T05:27:29.236Z
tags:
    - lrg
---

Randidly ghignò e attivò Velocità, lanciandosi verso il Golem di Lava di fronte a sé. Volendo paragonare la sua forza alla propria, lo attaccò con un affondo normale. Con sua sorpresa, la punta della Lancia di Ossa affondò nel corpo della creatura piuttosto facilmente: la lava semplicemente si riformò intorno alla ferita e continuò a scorrere.
Accigliandosi, Randidly si ritirò leggermente. I Golem…. Erano fatti di varie sostanze e avevano generalmente un nucleo che li animava. In questo, in particolare, la parte destra della cassa toracica sembrava brillare per il calore. Osservò anche gli altri: l'occhio sinistro, il ginocchio sinistro, la mano destra.
Scrollando le spalle, si voltò nuovamente verso il primo. Possibile che fosse così semplice...? Diede un altro colpo di taglio con la lancia, squarciando il petto del golem. Sentì, questa volta, che la lancia aveva colpito qualcosa con una consistenza diversa dalla duttilità della roccia e del metallo fusi.
L'intero corpo del golem tremò, ma poi continuò a combattere, furioso.
Randidly fece una smorfia. Il calore era davvero notevole, tanto che ogni secondo perdeva più Salute di quanta non ne rigenerasse. Eppure...
Randidly torse la lancia e poi tirò, semplicemente, usando la lancia come una pala per separare il nucleo dal resto del corpo.
Il golem di fronte a lui collassò e una piccola sfera dorata rotolò via sfrigolando. Randidly si avvicinò e la frantumò con il manico della lancia.
Poi si voltò verso gli altri, che si stavano avvicinando con passo pesante. Erano stati raggiunti da altri tre che erano emersi strisciando dalla lava. Scosse la testa, dolente.
Che giornata stancante. Per fortuna sarebbe durata soltanto dieci minuti.
****
Mentre gli adulti di Donnyton di affannavano a lavorare, preparandosi per l'invasione di mostri nell'area, i bambini si erano riuniti in una certa radura. Nel villaggio non erano particolarmente numerosi, ma abbastanza da far contemplare l'idea di una scuola, con l'orrore di tutti loro.
Per fortuna, o sfortuna, sembrava che ci fosse sempre qualcos'altro di più urgente, per cui non era ancora successo. La parola però continuava a pendere sulle loro teste.
Nathan e Kiersty, di otto anni, erano i più piccoli, mentre il resto avevano tra i dieci e i sedici: tutti coloro che non avevano ancora il permesso partecipare agli esercizi di combattimento o ottenere una classe. In una rara dimostrazione di accordo, i leader di Donnyton avevano dichiarato che nessuno avrebbe potuto ottenere una classe nel loro villaggio prima dei 17 anni, nonostante fossero liberi di rimanere.
La maggior parte dei ragazzi più grandi pensava che la regola fosse stupida, soprattutto perché Signor Donny era a malapena più vecchio di loro, ma si diceva che lui avesse ricevuto un permesso speciale dal Ghosthound, di cui tutti i bambini parlavano con voci piene di riverenza.
Speravano segretamente che anche loro lo avrebbero incontrato, e che lo avrebbero colpito abbastanza da ricevere una classe.
Proprio per quello in quel momento si trovavano in piedi in una certa radura: perché nonostante tutto il Ghosthound aveva parlato con Nathan e Kiersty, e gli aveva detto di proteggere e accudire un certo seme. Ed ora erano in piedi intorno a quel germoglio, che era cresciuto in un alberello grigio scuro.
Mentre guardavano, però, una piccola gemma fumante si formò su uno dei rami più alti.
Piano, con infinita lentezza, quella gemma grigia e fumante si contorse, dimenò, dibatté, e cadde immobile.
Poi si schiuse, rivelando una singola foglia bruciante.
"Gloria all'Albero Danzante!" disse Kiersty, fregando le mani sul tronco fuligginoso per poi disegnarsi delle linee sul volto.
Il resto dei bambini la guardò soltanto con espressione stranita. Persino Nathan le stava lanciando uno sguardo strano. Kiersty però sorrise soltanto e osservò la notifica che le era apparsa davanti.
> Congratulazioni! Hai ricevuto in offerta l'Abilità dell'Anima "Sacerdotessa di Arbor". Vuoi accettare? Sì/No.
Kiersty annuì è cliccò 'Sì'. La fragile fogliolina ondeggiò, cadde e, come sospinta dal vento, volteggiò verso di lei. Lei sollevò istintivamente una mano e la afferrò. Il fuoco bruciava, ma non le importava. Invece sentì qualcosa: delle pulsazioni, provenienti dall'albero.
Improvvisamente seppe cosa fare.
Nathan continuò a guardarla con espressione dubbiosa.
****
Randidly si stava muovendo velocemente tra un numero sempre maggiore di golem di lava, frantumando abilmente il loro nucleo per poi passare immediatamente a quello successivo. Erano forti, ed essenzialmente invulnerabili fatta eccezione per i nucleo, ma non erano particolarmente difficili da sconfiggere.
Almeno finché non ti circondavano e alzavano la temperatura fino a 60 gradi.
Perciò Randidly all'inizio si era dato una mossa nel farli a pezzi, ma ciò sembrò scontentare il grande volto, che iniziò a mandarne sempre di più.
Il numero era ancora entro i limiti del fattibile, ma Randidly stava letteralmente sudando. Mantenne però il controllo, e continuò a combattere dando l'idea di essere in difficoltà. Solo così il volto sarebbe rimasto impassibile, semplicemente accigliato mentre lo osservava.
Il tempo passò lentamente, e Randidly, apparentemente alle strette, lasciò che più e più golem di lava salissero sulla piattaforma.
Cinque minuti…
Quattro minuti...
Di tanto in tanto appariva un golem più grande, sempre al livello 25 ma chiaramente dotato di statistiche migliori. Tuttavia, Randidly tenne la bocca chiusa e continuò a spazzarli via, facendo saltare i loro nuclei e distruggendoli.
Tre minuti...
Due minuti...
Tre minuti...
Randidly sbatté le palpebre. Il tempo... Era aumentato?
Accigliandosi, Randidly lanciò un'occhiata al volto, ma quello restò stoico e con le sopracciglia aggrottate. Tuttavia sapeva che non fosse un errore. Non disse niente, però, e continuò a uccidere golem.
Iniziavano ad invadere sempre più numerosi la lastra di pietra, ma Randidly accelerò semplicemente per tener loro testa, attivando ancora una volta Velocità...
Due minuti...
Tre minuti...
Due minuti...
Tre minuti..
Un enorme golem, alto otto metri, si tirò fuori dalla lava, urlando furibondo. Randidly si concesse un sorriso a labbra strette. A quanto pareva il capo lassù cominciava a spazientirsi. D'accordo allora, se volevi fare sul serio bastava dirlo.
Fino a quel momento Randidly aveva soltanto usato la lancia di osso per raccogliere agilmente i nuclei, ma ora ritrasse la sua presa, mettendo in gioco tutti i due metri e mezzo di lunghezza della Lancia di Vertebre. Iniziò a rotearla espertamente avanti e indietro in ampi archi, frantumando con precisione i nuclei dei golem.
Con un sibilo il grande golem di lava si lanciò in avanti, e Randidly alzò la lancia direttamente sopra alla sua testa, per poi colpire verso il basso con tutta la sua forza, aprendo il golem in due e rivelando il nucleo indifeso. Veloce come il fulmine, un Affondo Fantasma lampeggiò in avanti, polverizzandolo. Il golem collassò, e con suo grande fastidio un po' di lava gli schizzò sui piedi.
Saltellò su e giù, imprecando, poi batté i piedi per cercare di scrollarsi di dosso la roccia fusa. Mentre quella si raffreddava, però, continuò a restargli semplicemente ancorata addosso, impossibile da rimuovere.
La lava sotto alla piattaforma iniziò a ribollire, e diversi altri golem da otto metri si sollevarono su di essa. Cosa più disturbante, vide una creatura squamata ancora più grande di essi muoversi verso di lui, scostando la lava mentre nuotava.
Randidly puntò solo la lancia contro al volto gigante. "I dieci minuti sono passati. Dammi la tua benedizione".
Tutti i golem si immobilizzarono. La bocca del volto si mosse silenziosa mentre i suoi occhi si accigliavano.
“Ahem…. Il cronometro…”
"È stato riavviato, e tu lo sai. Rispetta i patti" ancora una volta, Randidly stava sudando. Onestamente, se la faccia si fosse rifiutata...
Se fosse mai sopravvissuto avrebbe certamente scoraggiato tutti dal prendere il Sentiero dell'Apprendista. Non c'era ricompensa che valesse tutto questo.
Randidly però aveva un presentimento: da ciò che aveva osservato nel comportamento di Nul, nonostante avesse libero arbitrio su come avrebbe agito c'erano comunque certe cose che non poteva fare. E altre che doveva fare.
"AH, hai ragione. Hai superato la prova. Ora alzati e ricevi la mia benedizione".
Un sigillo dorato apparve davanti alla fronte del volto e iniziò lentamente a scendere. Nel frattempo, i golem intorno a Randidly avevano lentamente ripreso a muoversi, avvicinandosi.
"Fanculo tutto" Randidly corse verso il bordo della piattaforma. Proprio al limite attivò Velocità, Potenziamento, Rinforzo di Mana e creò sotto di sé una Radice Perforante, dandosi altri tre metri di slancio, per poi saltare in avanti verso il muro.
La cosa strana delle Radici Perforanti, e quelle Aggroviglianti prima di loro, era che non c'era bisogno che ci fossero delle radici reali perché funzionasse. Bastava del suolo o della pietra. Perciò, anche se presero immediatamente fuoco, le radici comparvero lo stesso, dando a Randidly un appoggio che non fosse roccia fusa.
Consumando tutto il suo Mana, corse su per il camino del vulcano, muovendosi così velocemente che la faccia gigante non riuscì a reagire. Poi saltò in alto, fuori dal vulcano, e attraversò di corsa il bordo, prima di scagliarsi contro al volto.
Mentre si avvicinava, il viso di Randidly si rivestì di un largo ghigno. Anche la faccia era di pietra. Gli ci vollero tre secondi, in totale, per arrampicarsi fuori dal vulcano, attraversarlo, saltare e caricare il volto, lasciandosi dietro una scia di cenere.
Soltanto tre secondi, e mentre il viso realizzava quello che stava succedendo e il suo cipiglio si oscurava, Randidly saltò di nuovo e si aggrappò al sigillo dorato. Immediatamente sparì da quella dimensione, teletrasportato fuori da quello strano mondo vulcanico.
Il volto restò fermo per un lungo tempo mentre i golem si disintegravano e ricadevano nella lava. Anche la lastra di pietra li seguì.
Il volto invece continuò ad aleggiare là con espressione indecifrabile. Poi, lentamente, sorrise.
“Heh,” ridacchiò, e poi sprofondò di nuovo nel vulcano, impaziente di vedere quando quell'individuo sarebbe tornato nel suo regno.
