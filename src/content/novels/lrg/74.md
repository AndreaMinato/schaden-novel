---
title: Capitolo 74
pubDate: 2024-05-13T10:27:29.236Z
tags:
    - lrg
---

Randidly guardò fuori dal palazzo tagliato perfettamente a metà, con volto scuro.
Si trovava in una stanza in cui non aveva messo piede per quasi otto mesi, ma la avvertiva comunque familiare. O almeno, in un raggio di due metri.
Randidly si rattristò. Era la stanza di Sydney nel dormitorio. Il posto in cui Ace e Syndey probabilmente si erano trovati, rannicchiati sul letto, guardando un film come facevano ogni venerdì sera prima che lui finisse le lezioni.
Quella volta era passato prima da Tessa invece di andare direttamente nella stanza di Sydney come faceva di solito, quindi probabilmente si stava facendo tardi, e si erano iniziati a chiedere dove fosse. O magari, non si erano neanche accorti che erano passati 45 minuti in più, assorti in qualsiasi cosa stessero guardando in TV.
In ogni caso, non era importante. Oltre i due metri vi era solo il vuoto. La maggior parte della stanza era stata trasportata da qualche altra parte, probabilmente nello stesso posto in cui era finita l’altra parte dell’Università di Rawlands.
Massaggiandosi il naso, Randidly fece un passo in avanti nel vuoto, precipitando per circa sette piani prima di arrivare al suolo. La caduta alzò un polverone, lui si alzò barcollando leggermente ma trovando rapidamente l’equilibrio, diretto nella direzione dalla quale era venuto, verso il liceo che aveva trovato lungo la strada. Mentre stava ispezionando l’edificio, aveva visto indicazioni per i dormitori, e un briciolo di speranza era nato in lui.
Non che potessero trovarsi lì, ancora nell’edificio ovviamente. Ma sarebbe stata una prova sufficiente a dimostrare che erano passati da lì, magari si erano nascosti da qualche parte.
Non si sarebbe dovuto sentire così deluso, ed iniziò a rimproverarsi. Ma…
Chiuse gli occhi. Che cosa gli direbbe, se avesse potuto rivederli ora? L’ultimatum di Sydney gli pesava ancora sul cuore. Era il motivo per cui la settimana prima dell’arrivo del sistema era stata la più stressante della sua vita, culminata in lui che lasciava Tessa. Aveva preso una decisione, magari sull’impeto del momento, ma comunque una decisione. Ma ora era passato così tanto tempo che aveva perso senso.
Se l’avesse vista ora… Se avesse potuto rivedere Ace ora…
Lasciando andare un lungo respiro, Randidly sorrise. Era un sollievo, in un certo senso. Ora sapeva per certo che non erano qui, a Franksburg. Aveva tempo.
E con questo tempo a disposizione, Randidly si promise di diventare più forte, abbastanza da poterli affrontare entrambi.
Riaprì gli occhi ed entrò nel liceo, diretto verso il laboratorio di chimica. Per ora, forza. Crescita. Progresso. Era meglio concentrarsi sul presente.
Vi erano tre motivi per cui Randidly aveva deciso di passare la giornata in questo modo. Il primo era che le occasioni di lavoro erano poche ora, data l’enorme operazione dei Soldati della Libertà. Il secondo, non era più così sicuro di poter trovare troppi lavori diversi che giustificassero una giornata spesa a guadagnare PS. E ultimo, si poteva dire che il motivo principale per cui era arrivato dove era ora era per via della sua abilità di Distillare Pozioni.
Aveva realizzato quella pozione che aveva scacciato la maledizione che lo sciamano aveva lanciato contro Shal, un’azione che aveva cambiato tutto.
Ma da quel momento in poi, aveva messo Distillare Pozioni da parte. Certo, aveva realizzato pozioni sempre migliori, guadagnando diversi livelli, ma la vera crescita nell’abilità si era verificata quando aveva sperimentato nuove ricette.
I suoi tentativi nelle ultime settimane erano tutti falliti, ma aveva iniziato a sospettare che si trattasse di alcuni preconcetti che gli oscuravano la vera soluzione. Randidly all’inizio aveva creduto che tutte le pozioni fossero composte da varie concentrazioni di due materiali di base, Schegge di Energia Rossa e Blu, ma il suo improvvisato lavoro di chef lo aveva fatto riflettere.
In un certo modo, quello che il sistema faceva era semplificare gli input nella vita, e quantificare gli output. Questo ovviamente contava l’essere in grado di superare i limiti fisici del mondo, ma era un concetto di importanza secondaria. Tutto faceva parte dello stesso Sistema.
Ciò che lo aveva sorpreso, rifletteva Randidly mentre puliva dei beker, era stata la banana ancestrale. L’intenso effetto del succo di quella pianta gli aveva fatto sospettare che i due colori erano fattori importanti. Ma sembrava che in fin dei conti non fosse vero; la banana ancestrale era una rara eccezione, non la regola.
In quanto tale, per procedere nella strada della distillazione di pozioni, aveva bisogni di identificare le altre unità di base nel sistema delle pozioni. Una volta scoperte…
Ma mise questi pensieri da parte per ora. Aveva già alcune teorie in merito, ma prima voleva testare alcune cose.
****
Kiersty guardò in alto, confusa, mentre Spina scalava Arbor, aggrappandosi con i suoi rampicanti spinosi. Poteva avvertire il fastidio di Arbor e la sua impotenza attraverso il loro legame, costretto a stare al gioco dei dispetti del suo fratello maggiore.
Finalmente soddisfatto, Spina scese e si diresse verso Kiersty. Lei voleva indietreggiare, ma sapeva che doveva rimanere ferma per ricevere i bisbigli di Arbor. Quindi, digrignando i denti, premise a Spina di avvicinarsi, e con una sorprendente delicatezza, questo la punse con una singola spina, assorbendo il sangue fuoriuscito e tremando appena.
Poi, secondo le istruzioni di Arbor, Kiersty si alzò e sollevò le mani su Spina, usando la sua nuova abilità, Benedizione.
Guadagnò immediatamente due livelli.
Piccoli fiocchi dorati caddero dalle sue dita su Spina. Sembrava estremamente eccitato da quello che stava succedendo e scavando una buca nel terreno si allontanò, cercando la grossa preda che aveva percepito essere vicina.
Sentendosi improvvisamente stanca, Kiersty si sedette.
Nathan, che si trovava da parte al lato della strada a guardare l’intera vicenda, si avvicinò, offrendo a sua sorella un bicchiere d’acqua, che bevve con gratitudine.
“Dovremmo andare,” disse Nathan, guardandosi alle spalle. “Se mamma ci trova qui…”
“Lo so,” disse Kiersty docilmente, alzandosi e incamminandosi. La loro madre non vedeva di buon occhio il fatto che passassero il loro tempo con Arbor. Lo considerava un “albero sospetto”.
Non poteva capire. Gli occhi di Kiersty si illuminarono. Nessuno poteva capirlo, in realtà. Nemmeno Nathan.
****
Randidly guardò in basso verso i 4 piccoli cristalli che aveva di fronte, con espressione soddisfatta. Gli ci era volute tutto il giorno, ma aveva finalmente isolato 4 unità di base. Potevano essercene altre, ma per ora, aveva trovato queste 4.
Un cristallo rosso e uno blu, uno verde e uno viola. Questo risultato gli era fruttato 3 livelli in Raffinare, un bonus aggiunto.
Quello verde era stato quello nel quale aveva riposto la maggior parte delle sue speranze. In precedenza era stato in grado di realizzare diversi veleni che potevano essere usati come armi lanciandoli contro masse di nemici. Con l’aumentare del livello delle sue magie, questo metodo era passato in secondo piano, ma questo non voleva dire che quei veleni non erano comunque potenti, se usati al momento giusto.
Gli ci erano volute dozzine di strani funghi che crescevano nell’area, che aveva lentamente bollito e raffinato, estraendone l’energia velenosa e condensandola in forma di cristallo.
Probabilmente, rifletteva Randidly, la quantità era sufficiente a minacciare anche lui stesso, condensata in questo modo in un cristallo. Eppure, in questa forma era praticamente inutile.
Il secondo cristallo, quello viola, era stato quello che lo aveva impegnato per la maggior parte della giornata. Alla fine, era stato uno strano commento che ricordava essere stato pronunciato da Sam a fargli venire l’ispirazione.
Sam parlava di come fosse difficile ottenere materiali dai mostri.
“Il problema è,” disse Sam, con uno sguardo corrucciato, “che i corpi si degradano molto rapidamente. Un osso o una pelliccia che ottieni un’ora dopo la morte della creatura è dura la metà di una raccolta 5 minuti dopo la morte. L’effetto peggiora con l’aumentare della quantità delle ferite e di sangue perso. È come se il loro mana sia contenuto nel loro sangue, e si dissipi dopo la sua morte.”
Quindi Randidly aveva catturato delle creature e ridotto i loro corpi in poltiglia, raccogliendone il succo. Poi aveva rimosso il pus facendolo bollire, fino a far rimanere solo il sangue. Questo poi veniva raffinato fino allo sfinimento.
Era stato costretto ad andare a caccia di materiali 5 volte per ottenere abbastanza sangue, fino a quando non trovò un complesso di tane pieno di formiche che gli aveva fornito abbastanza corpi. Aveva anche ottenuto un livello in Dardo Inceneritore e 2 in Agonia. Eppure, in compenso aveva ottenuto solo questa sostanza densa e sedimentosa. Si ricordò di come continuava la spiegazione di Sam.
“Il trucchetto che abbiamo scoperto,” disse Sam grattandosi la testa, “è di aggiungere una goccia del tuo stesso sangue al composto. È come un segnale che inviamo al Sistema su quello che vogliamo. È il motivo per cui siamo riusciti a conservare così perfettamente la sfinge, anche dopo così tanto tempo; il tuo sangue era praticamente su tutto il suo corpo.”
Poteva davvero essere così semplice…? Si chiedeva Randidly. Aveva creato una Radice Perforante dal terreno e l’aveva usata per farsi un taglio. Il sangue cadde sulla sostanza raffinando in parte il sangue.
Con uno sfrigolio, lo strato più esterno si coagulò, per poi disintegrarsi e trasformarsi in cenere puzzolente. Rimasto vi era, in fondo, un piccolo cristallo viola.
Osservandolo ora, Randidly non poteva aspettare per iniziare a sperimentare con le pozioni, ma guardando in alto, si rese conto che il sole stava tramontando, fece una smorfia.
In termini di efficacia, sembrava che i due cristalli che aveva realizzato fossero solo al loro livello più basico. Il che voleva dire che raffinandone altri gli avrebbe fruttato di più rispetto al raccogliere frammenti di energia Rosa o Blu. Ma in questo momento…
Aveva promesso di tornare dal proprietario del negozio e lavorare ancora come cuoco per la serata. E voleva anche controllare Tessa, ma sembrava che il tempo fosse contro di lui.
Mise mestamente da parte i cristalli nel suo inventario e si diresse verso la città. Cucinare era divertente, e i PS erano abbastanza attraenti, a tal punto che Randidly era disposto a mettere da parte il Distillare Pozioni per ora. Poteva farlo in qualsiasi momento, ora che aveva gli ingredienti, dopotutto. Inoltre, anche se Sydney e Ace non erano qui, valeva comunque la pena tenere sott’occhio Franksburg. Il potere di Raina era sufficiente a convincerlo a rimanere e dare un’occhiata.




