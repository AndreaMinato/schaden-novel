---
title: Capitolo 75
pubDate: 2024-05-13T11:27:29.236Z
tags:
    - lrg
---

Alana alzò lo sguardo, annoiata. Per la maggior parte non erano stati disturbati, e il fascino della compagnia del gruppo era presto svanito. Il piano di Devan di aspettare finché l'uomo biondo non avesse fatto una mossa era sembrata ragionevole all'inizio, ma ora che erano passati due giorni cominciava a sembrare stupida.
Non era come se lì ci fosse abbastanza spazio per allenarsi con la lancia. Neppure le guardie erano granché per distrarsi. Anche se quel giorno la maggior parte di esse sembrava eccitata per qualche altro motivo, al punto che i loro volti esprimevano vitalità anche mentre gli veniva servita una brodaglia a cui il gruppo non provava nemmeno ad avvicinarsi.
Poi però, mentre il sole calava, qualcosa cambiò.
Sentirono dei colpi, delle urla, delle imprecazioni, poi il silenzio. Arrivò l'uomo biondo che aveva sostenuto di essere al comando nella cittadina, pallido in volto, seguito da tre uomini. Il primo era alto e brizzolato, con i capelli estremamente corti, chiaramente un militare di qualche genere. Si teneva vicino all'uomo biondo, lanciando occhiatacce agli altri due.
Quello di loro che attirava maggiormente l'attenzione era un grosso uomo privo del braccio sinistro. Allacciato alla sua schiena però c'era un grande disco di metallo che sembrava essere una via di mezzo tra uno scudo e una sega circolare.
La terza figura era quella di un uomo corpulento con gli occhiali. Fece un sorriso al gruppo quando arrivarono, ma per il restò in silenzio.
Alla fine, l'uomo biondo tossì, voltandosi verso i 'prigionieri' che si erano chiaramente liberati delle manette e si stavano godendo un pasto di carne secca di ghiottone.
"Noi... abbiamo deciso di credere alla vostra storia. Vogliamo offrirvi la libertà, in cambio di un'alleanza".
Devan annuì sereno, come se questa fosse la cosa più naturale del mondo, ma Alana riuscì a stento a non sbuffare. Ci riuscì, però, anche se a malapena.
"Che genere di alleanza?" chiese, cauta.
Il biondo fece una faccia strana e si voltò verso le due figure che rappresentavano chiaramente un potere diverso all'interno della città.
L'uomo corpulento sorride: "Buonasera, è un piacere conoscervi. Tu sei Alana, giusto? Io sono Anthony, il fondatore di un'organizzazione di tipo militare a Franksburg, i Soldati della Libertà. Siamo nel mezzo di un'operazione per uccidere uno dei boss qui vicino e prendere una moneta d'oro, in modo da poter avere un Villaggio dei Principianti”.
"Dietro nostro consiglio" continuò, lanciando un'occhiata al biondo, "il Senatore ha deciso di offrirvi la libertà all'interno della città in cambio del vostro aiuto in questa operazione. Immagino che siate venuti qui con uno scopo, e sono certo che sarà disposto ad accomodarvi, a patto che le richieste siano ragionevoli".
Nonostante fosse incazzata per essere stata imprigionata lì così a lungo, Alana credeva che un po' di esercizio sarebbe stato la cura perfetta. Avrebbe significato la possibilità di poter finalmente reclutare più attivamente in città.
Tuttavia, aiutarli ad ottenere un Villaggio dei Principianti avrebbe potuto essere controproducente per i loro sforzi di reclutamento...
Per un lungo momento, fu combattuta tra l'aiutarli e l'obiettivo della missione. Tuttavia, immaginava che l'obiettivo di reclutare con cui erano arrivati lì fosse sottinteso. Volevano soltanto aiutare tutte le famiglie che ancora in vita. Le cose sembravano stabilizzarsi nella regione, però, e l'assistenza e lo sviluppo di un rapporto positivo tra gli insediamenti sarebbe stato considerato un successo.
Avrebbe trovato un modo per riparare il suo orgoglio ferito, ma a quello poteva pensare dopo...
Offrì loro il suo sorriso più ampio, a denti scoperti, che la rendeva più simile a un lupo che a una persona. "... Sarebbe perfetto, Signor Anthony, saremmo naturalmente lieti di aiutarvi. Siamo tutti esseri umani, dopotutto. Dobbiamo lavorare insieme per sconfiggere la minaccia di questi mostri".
"E onestamente, farei qualunque cosa se prometteste di dare una lavata a Devan" aggiunse sarcasticamente Clarissa, arricciando il naso. "C'è odore di sudore vecchio di animale qui".
Devan ridacchiò semplicemente, impassibile in volto, mentre il Senatore e il suo assistente militare li osservavano nervosamente, preoccupati dai recenti sviluppi. Le cose però erano già fuori dal suo controllo, e non poté fare altro che accettare.
****
"Sigillalo sulla padella, sulla padella!" urlò il piccolo uomo ispanico sopra al trambusto dei suoni nella cucina, facendo un gesto verso Randidly. Questi inclinò la testa da un lato, poi si ricordò del metodo che gli era stato spiegato prima e usò una spatola per premere sul manzo, o qualunque tipo di carne rossa fosse in realtà, prima di capovolgerlo e fare la stessa cosa dall'altro lato.
Tuttavia non schiacciò troppo forte, per non far uscire i succhi. Prese un pizzico di spezie e ce le spolverò sopra, prima di alzare la fiamma e rimettere la padella sul fornello. Si voltò alla sua sinistra, chinandosi per togliere il filetto di pesce dal fuoco.
Allungò l'altra mano e cominciò a buttare in una padella burro, aglio e erbe, girando il tutto rapidamente. Poi capovolse nuovamente la carne, abbassò la fiamma e mise la salsa sul fornello.
L'uomo ispanico, Karlito, che stava lavorando alla sua sinistra, gli passò delle verdure scuotendo la testa. "Impari in fretta, non è vero? Non dimenticarti come tagliare la carne. Movimenti fluidi e regolari!".
Continuò ancora e ancora, un'intera notte di movimento e calore costante. Gli ordini venivano urlati dalla finestra sulla sala, e lo staff della cucina si metteva all'opera. A quanto pareva lo chef precedente si era offerto volontario per l'operazione dei Soldati della Libertà e non era tornato in tempo per l'inizio del suo turno. Ciò, insieme alle notizie inquietanti che avevano ricevuto dalla prima linea, aveva convinto il proprietario a lasciare lavorare nella sua cucina Randidly, nonostante la sua mancanza di esperienza.
Il fatto che avesse un'abilità di Cucinare di 10 non guastava.
Alla fine della serata naturalmente era già aumentata a 13, dopo che lo stress costante di uno lunga notte di lavoro nella cucina lo aveva spinto ben oltre i suoi limiti. In generale, il piccolo spazio ingombro lo aveva iniziato a stufare, ma anche quello aveva i suoi vantaggi: aveva ottenuto l'abilità Grazia, e l'aveva portata al Lv 3.
Grazia Lv 3: Abilità fisica passiva. Aumenta la scioltezza e il controllo sul movimento. Inoltre aumenta leggermente la coordinazione e l'equilibrio.
Nonostante fosse un'abilità passiva, sembrava incredibilmente utile, anche in combattimento. Il metodo della lancia di Shal si concentrava sull'assalto e su una velocità diretta e travolgente, senza un grande utilizzo delle finte, perciò Randidly immaginava di non aver mai raggiunto i requisiti necessari a guadagnare l'abilità prima di quel momento. Ma girarsi sul posto e infilandosi tra gli altri cuochi aveva certamente richiesto parecchio controllo fisico.
Randidly si domandò pigramente come facesse la gente a fare quel mestiere con delle statistiche normali. Asciugandosi il sudore dalla fronte, lasciò l'edificio dalla porta sul retro e accettò con gratitudine il bicchiere che Karlito gli porgeva.
Lo bevve in un sorso solo, poi fece una smorfia. "Quella era... tequila?".
"Certo" rispose l'altro con un sorriso. "Purtroppo la tua resistenza all'alcol aumenta insieme alla tua Vitalità... ma pazienza. Non c'è niente di meglio del bruciore di una buona tequila".
Poi fece un gesto verso la bottiglia di vetro senza etichetta, facendo l'occhiolino a Randidly. "Ma se della buona tequila non c'è, ci dobbiamo arrangiare. Non berne troppa, amico mio, è risaputo che la consumazione eccessiva di questa schifezza possa causare cecità".
Randidly scosse la testa, divertito. Karlito gli piaceva, con le sue storie stravaganti e le sue battute esagerate. In cucina era rumoroso e brusco, ma Randidly vedeva che era una brava persona con un cuore onesto.
Era tragico, pensò, che Karlito fosse nato in quel momento storico, in cui brave persone come lui morivano come mosche.
Restarono ancora un po' a ridere e scherzare, e Randidly si sentiva stranamente a suo agio, anche se una parte di lui lo stava incitando perché tornasse alle ricette delle pozioni. Ma prima che potesse andarsene il manager uscì di corsa dalla porta sul retro, sudato. "Oh, grazie a dio siete ancora qui. Vi pagherò doppio, anzi triplo, basta che restiate a preparare un altro pasto".
"Ma abbiamo già pulito la cucina. Vuoi che rifacciamo tutto da capo?" brontolò Karlito, accigliandosi.
Il manager alzò le mani in un gesto conciliatorio. “No! No! Ci penserò io. Ma è arrivato un cliente molto importante, e- beh, per lei, non esistono gli 'orari'. Vi prego".
Non appena il manager accetto di lasciarli andare senza dover pulire, a Karlito tornò il buonumore.
Riallacciandosi il grembiule, chiese da sopra alla sua spalla; "Quindi, chi è il pezzo grosso?".
Il viso del manager si fece sognante. "È Raina".
****
Derek Quinn era stato un autista di camion prima che il sistema si installasse nel mondo. Ma quando tutto era cambiato, e aveva schiantato il suo camion contro una colonna di gigantesche formiche mutanti, ottenendo il Sentiero dello Sterminatore I, non aveva saputo che pensare.
Forse la cosa ancora più difficile da gestire era stato il successivo contrattacco delle formiche, che lo avevano attaccato,mordenti e brulicanti, strappando il suo braccio sinistro prima che altri camionisti sull'autostrada lo vedessero in difficoltà e le allontanassero da lui.
Ricordava ancora una mano tesa, di aver aperto gli occhi per trovarsi davanti un uomo corpulento che gli sorrideva, degli schizzi di sangue delle formiche ancora sui suoi occhiali. "Ehilà amico, io sono Anthony. Andrà tutto bene".
Per fortuna, Anthony era un infermiere, ed era riuscito a bendare le sue ferite abbastanza bene da tenere Derek in vita. Contrariamente alla maggior parte delle persone che erano state mutilate subito dopo l'arrivo del sistema, Derek non cadde nella catatonia e non si arrese.
Lui si arrabbiò.
E la sua rabbia gli fu utile: era arrivato fino al Sentiero dello Sterminatore VI massacrando formiche. Ma erano ancora così maledettamente numerose.
Derek diede un'occhiata al gruppo di dodici persone che li seguiva, indossando armature di ossa e pelli male assemblate, per la maggior parte armati di spade anche se la loro leader aveva una lancia. L'altra donna non sembrava avere alcuna arma, ma avanzava semplicemente al centro del gruppo, sbadigliando.
Quando Anthony lo aveva richiamato dalla prima linea per fare da scorta a questo gruppo si era sentito un po' depresso, e ora era ancora più deluso. Anche se avessero avuto una classe, come avrebbe potuto questo gruppo cambiare le sorti della battaglia...?
Dopotutto il problema non era il talento. Era soltanto...
Superarono una curva nella strada, e la battaglia si spiegò davanti a loro, praticamente infinita. Migliaia e migliaia di formiche marciavano in avanti, affrettandosi in direzione dei nuovi venuti. Otto ore prima quelle colline erano state vuote, ma ora i corpi erano ammucchiati in cumuli a volte più alti di una persona.
"Come potete vedere" disse sarcasticamente Derekna squadriglia piccola come la vostra sarebbe proprio l'ideale per questa operazione".
Alana, il leader, annuì seriamente e si voltò verso la donna senza armi che quello che sembrava essere il secondo comandante. "Allora?".
"Fattibile" commentò il vice.
"Un gioco da ragazzi" disse la donna, facendo scrocchiare il collo.
Alana si voltò nuovamente verso Derek. "D'accordo, portaci fino alla prima linea. Da lì ci penseremo noi".




