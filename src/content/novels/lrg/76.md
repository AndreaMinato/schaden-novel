---
title: Capitolo 76
pubDate: 2024-05-13T12:27:29.237Z
tags:
    - lrg
---

Derek rimase indietro, in cima alla collina, aggrottando la fronte mentre guardava avanzare il gruppo. Dovette ammettere che erano disciplinati, anche molto più dei membri regolari dei Soldati della Libertà, quando si accovacciarono e si mossero in formazione, ma quanto poteva realmente essere d'aiuto una classe in una mischia come questa? I numeri erano contro di loro.
Come un fantasma, una figura alta e dai capelli arancioni apparve accanto a Derek. Gli lanciò un'occhiata. Era Lucifer, l'unico tra i Soldati della Liberta che Derek non era sicuro di poter affrontare. Era anche il secondo nella linea di comando dei Soldati della Libertà in tutto, anche se non formalmente, e guidava il battaglione più potente.
"Sono loro?" Lucifer grugnì, ripulendo le sue sciabole dal sangue.
Derek annuì. "Vediamo se le classi valgono davvero tutti questi problemi."
****
A Randidly venne la pelle d'oca sentendo nominare Raina, ma poi fece spallucce. Non sarebbe neanche stata vicino a lui, avrebbe aspettato il cibo fuori. Ma quando entrarono in cucina, lei era lì, seduta sul bancone, le gambe a penzoloni. Vicino a lei, in piedi, c'era una donna dall'aspetto serio con delle pistole legate alla cinta, le braccia incrociate.
“Oh, Raina! Sono un suo grande fan. È un onore farle assaggiare i miei piatti deliziosi", disse Karlito, inchinandosi.
Raina lo ricompensò con un sorriso solare. "In realtà, ho solo un leggero appetito. Matilda qui mi ha detto che il suo piatto preferito sono i tacos di pesce e quando si tratta di cibo fresco, questo è il posto migliore."
Matilda, che Randidly supponeva fosse la guardia, si limitò a guardarli in cagnesco, non sembrando per niente entusiasta né per il pesce né per altro.
Naturalmente, lo sguardo di Raina si spostò da Karlito a Randidly che lo seguì in cucina passando per la porta. Randidly guardò il suolo, sentendo un leggero bisogno di sorridere e sopprimendolo. Forza Mentale salì di un altro livello e il bisogno si ridusse quasi a zero.
Randidly sospirò sollevato e cominciò a muoversi verso la ghiacciaia delle provviste per prendere gli ingredienti per i tacos di pesce. Cominciò a scorrere la lista degli ingredienti nella testa. Gli sarebbero serviti-
"Scusami, eri al concerto la scorse notte? Dietro le quinte?".
Randidly si fermò, voltandosi lentamente. Raina era saltata giù dal bancone e lo stava studiando, con qualcosa di strano negli occhi.
Annuendo, Randidly disse: "Sì, c'ero."
Il silenzio si intensificò lentamente, i loro sguardi si fissarono l'uno nell'altro.
Allora Karlito ridacchiò nervosamente. "Ma insomma, chi non era al suo concerto, signorina Raina? Era l'evento dell'anno! Avrei voluto registrarlo, la sua musica mi parla-"
"Non tutti erano dietro le quinte. E non tutti possono guardarmi con occhi così miti quando gli sorrido, non da quando il sistema è piombato su questo mondo" disse Raina, la sua voce leggera.  "...Infatti, non credo di aver conosciuto nessuno che ne fosse in grado. Neanche quello zombie di Lucifer. Come ti chiami?".
Con sorpresa di Randidly, non c'era alcun potere o abilità nella domanda. Nessuna influenza del sistema lo opprimeva, spingendolo a rispondere. Era solo piena di curiosità e di desiderio. E soprattutto, di solitudine.
Dopo una pausa estremamente lunga, Randidly rispose. "...il mio nome è... Randidly Ghosthound.”
Uno dei grandi conforti della vita di Randidly, riguardo il sistema, era che il suo nome non gli sarebbe più costato degli sguardi strani. Raina annuì, come se fosse la cosa più naturale al mondo.
"Bene, signor Ghosthound," disse, con gli angoli della bocca che si alzavano stranamente. "Ti andrebbe di cenare con me?".
****
Mentre Derek Quinn osservava, accanto al silenzioso Lucifer, vide la squadra guadagnare velocità, muovendosi tra le prime linee della battaglia. Poi gli ultimi Soldati della Libertà si fecero da parte, lasciando volentieri che qualcun altro contenesse lo sciame.
Con uno scontro frontale, andarono a sbattere contro le formiche-
Derek rimase immobile.
Si aspettava uno scontro, ma... loro avevano penetrato con facilità le linee nemiche, non rallentando quasi per niente. La sua percezione aumentata gli permetteva a malapena di intravedere ognuna delle dieci persone dotate di scudo che tiravano senza problemi degli affondi con una spada corta, guidando ogni volta le loro spade nelle teste delle formiche.
I corpi venivano spinti al lato e calpestati, mentre la squadra non cambiava l'andatura.
Quando penetrarono più a fondo tra le linee delle formiche, altre sciamarono verso di loro rendendosi conto di questo nuovo pericolo, ma la donna con la lancia infilzava semplicemente le formiche che si avvicinavano da dietro con una spietata efficacia, spezzando le zampe delle formiche e rendendole inutili.
Ma la cosa più strabiliante era la donna disarmata.
"Utilizza la magia..." mormorò Lucifer vicino a Derek, in tono meravigliato.
Nonostante ci fossero individui che utilizzavano l'abilità Dardo di Mana, si trattava per lo più di un supplemento. In fin dei conti, nessuno aveva abbastanza mana da rendere possibile l'allenamento dell'abilità. Quando però questa donna sollevò le mani, un fulmine biforcuto venne giù, facendo a pezzi due formiche, e poi ciascun fulmine si divise in altri due e poi altri due ancora.
Trentadue formiche morirono a causa della mossa e sessantaquattro barcollarono, stordite dall'elettricità.
Con un'espressione soddisfatta sul viso, la donna lo fece di nuovo, ripulendo un'altra grossa fascia di formiche e poi bevve una pozione blu da una fiaschetta.
Come un meccanismo ben oliato, la squadra marciò in avanti, senza versare una goccia di sudore mentre si facevano strada tra questi nemici che avevano sconcertato i Soldati della Libertà.
Era possibile che una loro squadra d'élite sarebbe riuscita a fare qualcosa di simile, almeno per una volta. Ma avrebbero terminato velocemente l'Energia e sarebbero rimasti bloccati in mezzo ad un'infinità di formiche, indifesi. Anche Lucifer stesso era in grado di combattere solo per un'ora circa prima di aver bisogno di una pausa.
Osservandoli, Derek si rese conto che avevano un doppio vantaggio. Primo, era chiaro che i livelli fornivano grandi bonus di Salute, Mana ed Energia. Altrimenti non avrebbero avuto modo di fare tutto ciò.
Ma l'altro vantaggio era la professionalità. Quei piccoli affondi uccidevano i mostri efficacemente, ma sospettava che non costassero quasi niente in termini di Energia. Erano semplicemente ben equipaggiati ed efficienti. I Soldati della Libertà non potevano reggere il confronto.
Interiormente, Derek sentì un piccolo fremito nel cuore. Aveva sentito dire che questo gruppo veniva da nord. Probabilmente questa era la loro élite. Ma anche se avevano poche altre squadre come questa...
Quanto era potente il posto da cui venivano?!?
****
Karlito e il direttore del ristorante chiacchierarono con entusiasmo durante la cena, mentre i loro occhi si facevano sempre più vitrei col passare del tempo. Anche Matilda cominciò a sorridere mentre Raina raccontava una storia assurda dopo l'altra con un ampio sorriso, ma i suoi occhi scrutavano sempre Randidly.
Alla fine, quasi gradualmente, il suo sorriso scomparve come un miraggio e disse con freddezza: "Matilda, accompagneresti fuori questi due? Il signor Ghosthound ed io abbiamo una questione di cui parlare in privato."
Matilda, rimanendo di sasso, trascinò via i due uomini storditi, lasciando Randidly e Raina da soli nella stanza.
Lei gli sorrise e disse: "allora, finalmente siamo soli."





