---
title: Capitolo 80
pubDate: 2024-05-13T16:27:29.237Z
tags:
    - lrg
---

Prima dell’arrivo del Sistema, Ezzie aveva lavorato come barista. Una vita sicuramente non eccitante o attraente, ma soddisfacente. Ora, dopo che il mondo era andato a puttane, lavorava per la sicurezza degli appartamenti delle ragazze che lavoravano per le gemelle Carp e il loro “Club per Gentiluomini.” Normalmente, questo voleva dire allontanare i rifiuti che le seguivano fino a casa, o provavano ad entrare nelle loro stanze dopo l’orario di chiusura, cercando un posto dove dormire. Occasionalmente doveva scortare una ragazza da qualche parte, o tenerne d’occhio una per Missy Carp, che era la più coinvolta negli affari tra i due fratelli.
Non era una vita soddisfacente, ma era stabile.
Dopotutto, la vita con il sistema aveva reso la situazione pericolosa, e stabile era un importante fattore da considerare nello scegliere un lavoro.
Non era mai successo nulla di simile, dove una guardia era caduta per terra vicino a lui. Con una strana paura nel petto, una nausea crescente e un pizzico di incredulità, Ezzie si voltò verso quell’uomo snello.
“Sei… stato tu?” sibilò Ezzie, guardandolo attentamente. Alto, muscoloso, ma non troppo robusto, capelli neri e occhi verdi. I suoi lineamenti erano affilati e il suo sorriso tenue. Ma qualcosa in profondità, nelle sue viscere, gli diceva che quest’uomo era pericoloso. Era un uomo con il quale non doveva scherzare.
> Congratulazioni! Hai ottenuto l’abilità Sesto Senso Lv 1.
Se Ezzie prima era nervoso, ora era pietrificato. Non appena l’abilità e la sua notifica apparvero, quella leggera sensazione di pericolo si trasformò in una preoccupazione martellante che gli pendeva sulla testa. L’aria stessa sembrava impregnata di un senso di pericolo di qualche tipo. Ezzie fece qualche passo indietro, allontanandosi dall’uomo, tossendo.
Si portò una manica alla bocca, cercando di filtrare l’aria prima di respirarla, ma era ormai troppo tardi; la sua vista iniziò ad annebbiarsi, e si sforzò di rimanere in piedi.
> Congratulazioni! L’abilità Sesto Senso è salita al Lv 2.
L’uomo fece con calma un passo in avanti, muovendosi attraverso uomini che si dimenavano e urlavano, evitando le pozzanghere di vomito. Stranamente, Ezzie potè avvertire il momento in cui l’uomo smise di fare qualunque cosa stesse facendo, e quella sensazione oppressiva che aveva riempito l’aria attenuarsi.
Ma quella sensazione di pericolo cresceva sempre più forte man mano che si avvicinava.
“Sono qui per visitare un’amica,” disse l’uomo, guardando Ezzie con attenzione, con una certa quantità di sorpresa nello sguardo.
Ezzie era ugualmente sorpreso, appoggiandosi al muro per darsi supporto. I suoi occhi minacciavano di chiudersi, ma si sforzò a mantenerli aperti.
> Congratulazioni! Hai ottenuto l’abilità Resistenza al Sonno Lv 1.
> Congratulazioni! L’abilità Sesto Senso è salita al Lv 3.
Ogni aumento nel suo Sesto Senso non faceva che rinforzare la certezza che quest’ uomo era pericoloso. Ezzie si allontanò ancora di più.
“Tu… non puoi. Queste ragazze lavorano per i fratelli Carp. Sai cosa vuol dire questo, vero?”
L’uomo corrugò le sopracciglia, e Ezzie avvertì una sensazione di sollievo nel cuore. Magari se si fosse un po’ spaventato delle Carp, tutta questa situazione si poteva evitare-
“Onestamente no.” Disse l’uomo, alzando le spalle con imbarazzo. “Ma penso che imparerai presto che non farà alcuna differenza.”
Ezzie collassò, soccombendo finalmente alla malattia che gli permeava le vene.
****
Tessa si voltò verso la porta. Avevano per caso…?
Qualcuno bussò una seconda volta. Con lo stesso ritmo. Lei era la più vicina, e le sue coinquiline erano tutte scappate nelle loro stanze, spaventate all’idea di chi potesse essere venuto a disturbarle.
Se si fosse trattato di uno di quegli scagnozzi di Ezzie che venivano ancora una volta a disturbarle… con grande risolutezza, aprì la porta. Con sua sorpresa, vi trovò Randidly, che guardava incuriosito nell’appartamento.
“Ehi,” disse in quel suo tono lento e disinvolto. Era come se a volte fosse troppo concentrato per ricordarsi di parlare. E quando finalmente apriva la bocca, era solo per dire che si sentiva in colpa per il silenzio. “Sono venuto per te. C’è qualcosa di cui volevo parlarti.”
Tessa aprì la bocca, poi esitò. Finalmente, disse, “Ok.”
****
Missy Carp si stava tagliando con cura le unghie, immersa nei suoi pensieri. Vi erano un sacco di pezzi in movimento qui. Era difficile occuparsi di tutto e tenere d’occhio i cambiamenti che Franksburg stava attraversando. L’arrivo delle persone con classi dal nord. La creazione del Villaggio Principiante. La stella nascente che era Raina.
Essere a capo delle organizzazioni commerciali per adulti di Franksburg era una grande responsabilità, anche se la violenza brutale del sistema aveva attutito la disapprovazione che la maggior parte delle persone provavano verso le sue imprese commerciali, e sicuramente Edgar suo fratello non si preoccupava di prendersene cura. C’era solo lei, e Edgar era ben disposto a seguire le sue indicazioni.
Era solo per quanto riguarda la violenza che le era di molto superiore.
E ora vi erano resoconti di uno strano uomo che poteva far ammalare altri con un solo sguardo, che se la spassava con le sue ragazze…?
Missy rivolse ad Ezzie uno sguardo. Tra tutti i bruti che aveva assunto, lui era quello con il potenziale maggiore. Nonostante il Senato l’avesse informata in confidenza che ci sarebbero stati dei limiti al numero di persone che poteva ottenere una classe inizialmente, dato che volevano cercare di capire come avrebbero resistito agli attacchi, sicuramente alcuni degli uomini di Carp avrebbero ottenuto per primi una classe.
Ezzie era furbo, e prima di oggi, sembrava essere capace. Probabilmente, lo avrebbe comunque mandato a ricevere una classe, ma…
Era fastidioso, come questo fosse accaduto proprio oggi. Forse gli avvenimenti erano correlati…?
Ma il Senatore aveva tenuto gli individui con le classi sott’occhio. Non vi era modo che uno di loro potesse essere sfuggito al suo sguardo, in particolare uno così potente tra i PC. A meno che non fosse uno dei loro agenti con l’obiettivo di infiltrarsi…
Sospirando, Missy mise da parte questi pensieri; non aveva senso rifletterci ora. “Hai ottenuto qualche informazione su di lui? Chi stava visitando? Con che scopo?”.
Ezzie annuì mestamente. Poi, dopo una certa esitazione, disse. “Mi ha detto il suo nome, prima che svenissi. Così che lo potessimo lasciare in pace da oggi in poi. Si fa chiamare… il Ghosthound.”
Missy sbuffò. “Che razza di stupido nome è?”.
Tremando, Ezzie potè solo scuotere la testa.
****
Alana faceva avanti e dietro, nervosa. Con il passare del tempo, diventava sempre più irrequieta. In un momento di generosità, Anthony aveva deciso di limitare la quantità di persone che poteva ottenere una classe il primo giorno a 500. Fece una grande scenata su quanto indeciso fosse stato e di come alla fine, aveva dato grande importanza al loro rapporto con Donnyton, eccetera, e a come questo lo aveva convinto.
Aggiunse che sperava che gli abitanti si potessero ricordare di questa sua dimostrazione di comprensione in futuro. Alana era sul punto di vomitare. Non lo stavano certo facendo per trarne un vantaggio, ma volevano semplicemente proteggere Franksburg.
Anche Devan sembrò leggermente disgustato dal modo viscido in cui Anthony aveva gestito la situazione. Solo Clarissa sembrava tranquilla.
“Sembra che ci saranno un sacco di mostri da uccidere, il che aumenterà a far crescere il livello del mio Fulmine Spaccato più rapidamente. Che cosa c’è di brutto in una situazione del genere?” Disse la donna alzando le spalle. Alana si limitò a sospirare. Questi tipi che pensavano di essere in un RPG erano i peggiori, dato che crescevano nel sistema come se si trattasse di un gioco, non tenendo in considerazione quanto potesse essere pericoloso.
Eppure, Clarissa non aveva mai commesso un errore stupido, quindi magari Alana voleva solo sfogarsi-
“Devan vieni qui.” L’intero gruppo sbattè le palpebre, voltandosi. Si trovavano sul soffitto di una casa piuttosto carina nel centro di Franksburg, che Anthony gli aveva permesso di usare. Come se fosse la cosa più naturale del mondo, il Ghosthound era lì di fronte a loro, che li richiamava.
Devan immediatamente fece un passo in avanti, e il Ghosthound mise una mano sulla sua spalla.
Dopo un lungo momento in cui i due si fissarono per diverso tempo, sembrò esserci un qualche tipo di… potente connessione che si stabiliva, un qualche tipo di legame intimo. Con sua grande sorpresa, Alana iniziò ad arrossire.
Che… che razza di situazione era questa?!?!
Finalmente, dopo 10 secondi, Devan spostò lo sguardo verso il terreno. Scuotendo lentamente la testa disse. “Io… preferirei di no.”
Il Ghosthound annuì. “Capisco. È molto da chiedere. E probabilmente non necessario. Alana, vieni qui.”
Il rossore si trasformò in paura crescente. Devan avrebbe preferito evitare…?!? E ora il Ghosthound voleva lei…?
Come se potesse leggerle nella mente, il Ghosthound roteò gli occhi. “Ho un’abilità speciale che vorrei testare. Ma per riceverla, dovete sacrificare la vostra classe. Uno strano accordo, ma immagino che l’abilità sia piuttosto strana in sé…”
“Quindi…” disse Alana lentamente. “Puoi darmi una classe? Proprio ora?”.
Il Ghosthound sembrò pensarci per un attimo. “Non saprei. Ma sono sicuro che si tratti di qualcosa di potente. Lo vuoi?”
Alana esitò per un attimo. “Sì.”
“Lo voglio…” ripetè Alana, lo sguardo acceso, ricordandosi del massacro compiuto da Clarissa, della brutale efficienza di Devan e della sua squadra. “Se è un potere che posso ottenere con le mie mani… lo voglio.”
Randidly le mise la mano sulla spalla. Una notifica, di colore rosso, diversa dalle solite che invece erano blu, apparve di fronte a lei.
Attenzione, Randidly Ghosthound ha attivato l’abilità “Benedizione del Sud(U)” su di te. Questo creerà un legame permanente tra voi due. Se Randidly Ghosthound muore, tutti i benefici ottenuti da questo legame verranno mantenuti, ma la crescita del legame verrà interrotta. Vuoi accettare comunque la sua benedizione? Y/N
Alana cliccò sì, ma aggrottò le sopracciglia in ogni caso. Perché diceva attenzione, invece del solito congratulazioni…?
Attenzione, questo legame è permanente. Sei sicura di voler procedere? La tua classe verrà persa se accetti questa Benedizione. Y/N
Ora stava diventando fastidioso. Doveva essere questo il motivo per cui ci era voluto così tanto. Vi erano così tante notifiche inutili… Alana premette sì ancora una volta.
Attenzione, questo è il tuo ultimo avvertimento. Una porzione della forza del legame verrà presa da Randidly Ghosthound. Sei sicura di voler accettare questo legame? Y/N
“Che cazzo.” Disse Alana, premendo sì.
Questa volta, apparvero le solite notifiche blu.
> Congratulazioni! Hai ricevuto la Benedizione del Sud. Calcolo della Benedizione…
Da Randidly Ghosthound, hai ricevuto l’abilità dell’anima “Benedizione delle Lontane Montagne a Nord”. Hai ottenuto accesso alla classe “Lancia della Costa Spezzata”. Dato che non possiedi una classe, parla con uno Spirito del Villaggio per ottenerla.
La tua abilità Padronanza della Lancia è cambiata in Padronanza della Lancia della Costa Spezzata Lv 1. Tutti i benefici precedenti sono stati mantenuti. Affondo di Lancia è cambiato in Colpo del Sole Lv 1. Tutti i benefici precedenti sono stati mantenuti. Hai ottenuto l’abilità Sangue Caldo Lv 1. Hai ottenuto l’abilità Figlia del Sole Lv 1.
Sangue Caldo Lv 1: Quando la tua salute cala, ottieni un piccolo bonus alle tue abilità fisiche in proporzione rispetto alla tua salute totale. Il bonus aumenta con il livello dell’abilità.
Figlia del Sole Lv 1: Rigenerazione di salute ed energia aumenta sotto il sole. Di notte, il tuo corpo si illumina, rendendo più chiari i dintorni. Rigenerazione aumenta del 2% per ogni livello. Illuminazione aumenta con il livello dell’abilità.
“Oh wow…” bisbigliò Alana, osservando le notifiche. Non aveva idea di quanto buona potesse diventare questa classe, ma i cambiamenti alle sue abilità ovviamente sembravano averle migliorate. Non poteva aspettare per testare le sue nuove abilità. E queste non erano nemmeno quelle che avrebbe ottenuto una volta accettata la classe!
Scelse l’opzione di mostrare le notifiche a tutti, e il Ghosthound lesse con attenzione tutto.
Alla fine, sospirò. “Quindi, sono solo utili per persone con classi, huh…? Eppure, questo ci lascia con qualche opzione… In ogni caso, non morire prima di tornare a Donnyton e ottenere la classe. Voglio vedere che statistiche ottieni salendo di livello.”
“Non sarebbe più facile prenderla qui?” Si chiese Alana ad alta voce, ma il Ghosthound si limitò a scuotere la testa.
“Il posto in cui ottieni la classe… si crea una strana forma di connessione con quel posto. Non sono sicuro di cosa faccia esattamente, ma non dovremmo prenderla troppo alla leggera. Limitati ad aumentare il livello delle tue abilità per ora. Dopotutto, l’efficacia dell’ottenere PS aumenta ora che hai ottenuto un’abilità dell’anima. Se funziona come la mia, allora otterrai un bonus per ogni 5 PS spesi. Devan, non farla morire, d’accordo?”
Devan annuì serio e il Ghosthound si diresse verso il bordo del tetto e saltò, scomparendo nella notte.
Devan si avvicinò alla donna, e osservò il punto il cui il Ghosthound era sparito. Poi si girò verso di lei.
“È ora di mettersi al lavoro. Pronta ad unirti alla difesa?”.
****
Tessa guardò il pavimento, con le sopracciglia contratte.
Non sapeva cosa doveva aspettarsi. Si era riunita con il suo ex-fidanzato, il SUO ex-fidanzato, e a prescindere dalle cose folli che erano successe, erano andati ad un concerto insieme e poi erano tornati al suo appartamento per parlare.
Nonostante non si aspettasse necessariamente che la implorasse di tornare insieme, quello che davvero non si era aspettata era che la loro relazione non venisse minimamente nominata; invece, Randidly le aveva chiesto di andare a nord in un’altra città.
Non sapeva neanche che ci fosse un’altra città. Tessa aveva sempre creduto che Franksburg fosse tutto quello che era rimasto.
Mentre era seduta sul divano, corrucciata e pensierosa, la porta dell’appartamento si aprì e una delle sue coinquiline entrò, praticamente saltellando per l’eccitazione.
“Tessa! Hai sentito? Sono arrivate delle persone da fuori della città! Da fuori fuori. Tipo 45 chilometri a nord. E vogliono che le persone se ne vadano con loro in questa nuova città. Non pensi sia folle?”.
Tessa sbattè gli occhi. “È… folle.”
****
Sam era seduto nel suo laboratorio, in ginocchio sul pavimento, tremante.
La pressione era diminuita recentemente, quella esercitata dai Boss da Incursione, e Donnyton stava instituendo molte leggi in modo da prepararsi alla possibilità di un nuovo attacco. Una di queste era la formazione ufficiale di 5 nuove squadre.
Sam aveva già completato i pendenti, per dargli un senso di orgoglio, ma più squadre voleva dire più equipaggiamento e di qualità migliore. Le armature erano importanti, in quanto 50 punti in più di salute facevano un sacco di differenza. Se potevano essere aggiunte alcune statistiche, anche meglio.
In più, l’alta frequenza dei combattimenti voleva dire che ci sarebbe stato equipaggiamento da riparare, e quando si trattava di abilità, Sam era in cima alla piramide.
Ma in quel momento, non fece nulla.
Invece, cercò di muoversi, di superare quello strano colpo di debolezza. Le sue mani tremavano appena, incapaci di mantenere la presa sul piccolo martello che stava utilizzando per lavorare.
Nelle ultime settimane, aveva avuto qualche momento in cui si sentiva stordito, in cui si sentiva stranamente… vuoto e leggero, come se non avesse più forza rimasta in lui.
Inizialmente, si era preoccupato dell’avanzare dell’età, ma Rickman, il loro produttore di whiskey ufficiale, aveva settantanove anni prima dell’arrivo del sistema, era un uomo barcollante. Dopo aver fatto lentamente salire di livello le sue varie abilità e usato i punti per aumentare la sua Vitalità e Tempra, la sua forza era tornata, e ora aveva capelli grigiastri, e sembrava essere tornato all’eta di un cinquantenne.
Per questo motivo, e per altri, esempi di anziani che recuperavano almeno in parte la loro forza, se non la loro giovinezza, con l’aumentare delle statistiche, e per via del fatto che nessun altro sembrava soffrire di questi attacchi di stanchezza, Sam li aveva ignorati.
Ma ora, tremante al suolo, incapace di muoversi, era spaventato. C’era così tanto che non sapeva sul Sistema, così tanti trabocchetti in cui uno poteva cadere senza accorgersene. Se fosse morto qui… Randidly… Lyra… Anche quell’idiota di Kal, ancora in Turtletown…
E Regina…
Sam respirò lentamente, cercando di calmarsi. E stranamente, sentì che la stanchezza stava diminuendo.
5 minuti dopo, si alzò, sentendosi in forze come se non fosse mai successo nulla. Ma guardando le sue mani, si accorse di star ancora tremando per la paura.
…Che cosa gli stava succedendo?
