---
title: Capitolo 82
pubDate: 2024-05-13T18:27:29.237Z
tags:
    - lrg
---

Raina si affacciò da dietro la tenda, guardando il luogo del concerto che si riempiva rapidamente. Era un buon segno per le loro possibilità di sopravvivere.
Molto più spaventosi erano gli scoppi intermittenti delle armi da fuoco e le urla di rabbia che provenivano dalle porte dello stadio. Le guardie del corpo stavano bloccando le porte, tenendo alla larga i mostri, ma era difficile poiché sempre più persone si ammassavano alla ricerca disperata di un luogo sicuro in questa tempesta di sangue.
La sua amica e prima guardia del corpo, Matilda, e la sua manager e costumista, Cassie, erano in piedi accanto a lei.
"Cos'hai intenzione di fare?" domandò Matilda a bassa voce, voltandosi e guardando gli uomini che si davano da fare freneticamente dietro le quinte. Normalmente, prendevano l'energia dalla piccola centrale elettrica che il governo di Franksburg teneva ancora in funzione. Tuttavia, aveva cominciato a fare i capricci nelle ultime ore, quindi il suo team di produzione stava rovistando nelle zone circostanti alla ricerca di generatori.
Raina aveva anche portato quello che forniva energia a casa sua.
"Io... veramente non lo so. Ma..." e davvero, Raina non lo sapeva. In queste ultime settimane, aveva fatto sempre più affidamento sul Senatore. Sostanzialmente era lui a dirle cosa fare ogni giorno. Era bello, in un certo senso. La sua vita era semplice e piena di musica.
Eppure, non riusciva a togliersi dalla testa la voce di quell'uomo strano e stoico. Riusciva ancora ad immaginare il suo volto mentre le diceva che non riusciva a capire quando ad agire era l'abilità e quando no. Sospirando internamente, Raina forzò un sorriso luminoso sul proprio volto e continuò a parlare. "Ma non possiamo fare niente. Quando la notizia arriverà all'esercito, manderanno-"
"No, non lo faranno." Una fredda voce femminile interruppe Raina che fu stupita nel vedere una donna ricoperta di sangue con in mano una lancia vicino al gruppo. Sbuffando, la donna tirò fuori un panno dal nulla e cominciò a pulirsi la faccia. "Il perimetro è già pieno di buchi, non oseranno sacrificare nessuno per venire ad aiutarti."
Poi la donna esitò, arricciando il viso. "...Eccetto forse... me. Sono venuta ad indagare sullo stato della città. Sono Alana."
"Tu..." Matilda inclinò la testa verso il lato. "Tu vieni dall'altro villaggio, a nord. I tizi con le classi che sono scesi fino a qui...? Sapevate che sarebbe successo questo fondando un villaggio?!?!".
Alana fece una smorfia. "Li ho avvisati, ma proprio non hanno-"
"Basta, va bene." disse con calma Raina, lanciando a quella donna, Alana, una breve occhiata prima di voltarsi di nuovo verso il palco. "Per ora, concentriamoci sul sopravvivere. La mia canzone può aiutare la gente a calmarsi-"
Un urlo la distrasse e Raina si girò per vedere che diversi grossi rospi stavano entrando saltellando da un corridoio laterale. Sputavano veleno tutt'attorno, le pareti e il pavimento, che ne erano ricoperti, si stavano deformando e sciogliendo lentamente.
Alana, offuscata, corse verso i rospi, molti dei quali si voltarono e sputarono contro il pericolo imminente. Facendo ruotare la lancia, deviò lo strano liquido verso il lato, fatta eccezione per una grossa goccia. Volò lentamente in aria e Raina la guardò con gli occhi spalancati.
Era inevitabile, pensò. Il mio corpo non si muoverà nemmeno.
Matilda sembrò realizzare quello che stava succedendo subito dopo che era troppo tardi. Il suo volto cambiò più espressioni, da calmo a spaventato per la comparsa dei rospi, a sollevato quando Alana si mosse e infine si fissò su un terrore crescente.
L'acido la colpì in faccia. Riuscì a malapena a chiudere la bocca e gli occhi in tempo.
Inizialmente non sentì niente.
Poi arrivò il dolore.
Tutto il suo mondo era in fiamme, concentrate sul suo viso. Ogni nervo finì per accendersi come una candela.
Crollando, Raina sentì la gente imprecare e correre verso di lei, gettandole acqua sul viso. Ma il dolore persisteva, penetrando più a fondo. La sua mente vacillò e cominciò a rallentare.
"Cazzo, apri la bocca."
Raina sprofondò nell'oscurità, il suo unico rimpianto era-
Qualcuno la colpì nella pancia e lei aprì la bocca di riflesso, ansimando. Uno strano liquido caldo le fu versato giù per la gola.
"Preparata dal Ghosthound in persona, non che per te faccia differenza." disse quella donna, Alana, con voce pungente.
Raina rabbrividì, mentre il suo corpo una volta indebolito si riempiva di nuovo di vitalità. Le versarono altra acqua sulla faccia e anche il dolore diminuì molto, fino a livelli gestibili, anche se sentiva delle lacrime formarsi agli angoli degli occhi.
Leggermente frastornata, riuscì ad alzarsi, reggendosi saldamente a Matilda. Prima lentamente, ma poi con decisione, Raina aprì gli occhi.
Sembrava che Alana avesse ucciso rapidamente le rane e nessun altro, a parte lei, fosse stato ferito. Questa era una benedizione, ma Matilda e Cassie la guardavano come se fosse morto qualcuno.
"C'è... qualcosa che non va...?" domandò Raina, sussultando mentre muoveva la faccia. La sua pelle sembrava tesa e scorticata.
Cassie sussultò. "Oh... non è... niente. Solo... una piccola cicatrice..."
Alana sbuffò. "Ragazza, quell'acido ti ha tipo incasinato la faccia. È una cosa che non si può aggiustare col trucco."
Dopo aver frugato per un secondo, Alana prese uno specchietto. Per diversi lunghi secondi, Raina si guardò. Poi cominciò a ridere.
All'inizio era una risatina sommessa, ma poi si distorse e divenne più tetra.
"Semplice... aveva detto che ero..." mormorò tra sé e sé, cosa che innescò un altro attacco di risatine. Cosa non avrebbe dato per essere semplice in questo momento...
"Cassie, hai ancora quella maschera ricamata fatta da lui?" domandò Raina.
Cassie annuì rapidamente, poi corse via, la prese e la portò da lei.
"Quindi ora-" disse Alana, strizzando gli occhi.
"Ora combattiamo," disse Raina, mentre il carbone dell'odio bruciava lentamente nel suo cuore. Nonostante quell'uomo avesse odiato pensare che un'abilità l'avesse influenzato, attirandolo a lei, fu molto chiaro circa una cosa.
Quando lei gli aveva sorriso, a lui era piaciuto. E adesso era finita. Raina si chiedeva se l'avrebbe accettata adesso, ma mise la questione da parte. In primo luogo, aveva bisogno di sopravvivere. E aveva un solo modo per farlo: la sua musica.
Prese il microfono offertole da un membro tremante dello staff che teneva gli occhi fissi al suolo. Ignorando gli sguardi e i non sguardi dello staff che l'aveva vista sfigurata, Raina indossò la maschera e uscì sul palco. La folla esultò, con poca convinzione e piena di disperazione. Riusciva a vedere dal palco alcune coppie che facevano sesso, nel bel mezzo del pubblico, spinti dalla paura e dal panico.
Provava pietà per loro.
Ma le facevano ancora più pietà per quello che stava per succedere.
Raina sollevò il microfono e disse una sola parola, cantandola dolcemente, canticchiandola per riempirla il più possibile con la sua abilità.
"Combattete."
Non si preoccupò del testo o delle canzoni o della melodia. Non aspettò che venisse fuori la band. Sentì soltanto la rabbia bollente dentro sé e utilizzò la sua abilità persuasiva per darle una voce violenta e disperata.
"Combattete."
Cantò per tutti gli amici o conoscenti che probabilmente ora erano morti, uccisi dai mostri. Per tutti gli ammiratori dagli occhi vuoti che ora affollavano i suoi concerti, soffrendo la fame in questa città per potersi permettere i biglietti. Per il suo sogno di diventare una cantante di successo che finalmente diventava realtà, ma che sembrava così sbagliato.
"Combattete."
Alzò la voce, ora enfatizzando la parola, trascinandola, aggiungendo uno stile più musicale al suo imperativo.
La gente nella folla era immobile mentre lei cantava, un'espressione vitrea si impadroniva degli occhi di alcuni. Respiravano e si muovevano come un tutt'uno, schierandosi lentamente con lei.
"Combattete."
Li sentì mimare la parola con le labbra, ma sapeva che non era abbastanza. Facendo un passo avanti, si spostò al limite del palco, in piedi sopra di loro, le sue braccia sollevate verso il cielo.
"Combattete, combattete, combattete."
Lentamente si unirono a lei, cantando insieme a lei, i loro occhi che pian piano si restringevano e diventavano rossi.
"COMBATTETE COMBATTETE COMBATTETE."
Ora urlava, stringendo forte il microfono con le dita bianche, odiando i mostri ma amandoli allo stesso tempo. Avevano distrutto la sua vecchia vita, ma le avevano donato questo breve mese in cima alla cerchia sociale, anche se lei non era niente di più che una portavoce glorificata. Non importava quanto la cosa fosse perversa, almeno la amavano.
Il sistema le aveva dato un'abilità che rendeva difficile anche per quel ragazzo stoico resistere al suo sorriso. E altrettanto velocemente, il sistema gliel'aveva portato via. Lasciandola con una cicatrice. Per questo, al momento, voleva portare tutto verso il crollo. E quindi cantava, gridando la sua insoddisfazione.
"COMBATTETE."
Raina continuava a gridare, urlando la sua chiamata all'azione, mentre la sua voce permeata dall'abilità riecheggiava su gran parte della città, ma alcune persone erano già prive di sensi a questo punto. Inferociti, la loro vista si tinse di rosso, si voltarono e uscirono barcollando, raccogliendo spazzatura e mobili per mettere insieme delle armi.
Quando trovarono i mostri, si lanciarono contro di loro abbandonandosi selvaggiamente, senza curarsi delle proprie vite. Poiché avevano sentito una voce bellissima che aveva detto loro una cosa: Combattete.
Uomini e donne si attaccarono a vicenda nella fretta di trovare un mostro da uccidere. Si riversarono all'esterno, il più debole tra loro non tenne il passo e fu rapidamente calpestato. Ma alla folla non importava. Erano gente debole e spaventata, e Raina aveva dato loro qualcosa a cui aggrapparsi. Nella sua strana magia, loro trovarono la forza.
Non la propria forza, ma la forza di una folla feroce, affamata e irrazionale.





