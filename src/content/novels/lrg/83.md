---
title: Capitolo 83
pubDate: 2024-05-13T19:27:29.238Z
tags:
    - lrg
---

Randidly si stiracchiò, facendo scrocchiare il collo, mentre la luna orbitava al di sopra della città.
A differenza di come succedeva a Donnyton, l’ora era arrivata subito dopo il tramonto. Quindi circa 6 ore dopo, quando ormai l’orda si era ridotta fino ad essere non più distinguibile, i sopravvissuti crollarono, pronti a riposare per il “resto” della loro vita.
Tornato in città, non poté fare a meno di ridere con ironia nei confronti della situazione. Si guardò intorno, vide le pile di corpi, e tornò serio.
Era stata una notte sanguinosa. Più di quanto non si fosse aspettato. Immaginava che le mitragliatrici fossero state a malapena toccate. Le munizioni erano scarse anche prima dell’orda. Come potevano essere sufficienti per occuparsi di 20.000 mostri…?
Anche mantenendo basso il numero di PC per il giorno seguente, il gran numero di persone presenti era sufficiente ad assicurare che l’orda sarebbe stata enorme. Sopravvivere sarebbe stato difficile. Rapidamente, Randidly si chiese se fosse il caso di rimanere, cercando di assisterli per un altro po’.
Ma poi scosse la testa. Non poteva aiutare ogni villaggio a crescere. Era qui per dare un vantaggio a Donnyton. E raccogliendo reclute avrebbero ottenuto un beneficio più che sufficiente.
In più, Devan gli aveva detto di alcune notifiche preoccupanti che aveva ricevuto qualche giorno prima, in merito al fatto che Donnyton fosse diventato un Villaggio Praticante. Nel migliore dei casi questo voleva dire anche che Nul sarebbe stato più disponibile a permettere a Randidly di apprendere più abilità dalle sfide. E più in generale a parlare con lui.
In ogni caso, era arrivato il momento di tornare a casa. O almeno lo sarebbe stato, domani.
Durante quella notte, aveva guadagnato 3 livelli in Padronanza della Lancia, 2 in Affondo fantasma e Gioco di Gambe della Lancia Fantasma, 1 in Occhi della Lancia Fantasma, 4 in Mezzo Passo Fantasma, 2 in Colpo Forte e Abilità nella Lotta, 3 in Carica Fantasma, Spazzare e Lama della Decomposizione, 4 in Polline della Rafflesia, 1 in Agonia, 6 in Cerchio di Fiamme e finalmente 1 in Forma Fisica.
Ma per il momento, Randidly decise di non distribuire ancora i suoi PS. Invece attraversò la città silenziosa, diretto verso il luogo in cui lavorava come cuoco. Questa sarebbe stata probabilmente l’ultima volta in cui avrebbe lavorato lì, quindi voleva andarci. Specialmente quando stavano offrendo cibo gratis ai sopravvissuti per risollevare il morale.
Randidly non era interessato ad atti di carità, ma immaginava che costruire una buona immagine di sé e far salire di livello la sua abilità di cucina con un equipaggiamento da cucina superiore, non era una cosa così sbagliata.
****
Per fortuna, il Senatore era sopravvissuto, anche con il quartier generale saccheggiato dagli scheletri, essendosi chiuso a chiave in un armadio a piangere fino ad essersi addormentato. La maggior parte della precedentemente intimidente “presenza militare” era fuggita, lasciandolo da solo a gestire la sala comunicazioni.
I Soldati della Libertà si erano uniti in gruppo per cercarlo, e una volta trovato, soddisfatti, si diressero verso il letto più vicino. Anche Anthony, che aveva solo comandato le truppe, aveva cerchi rossi intorno agli occhi e stava iniziando a biascicare.
Alana immaginava che fosse normale; era la loro prima orda. Avevano combattuto nemici in precedenza, ma non sapevano cosa volesse dire temere per la propria vita. E pensare che non avevano nessun posto in cui scappare.
Internamente, Alana doveva ammettere che era leggermente crudele quello che stavano facendo. Senza la loro assistenza, non avrebbero fondato il Villaggio Principiante se non diverse settimane dopo. E in quel momento, magari il loro livello medio di forza sarebbe stato superiore.
Magari non a sufficienza da poter sopravvivere tutti a quello che era successo la notte scorsa, eppure…
Scuotendo la testa, Alana si voltò verso Devan e la sua squadra, solo per trovare un altro gruppo di tre persone che si era avvicinato di soppiatto.
“Ancora svegli?” disse Alana volendo apparire imperturbabile, anche se dentro di sé era leggermente spaventata dalla donna mascherata di fronte a lei. Aveva avvertito il potere della sua volontà, quando aveva cantato, ma era riuscita a resistere. Una volta fatta la scelta consapevole, era facile mettere da parte la sua influenza, ma aveva comunque dovuto assistere alla scena di persone alle quali erano state tagliate le braccia ed erano stati costretti ad usarle per combattere contro i mostri, con uno sguardo gioioso.
Era un potere pericoloso quando gli veniva permesso di consumare chi lo utilizzava.
“Sì.” Disse semplicemente Raina. “E conosco un posto che sta dando cibo gratis ai sopravvissuti. Conosco… il cuoco lì. Sono sicura che abbiate tutti fame. Perché non vi unite a me? Ho qualcosa di cui discutere con voi”.
*****
Raina si spiegò lentamente, con cautela, ma poteva comunque vedere l’esitazione sul volto di Alana.
“Sei sicura…” chiese Alana attenta. “Di voler davvero abbandonare quello che hai qui?”.
“Sì,” disse Raina semplicemente, realizzando per la prima volta come era stata comoda la sua vita qui. L’altra donna non vide alcun cambiamento nella sua espressione. “Le cose vanno bene ora, ma mi aspetto che ci siano… conseguenza per quello che ho fatto a tutte quelle persone.”
Alana rimase in silenzio, ma il suo sguardo arido era sufficiente a comunicare che anche lei era stata testimone di quello che era successo. La maggior parte delle vite perse alla fine non erano dovute all’eccesso di mostri, piuttosto al fatto che le persone stavano combattendo senza alcun riguardo per la loro vita, lanciandosi nel pericolo per infliggere qualche ferita sui mostri.
Il resto della camminata fu trascorsa in silenzio, e Raina ammirò la professionalità delle persone che venivano dal villaggio a nord. Il capo della squadra, che era un cavaliere stando a quello che aveva sentito Raina, marciava con i suoi sottoposti in formazione, sempre pronto ad agire. Il loro equipaggiamento sembrava ben tenuto e pratico. Si chiese che cosa avessero passato per essere riusciti ad ottenere questo livello di abilità.
Raina vide Randidly in lontananza, che lavorava nello stand, con gesti rapidissimi mentre tagliava il cibo, per poi spostarlo sulla padella, tutto questo mentre parlava con un cliente. I suoi movimenti erano liquidi e armoniosi, mentre tutti quelli intorno a lui si affaticavano andando avanti e indietro, cercando di tenere il passo della massa di persone disposte a rimanere sveglie per mangiare.
Ovviamente a pochi metri dallo stand vi erano pile di persone stese, che russavano accanto a piatti mezzi mangiucchiati.
“È qui,” disse Raina, mettendosi in fila. Con sua sorpresa, le persone di Donnyton avevano espressioni strane in volto e i loro occhi si spostarono sul cibo.
Raina ignorò la stranezza e cercò di non preoccuparsi troppo di come Randidly aveva reagito alla sua comparsa. L’avrebbe riconosciuta con questa maschera..? Ovviamente sì, l’aveva realizzata lui per lei, ma…
Dopo quella che sembrò essere un’eternità, il loro gruppo raggiunse il capo della fila. Lo sguardo stoico di Randidly passò su di loro, scrutandoli. Raina si immobilizzò, non sapendo cosa dire.
Quello che non si aspettava era che Randidly la ignorasse, rivolgendosi invece agli altri. “Livello di fatica?”.
“Moderato, ma nessuna ferita,” disse Devan con furbizia, salutando Randidly. Pulendosi le mani sul grembiule, Randidly annuì.
“Bene, i nemici non dovrebbero darvi pausa. Inoltre, mi fareste comodo. Venite tutti qui. Devan, tu prendi gli ordini. Io preferisco concentrarmi a cucinare. E tu, come te la cavi a tagliare le verdure…?”
La mascella di Raina, nascosta dalla maschera, rimase aperta mentre guardava questi fedeli soldati, che anche i più forti tra i Soldati della Libertà trattavano con rispetto, venir diretti responsabilmente dietro il bancone per aiutare Randidly a cucinare e pulire.
“Alana? Dimmi dell’Abilità dell’Anima che hai ricevuto.” Disse Randidly, mescolando rapidamente una salsa in un contenitore, annusandola, per poi aggiungerci un briciolo di qualcosa.
“Ah…” Raina si confortava del fatto che anche Alana sembrava stranita dalla situazione. “Ci sono 4 cose che ottengo in rotazione, una ogni 5 PS spesi. 5 Salute e Energia, e poi 1 Tempra, seguito da 1 Forza e finalmente 1 Forza di Volontà.”
Randildy emise un suono di approvazione, girandosi finalmente verso Raina. “Bene, Signorina, Devan prenderà il suo ordine.”
“Cosa desidera?” Chiese Devan, facendosi avanti con sguardo serio. Randidly iniziò a girarsi, ma Raina si strappò dal volto la maschera, tremando.
Randidly si fermò, girandosi lentamente verso di lei. La osservò per diversi secondi senza dire nulla, con una curiosa tristezza nello sguardo.
“C-come ti sembro?” Chiese Raina, disperata dallo strano silenzio, sorridendo meglio che poteva nonostante i muscoli del suo viso fossero rigidi.
Sorprendentemente, Randidly sorrise. “Ancora ordinaria. Ma… più genuina di prima, sicuramente. Ti senti meglio?”.
Raina aggrottò le sopracciglia, sentendosi stranamente felice. Perché tutti gli altri si erano comportati come se il suo volto fosse rovinato se Randidly aveva intenzione di ignorarlo…? Ora si sentiva leggermente isterica per aver incitato la folla dopo l’incidente. “L’unico motivo per cui mi sentivo giù era perché mi avevi chiamata ordinaria.”
Randidly sorrise stranito sollevando le spalle. “…Non mi era proprio piaciuta la tua abilità. Sembra che qualsiasi cosa sia successa ti abbia permesso di riuscire a controllarla. È… un bene.”
“Ho una domanda.” Interruppe Alana, finalmente incapace di rimanere in silenzio. “Quando cazzo hai imparato a cucinare in questo modo? È maledettamente delizioso.”
Scuotendo la testa, Randidly si voltò e si diresse verso dove il negoziante teneva le sue scorte.
“Come lo conosci…?” Chiese Raina, girandosi verso Alana.
Alana arrossì. “Lui… lui è il mio… Della città…”
“Qualcosa di simile ad un angelo custode.” Le venne in soccorso uno dei membri della squadra, mentre indossava un grembiule ed iniziava a pelare patate.
“Lui è il Ghosthound,” disse Devan, con il volto completamente piatto e disinteressato. “Mi piacerebbe molto discutere, ma ci sono altre persone di cui devo prendere le ordinazioni. Se non è un problema per voi, allontanatevi fino a quando non avrete deciso così che possiamo servire gli altri clienti”.
Alana stava ancora riflettendo. “Non è il nostro capo… ma sicuramente ha il supporto di tutti in qualsiasi cosa voglia fare… ed è il più forte…”
“Alcune persone…” esitò a dire un altro membro della squadra, “Alcune persone lo guardano con reverenza. Quasi lo venerano.”
Raina sbattè le palpebre, ma l’assoluta sicurezza del tono di Devan la lasciò senza parole.
“Questo è vero. Dopotutto, lui è il Ghosthound.”




