---
title: Capitolo 88
pubDate: 2024-05-14T00:27:29.238Z
tags:
    - lrg
---

Nonostante fossero estremamente numerosi, Devan e Alana avevano abbastanza gente robusta per proteggere il convoglio, almeno fino a lasciare la Zona Principianti che circondava Franksburg, quindi Randidly si voltò verso la folla di mostri che si stavano raccogliendo per un'altra ondata a Franksburg.
Gli prudevano le mani, i suoi occhi erano rossi. Da quando aveva perso il controllo con Tessa si sentiva... diverso.
Più instabile, meno calmo. Improvvisamente era ampiamente chiaro quanto stesse sprecando il suo tempo. Perché mai era venuto qui? Certo trovare Ace e Sydney sarebbe stato bello, ma cosa avrebbe risolto davvero? Non aveva senso. Niente aveva senso.
Probabilmente erano morti e lui stava inseguendo dei fantasmi.
Quanto era probabile che fossero sopravvissuti se metà del loro palazzo era stato distrutto nel bel mezzo della notte? Se erano stati teletrasportati a centinaia di chilometri di distanza? Come potevano non essere-
Apparve una notifica che lo distrasse dal suo flusso di pensieri.
> Congratulazioni! La tua Spina Lv 5 è pronta a salire di livello. Dopo aver mandato giù tanti nemici simili, Spina si chiede se dovrà essere una delle tante o l'Unica.
Accigliandosi, Randidly selezionò l'Unica. C'era solo un sentiero che conduceva ad una vita piacevole in questo mondo, ed era quello della potenza. Con essa, si potevano ottenere le cose che si desideravano. Senza di essa...
Spina è ora al Lv 6. Capacità di Sopravvivenza è aumentata di 5. Fisicità è aumentata di 2. Particolarità è aumentata di 3. Spina ha appreso l'abilità Spine Perforanti.
Randidly non sapeva cosa aspettarsi, ma era stranamente deludente. Tutto lo sembrava in questo momento, tutto. Avrebbe voluto-
La lancia di Randidly schizzò fuori, distruggendo uno scheletro che passeggiava troppo vicino al punto in cui lui stava fumando dalla rabbia. E come un barile di polvere da sparo, quella scintilla infiammò Randidly.
Ruggendo, si lanciò alla carica tra gli scheletri, agitando l'enorme lancia in osso avanti e indietro e mietendoli con precisione. Inoltre attivò Agonia e l'irritante, feroce dolore si fece stranamente confortante. Gli acuiva la concentrazione, allontanava gli incessanti pensieri negativi che erano saltati fuori oggi per la prima volta. Il senso di colpa, l'impotenza, la confusione, la mancanza di direzione... Venivano spazzati via, lasciando solo una rabbia crescente e un dolore costante.
Forse era perché aveva lottato per sopravvivere per così tanto e poi era tornato sulla terra, molto più potente dei mostri del luogo. Perso e insicuro riguardo a cosa fare, si era attaccato ai sopravvissuti, insegnando loro lentamente a diventare forti, nello stesso modo in cui lui aveva imparato a diventare forte: lanciandoli nel fuoco.
Perlomeno, il fatto che Randidly li avesse informati che stavano per essere lanciati nel fuoco li aveva aiutati e aveva aumentato di molto le loro probabilità di sopravvivere.
Per un po' era andato avanti così, stabilendo lentamente una base, insegnando loro quello che sapeva, sconfiggendo qualunque nemico fosse troppo forte perché se ne occupassero loro...
E poi? E ora?
Che cazzo stava facendo?!
Gli occhi di Randidly brillavano di un verde pallido nell'oscurità, la sua lancia faceva a pezzi mostri agonizzanti. Nonostante non potesse utilizzare il mana per 24 a causa di Ispirazione, ciò non gli impediva di essere una sentenza di morte per i mostri di questo livello, a prescindere dal loro numero. A meno che non avesse provato a farlo di proposito, non avrebbe terminato l'Energia. Era proprio un turbinio di morte costante.
Anche quando apparve una notifica che gli indicava che la sua salute aveva raggiunto il 20%, il sorriso di Randidly non vacillò. Mandò giù due pozioni di guarigione e continuò, rallentando a malapena il suo feroce assalto, rifiutandosi di interrompere Agonia.
Nonostante consumasse lentamente la sua stessa salute, faceva cose peggiori a quei nemici attorno a lui.
Specialmente adesso che una porzione sempre maggiore del suo cuore tremava di paura, senso di colpa, rabbia, confusione e frustrazione. E quella parte di lui voleva far del male a qualcosa.
Obbedendo alla sua volontà, Agonia si dispiegava in onde crudeli, più larghe e più potenti di quanto non fossero mai state. Con gli occhi verdi che brillavano, Randidly continuò, riducendo in brandelli i nemici intorno a lui.
Il sistema rispondeva ai suoi desideri, non solo con i livelli, ma con l'efficacia. Anche Agonia sembrava più forte. Ma Randidly immaginò che non fosse davvero il sistema a cambiare, bensì lui. Mentre prima indossava Agonia come una coperta, trascinandosela dietro, ora si allungava attivamente sfruttandola, soffocando quei nemici abbastanza sfortunati da circondarlo.
Ma neanche il dolore risolveva alcunché: non riusciva a rispondere alla domanda che lo faceva impazzire. Cosa avrebbe dovuto fare...?
Digrignando i denti, Randidly si lanciò nella violenza, annegando i suoi dubbi disperati.
Il cielo si incupì e una lieve pioggerellina cominciò a cadere. Randidly la ignorò, poiché non faceva differenza per lui: mentre una volta aveva combattuto in pozzanghere di sangue, ora si trattava di sangue leggermente annacquato Che importava?
Instancabilmente la sua lancia spazzava avanti e indietro, i corpi cadevano a pezzi intorno a lui. Ma mentre procedeva così, Randidly si accorse di qualcosa di estremamente strano. Piuttosto che avere uno scopo, adesso stava uccidendo solo per il gusto di uccidere. Stava proteggendo la città, supponeva, ma quell'obiettivo era svanito, perso nell'euforia del sangue.
Tagliava e squarciava soltanto, percependo attraverso l'enorme lancia in osso i piccoli tremori di un corpo che si spezza. Prestando totale attenzione, Randidly faceva esperimenti su dove e come poteva colpire, come poteva tagliare, come poteva massacrare.
Lentamente, tutte le sue diverse mosse con lancia cominciarono a fluire, passando con eleganza da una all'altra. In precedenza, utilizzava ciascuna di esse quando ne aveva bisogno. Affondo Fantasma per velocità e precisione, Spazzata per i grandi gruppi, Carica Fantasma per sopraffare un obiettivo singolo.
Ma ora Randidly cominciava lentamente a vedere l'utilità dell'agitare l'impugnatura della lancia per colpire il nemico e farlo barcollare, alternando dei Calci Circolari per sbarazzarsene. Prima lentamente, ma poi con più sicurezza, Gioco di gambe della Lancia Fantasma lo guidava da un nemico all'altro, mentre le morti continuavano senza sosta.
Probabilmente era aiutato dalla Grazia che ottimizzava quasi inspiegabilmente i suoi movimenti, giusto un pelo, ma abbastanza da renderlo evidente durante fasi particolarmente complicate del suo stile di combattimento.
Era questo, realizzò Randidly, ciò che stava facendo. Stava scoprendo il suo stile di combattimento.
Quasi immediatamente smise di utilizzare Agonia, nonostante fosse incredibilmente efficace. L'abilità rendeva i mostri attorno a lui quasi indifesi, erano a malapena una sfida. Ma non appena fece cadere l'incantesimo, i mostri barcollarono, poi lo scrutarono con occhi pieni d'odio.
Tanto rapidamente quanto gli era permesso dai loro corpi di basso livello, si lanciarono contro di lui, sibilando, sputando e schioccando. Randidly sorrise, muovendo la sua lancia contro di loro.
Si trattava, realizzò Randidly, di una grande arma. Prima di lei, i mostri non erano niente. Non era mai stato davvero interessato alla ricerca fanatica della natura divina che, secondo Shal, derivava dal diventare un vero lanciere, ma Randidly non poteva fare a meno di meravigliarsi di quanto la lancia gli tornasse utile.  Fino ad ora Randidly aveva fatto affidamento sulle mosse di Shal, ma in questo momento cominciava a vedere...
La lancia era stata perfettamente progettata come strumento per uccidere. Esageratamente potente. Veloce e aggraziata. Feroce e letale. La domanda non era mai se la lancia fosse abbastanza, ma solo se la persona che la impugnava fosse in grado di sostenere il suo vero, opprimente potere. Al perseguimento di quell'obiettivo, diventare un individuo in grado di brandire anche solo una frazione del potere della lancia, Shal aveva dedicato la sua vita.
Inspiegabilmente, un mese dopo essersi diviso da Shal, Randidly cominciava a vederlo, quel sentiero. Mentre la sua lancia si sfocava e il sangue lo ricopriva, lo vide: il senso, la motivazione. Il sentiero verso la forza. L'obiettivo.
Il Lanciere.
Lentamente, ma con sicurezza via via crescente, Randidly cominciò ad usare le sue abilità con più rapidità ed efficienza, diventando totalmente una tempesta d'osso mortale che vorticava attorno ad un uomo, danzando nella sua mano. Senza prestare attenzione ai Livelli di Abilità ottenuti, la sua vista si sfocò lentamente, finché non ci furono solo azione e reazione, la lancia e lui.
I nemici svanirono, perdendosi nello sfondo. L'attenzione di Randidly si concentrò verso la lancia, nella lancia. Se fosse riuscito a brandirla alla perfezione...
A sua insaputa, mentre si perdeva nelle uccisioni, delle linee luminose cominciarono a formarsi sulla sua gola, disegnando rune esoteriche. I suoi occhi, sempre luminosi, cominciarono a brillare debolmente, donando un tocco di verde al massacro.
Ma tutto ciò che Randidly faceva era sorridere, mentre la sua lancia apriva a metà il teschio di uno scheletro vicino e mentre sfilava la lancia e la faceva ruotare, riducendo i pezzi molti dei suoi compatrioti.
'Questo...', pensò Randidly, 'è divertente.'
***
Lyra diede un'occhiata ai dintorni. L'area attorno a Turtle Town era ancora un deserto cimitero silenzioso in decomposizione. Le pile e pile di corpi erano una testimonianza della loro continua capacità di difendersi, ma non ciò non rendeva la città più gioiosa.
Camminando rapidamente, Lyra fece strada fino ad uno degli edifici parzialmente distrutti che segnavano il confine della zona "abitata" di Turtle Town, scattando in avanti, teletrasportandosi per brevi distanze. Kim-Lath, assumendo ancora le sembianze di Randidly, strisciava dietro di lei, trasformando il proprio corpo in un liquido e correndo sul muro, per riprendere forma soltanto in alto, vicino a Lyra.
"Allora?" domandò lui, mostrando un ampio sorriso a Lyra. Il genere di cosa piatta e vuota per cui Randidly non si sarebbe mai disturbato. Il genere di sorriso che nascondeva le sue intenzioni crudeli.
Ignorandolo, Lyra avanzò, correndo sui tetti ed evitando le persone silenziose che gironzolavano all'interno, ignorando le ronde di guardie agghindate in tenuta antisommossa. Preferì correre verso un hotel pacchiano che si innalzava al di sopra degli edifici vicini. Se fosse stata un re stupido, probabilmente avrebbe scelto quel punto per nascondersi.
'Eppure,' pensò Lyra, guardando dubbiosa gli edifici davanti a sé, 'non riuscirò a farcela con metodi convenzionali...'
"E ora che si fa?" chiese il falso-Randidly/vera-Tribolazione, ancora sorridendo. Lyra si fermò, si voltò e guardò la sua faccia, anche se indossata da un altro. Internamente, sentì qualcosa.
Aveva giurato che avrebbe smesso di farlo, ma...
Era lì dentro di lei, quella sfuggente energia liquida e viola che si trovava nel suo petto. Che si trovava nel petto di tutti. Fredda come il ghiaccio e calda come il nucleo terrestre, pulsava a tempo con il suo cuore. La toccò e tutto prese fuoco, illuminandosi come la rappresentazione visiva dell'orgasmo di un computer, solo luci accecanti e plastica sfrigolante. Poi si mosse.
In un secondo, fu in piedi in cima al grande hotel pacchiano, si era teletrasportata 100 metri più in alto. Ondeggiò in maniera instabile, sussultando. Ci sarebbero voluti dei giorni per rimpiazzare l'energia persa in questo momento. E anche così, Lyra temeva che i suoi livelli si fossero ridotti troppo, oltre il punto in cui fosse sicuro usarla.
Tuttavia, pensò Lyra, con le labbra che accennavano un sorriso, ne era valsa la pena, anche solo per la velocità.
I suoi sensi affinati colsero le fluttuazioni di mana mentre l'illusione di Randidly compariva accanto a lei, un filo lungo e sottile che andava da quel punto fino a molto lontano...
"Quella cosa era potente, sei senza dubbio una maga straordinaria," disse la proiezione con tono umile. Ma Lyra l'ignorò, fissando un punto lontano, come se fosse persa tra i propri pensieri.
Dopo pochi secondi, la sua vista tornò a fuoco, lo sguardo divertito. La traccia era andata persa. Aveva bisogno di qualche dato in più.
"Adesso facciamo irruzione e salutiamo."
