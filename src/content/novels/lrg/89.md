---
title: Capitolo 89
pubDate: 2024-05-14T01:27:29.238Z
tags:
    - lrg
---

Il falso Randidly era probabilmente disposto a rompere cose esattamente quanto quello vero, dato che dopo aver trovato rapidamente un lucernaio lo distrusse, per permettere ai due di scendere al suolo usando ognuno i propri metodi. Si fermarono in un’enorme sala da ballo, delimitate da colonne alte di un acceso color cremisi con rifiniture dorate, che però sembravano stranamente finte alla luce della luna.
Come se si fossero messi d’accordo, si diressero verso la porta. Per fortuna, la sala da ballo occupava solo la parte Est del piano più alto; la parte Ovest era occupata dall’attico. Due guardie con equipaggiamento antisommossa proteggevano la porta. Il finto Randidly sollevò una mano e agitò le dita, e i due caddero per terra, addormentati.
Lyra osservò Kim-Lath. Sapeva di star giocando col fuoco, ma…
C’era quasi… seguendo quel percorso ancora per un po’… sentirlo che si riduceva quasi a niente… solo un altro po’…
A prescindere da quanto potente potesse essere Randidly, se avesse potuto vedere il suo avversario, non sarebbe stato in grado di affrontarlo. Rintracciare la tribolazione… magari ora avevano abbastanza persone per farlo eventualmente, ma se le cose fossero arrivate al punto tale che ogni persona a Donnyton fosse a conoscenza del pericolo che rappresentava, sarebbe stato molto più difficile trovarlo.
Lyra sapeva che questa era una scommessa, ma sapeva anche che nessuno ne sarebbe venuto a conoscenza, se non a lavoro finito. Quindi a patto di riuscirci…
Aprirono la porta, ed entrarono in una stanza ben illuminata.
Due figure si alzarono dalla sedia sulla quale erano stesi. Lyra si portò le mani sui fianchi.
“Beh, non badate a rivestirvi per me-“ Disse lei, ispezionando i due individui di fronte a lei, per poi aggrottare le sopracciglia. “Avete entrambi classi…? Ma i vostri livelli sono così bassi…”
Kal e Vivian, entrambi con addosso poco più di qualche pezzo di biancheria intima, guardarono Lyra, stupiti. Se fosse stata la Lyra di un mese fa, sarebbe stata contentissima di trovare i protagonisti del film in cui lavorava in condizioni così deprimenti. Ora sentiva solo un’ondata di compassione coperta da un sottile strato di disgusto.
“Tu… cosa… come…” Cercò di dire Kal. Lyra agitò una mano.
“Si sono dimenticati di chiudere a chiave la porta immagino? Siete forse due principesse allora, rinchiuse in una torre? E dove si trova Ellaine. Se avete intenzione di fare un’orgia, voglio un assaggio di tutti i frutti proibiti-“
Il volto di Vivian era una maschera di rabbia. “Stupida puttana. Ti sei dannata da sola venendo qui. E probabilmente porterai anche noi con te.”
“Pensavo che questo fosse un bastione della civilizzazione, l’ultima linea di resistenza dell’umanità.” Disse Lyra secca, il suo sguardo schietto che si spostava da uno all’altro. “Possibile che il re non fosse il santo che tutti credevano fosse?”.
“Non si tratta di Constance, è-“ Kal stava cercando di dare una spiegazione, quando un rumore lo interruppe; il dolce suono dell’ascensore. Il falso Randidly si avvicinò a Lyra e le toccò la spalla, che in quel momento avvertì l’abilità attivarsi. Inizialmente la sua reazione fu soffocata, e si sforzò di mantenere un atteggiamento sereno. Un sottile strato di mana la coprì, ma non sembrava che fosse diretto a farle del male.
Kal e Vivian sbatterono le palpebre, non sapendo cosa stesse succedendo, e Lyra realizzò che erano improvvisamente diventati invisibili. Nonostante si trattasse di un’abilità incredibilmente utile, e lo studio della sua struttura poteva aiutarla ad imitare l’abilità, la concentrazione di Lyra era altrove, verso quel filo di mana e dove finiva.
Il filo sparì lentamente, come accadeva sempre, ma in quel momento gli occhi di Lyra si accesero di un blu violento.
“Trovato”, pensò lei, mostrando un sorriso.
Si concentrò e vide che Kal era corso verso la porta per chiuderla, dirigendosi poi nuovamente verso la poltrona, costringendosi a sembrare rilassato, anche se ogni tanto si voltava per guardare la porta con paura. Con mani tremolanti, Vivian si sedette al tavolo dall’altro lato della stanza, aggiustandosi i capelli di fronte ad uno specchio.
Si potevano udire suoni di disordine all’esterno, e la porta venne buttata giù. Diverse guardie con addosso equipaggiamento antisommossa, muscolose come pochi, entrarono mostrando le loro armi.
Dopo una breve ricerca, Kal e Vivian furono portati all’ingresso e le guardie si ritirarono alla porta, fermi sull’attenti. Il suono del legno sul marmo riempì la stanza, una donna piccola e curva entrò. I suoi lunghi capelli tendevano al grigio e il suo volto era pieno di rughe.
“Babi Taka c-c-che cosa stai facendo qui… di persona…?” Sussurrò Kal con occhi spalancati.
La donna anziana alzò le spalle, i suoi occhi lentamente e metodicamente esaminarono ogni centimetro della stanza. Lyra si sporse in avanti, curiosa. Chi avrebbe avuto la meglio, l’incantesimo di invisibilità della Tribolazione, o lo sguardo di quella bisbetica vecchietta…?
Sembrando soddisfatta, questa si voltò verso Kal. “Ho avuto uno strano presentimento… e poi arrivo per trovare le mie guardie addormentate sul posto di lavoro. I miei istinti stanno diventando piuttosto acuti con il passare del tempo, kekeke.”
Lyra roteò gli occhi e facendo con la mano il gesto della pistola, la puntò verso Babi Taka.
“Bang”, mimò con le labbra.
Con un suono improvviso, apparve una spaccatura sul muro dietro Babi Taka. L’anziana saltò all’indietro, con una velocità che doveva essere impossibile per una persona della sua età. Le due guardie corsero per interporsi tra la signora e il muro, preparando le loro armi.
Per diversi secondi, nessuno si mosse, in attesa. Il finto Randidly guardò Lyra con disapprovazione, le sue mani ancora sulle sue spalle. Lei roteò gli occhi.
Che senso ha avere poteri magici se non li si può usare per divertirsi ogni tanto?
Stupefatta e con sguardo torvo, la donna sussurrò qualcosa alle guardie, e corse via lasciando la stanza. Prima di andarsene, una delle guardie che si trovavano fuori gettò sul pavimento una persona. Legata mani e piedi, questa si agitò per poi crollare al suolo.
Con una smorfia di preoccupazione, Vivian si affrettò verso la figura, aiutandola ad alzarsi, tentando maldestramente di liberarla dalle funi che la tenevano legata. Lyra aggrottò le sopracciglia. Sembrava che questo prigioniero emaciato e legato fosse Constance, il Re, precedentemente così temuto.
****
Il suo respiro era regolare, i suoi movimenti decisi, la sua enorme lancia di ossa continuava a creare un sentiero attraverso i mostri. L’aggiunta del Muro di Spine da parte di Randidly sicuramente aveva avuto un risultato, quello di raggruppare i mostri, che alla fine potevano o rimanere impalati, o avvicinarsi a Franksburg solo da certe strade.
In questo modo, un enorme numero di mostri gironzolavano in zona, pronti ad essere massacrati. Tuttavia, Randidly aveva rallentato la sua velocità e si era distanziato dall’orda vera e propria, muovendosi come un fantasma ai bordi. Si era fermato per due motivi: il primo era semplice, voleva un’occasione per controllare le sue notifiche. Il secondo…
Si sentiva… strano. Le lezioni con Lyra gli avevano dato una certa familiarità con la sensazione che si percepiva in presenza di abilità attivate. La calda sensazione dell’Energia, quella fredda del Mana. Quello che Randidly stava avvertendo ora era completamente diverso. Era una sensazione strana e a lui sconosciuta. Una stretta di ghiaccio dentro al suo petto, che lentamente si espandeva. Ma più il tempo passava, più dubitava del suo stesso corpo, perché quel gelo iniziò a bruciare con un calore immenso.
Nonostante non facesse esattamente male, non era neanche confortante. Quindi nonostante fosse in grado di continuare, decise di tornare in un punto vuoto in cui potesse riprendere fiato e controllare le sue notifiche.
E quello che vide lo fece rabbrividire. Saltò tutte le notifiche che parlavano di livelli guadagnati e esaminò solo quelle più strane.
> Congratulazioni! Per via delle tue azioni, stai sviluppando la tua abilità personale. Abilità completa al 10%.
Per via della sincronia con il potere al quale ti sei fuso, tempo al completamento dell’assorbimento della Benedizione della Cenere diminuisce. -100 minuti al completo assorbimento.
Attenzione, hai percorso per molto il sentiero dell’Eretico, e ti stai rapidamente avvicinando ad un bivio. Il sentiero che stai percorrendo ora porta ad un Giudizio.
Per via della sincronia con il potere al quale ti sei fuso, tempo al completamento dell’assorbimento della Benedizione della Cenere diminuisce. -200 minuti al completo assorbimento.
Per via della sincronia con il potere al quale ti sei fuso, tempo al completamento dell’assorbimento della Benedizione della Cenere diminuisce. -100 minuti al completo assorbimento.
> Congratulazioni! Per via delle tue azioni, stai sviluppando la tua abilità personale. Abilità completa al 25%.
> Congratulazioni! Grazie ad un momento di sincronia aumentata con il potere al quale ti sei fuso, tempo al completamento dell’assorbimento della Benedizione della Cenere diminuisce. -500 minuti al completo assorbimento.
Per via della sincronia con il potere al quale ti sei fuso, tempo al completamento dell’assorbimento della Benedizione della Cenere diminuisce. -200 minuti al completo assorbimento.
Per via della sincronia con il potere al quale ti sei fuso, tempo al completamento dell’assorbimento della Benedizione della Cenere diminuisce. -100 minuti al completo assorbimento.
> Congratulazioni! Per via delle tue azioni, stai sviluppando la tua abilità personale. Abilità completa al 50%.
Randidly guardò curioso le notifiche. Ve ne erano di tre tipi, grandiose, buone e…inquietanti.
Quella grandiosa riguardava la creazione dell’abilità, che al momento era più o meno al 50%. Quello strano stato di concentrazione in cui Randidly si trovava apparentemente aveva attinto a qualcosa all’interno del sistema permettendogli di creare la sua abilità personale. In base alla situazione, si poteva trattare di un’abilità di combattimento o di una magia.
Randidly aggrottò le sopracciglia, colpito da un improvviso pensiero. Poteva essere che la sorgente di quella sensazione di incredibile freddo, seguita da quel calore improvviso…? Si trattava davvero di quello, il fatto che il suo corpo stesse cambiando con lo sviluppo dell’abilità…? Se era davvero così, allora avrebbe sopportato in silenzio. Un’abilità che veniva creata in questo modo non poteva essere semplice.
Le notifiche buone riguardavano invece l’assorbimento della Benedizione della Cenere che aveva ottenuto/rubato. Dopo un rapido controllo, realizzò di avere ancora 1200 minuti rimasti, prima di averla assorbita completamente. Dovevano essere… circa 20 ore…?
Quindi aveva ancora tempo, ma aumentando la sincronizzazione, il tempo sarebbe diminuito ancora.
L’ultimo tipo di notifica era quello riguardante il Sentiero dell’Eretico. Aveva notato che il sentiero cresceva lentamente, nonostante il fatto che non vi avesse assegnato alcun PS. Sembrava crescesse in rapporto a qualcosa che stesse facendo, ma di cosa poteva trattarsi?
Non aveva mai sentito di nessun altro con accesso a questo sentiero, ma Randidly immaginava di non aver mai davvero chiesto. La spiegazione più probabile, ma anche la più disturbante, alla quale poteva pensare era che fosse collegata alla sua mancanza di una classe. Diventando più forte senza una classe, il suo sentiero dell’Eretico sarebbe cresciuto, e eventualmente avrebbe incontrato un Giudizio.
Sembrava che il sistema stesso si sentisse offeso dalla sua continua indipendenza. Magari era per questo motivo che tutti venivano lentamente costretti ad ottenere una classe?
Ma questi pensieri non facevano che confonderlo. Che cosa avrebbe guadagnato allora da questo sentiero? Che tipo di ricompense poteva ricevere percorrendolo? Avrebbe perso la sua abilità di accedere al sentiero in futuro…? Gli avrebbe detto che cosa era esattamente che lo stava rendendo eretico?
Se fosse riuscito a sopravvivere al giudizio, sarebbe stato meglio far crescere il sentiero dell’Eretico prima di usarlo…? Valeva il rischio?
Scuotendo la testa, Randidly decise di chiedere ad Alana se aveva accesso al sentiero dell’Eretico. Era abbastanza forte, e non aveva ancora scelto una classe, quindi se i suoi sospetti erano fondati, anche lei avrebbe dovuto attirare le ire del sistema.
