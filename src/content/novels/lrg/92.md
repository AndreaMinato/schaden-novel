---
title: Capitolo 92
pubDate: 2024-05-14T04:27:29.239Z
tags:
    - lrg
---

Randidly fece un passo in avanti con eleganza, serpeggiando tra i due mini-yeti. I loro volti distorti dalla furia aprirono le loro bocche e soffiarono, producendo un cono di gelo. Facendo una smorfia, Randidly usò Mezzo Passo Fantasma contro quello più distante per evitare l’attacco diretto contro di lui, per poi utilizzare Squarcio Spettrale, sbattendo la testa della sua lancia sulla schiena di uno dei due mini-yeti.
L’aria stessa fischiò al passaggio della sua lancia, e quando l’abilità andò a segno, il mostro venne tagliato a metà. Randidly guadagnò un livello nell’abilità e continuò, si voltò e colpì ancora, prendendo un altro mini-yeti in vita, tagliandolo a metà.
Ma sfortunatamente, prima che il suo massacro potesse continuare, il capo Yeti arrivò, furioso.
Ruggendo, sbattè i suoi pugni al suolo verso Randidly, cercando di schiacciarlo. Il che era decisamente possibile, considerando che il braccio dello Yeti era grande quanto tutto il suo corpo. Questo produsse anche un’aura gelata, in grado di rallentare i nemici vicini, rendendo il combattimento molto più difficile.
Ma Randidly aveva ancora qualche asso nella manica. Attivò Squarcia i Cieli, Sgretola la Terra, muovendosi tanto veloce da sembrare invisibile, come guidato dalla punta affilata della sua lancia. In qualche modo lo Yeti aveva la Percezione necessaria per avvertire l’attacco giungere, e schivò spostandosi indietro. Invece di tranciargli il collo, la sua lancia fu in grado di lasciare solo un leggero segno rosso sulla sua guancia.
Rimproverandosi di non aver usato Fretta e Potenziamento prima di entrare in azione, Randidly iniziò la sua caduta, la sua lancia puntata verso il suolo. Colpì il terreno creando un’enorme spaccatura, tra diversi mini-yeti. Il terreno si crepò e iniziò a cedere, l’onda d’urto si espanse sbalzando in aria i mini-yeti come se fossero fatti di carta.
Dispersa l’onda d’urto, Randidly mise da parte la notifica ricevuta per aver ottenuto un livello nell’abilità e bevve una pozione di energia, preparandosi ad una lunga battaglia. Ma invece di un attacco dallo Yeti, quello che trovò fu il bestione in ginocchio accanto ai suoi piccoli figli caduti, che li piangeva con voce dolce.
Poi, con occhi semichiusi, rivolse a Randidly uno sguardo pieno di odio.
“Non andarci piano con me ora. Sei venuto qui per uccidermi, vero? Se non eri pronto ad essere divorato, allora perché sei venuto?”.
Vibrando con una furia appena sotto controllo, lo Yeti si alzò. Poi, sollevando le mani, creò un vortice di ghiaccio che si abbattè al suolo. Dopo diversi secondi, apparve un enorme martello blu, fatto interamente di ghiaccio, che lo Yeti afferrò. Dopo averlo fatto roteare con maestria, come se non pesasse nulla, lo yeti con un urlo si diresse verso Randidly.
Il martello di ghiaccio era diretto contro di Randidly, che però non si fece indietro. Grazie all’aumento di statistiche ottenuto dall’Equipaggiare la Lancia di Ossa, Randidly voleva vedere quale fosse il vero limite della sua forza.
Usò Fretta e Potenziamento su se stesso, seguito da Spazzare, l’enorme lancia e il martello di ghiaccio si scontrarono. Il suono prodotto fu potente, entrambe le armi vibravano fuori controllo.
Sfortunatamente, Randidly fece qualche passo indietro, con una ferita sul palmo della mano in seguito all’impatto.
“Sono sotto solo di qualche punto, eh…?” Mormorò, con occhi brucianti. Lo Yeti sembrava leggermente sorpreso, e cambiò la sua guardia, preparandosi ad attaccare con più forza.
Mostrando un sorriso esagerato, Randidly richiamò l’attenzione dello Yeti, imitando il suo ruggito di prima.
*****
Si affrettarono attraverso le strade buie, diretti verso il limite della città. Lyra era in grado di avvertire oscillazioni nel mana anche se microscopiche, quindi fu facile evitare tutte le pattuglie. Non fu fino al momento in cui si verificò un’esplosione a sud, quando Lyra avvertì che la proiezione di Randidly era sparita, che l’allarme fu davvero lanciato, e non sembrava fosse per via della loro fuga.
Potenti esplosioni continuavano ad echeggiare dall’area, e il loro gruppo usò il suono come copertura per la loro fuga. Dopo aver bevuto una delle pozioni della salute di Randidly, Kraig aveva recuperato quasi tutto il suo vigore, ed era ora in grado di correre insieme a tutti gli altri.
Tuttavia, dopo un’esplosione particolarmente potente, il gruppo fu costretto a fermarsi perché Constance cadde in ginocchio. Un lamento roco uscì dalla sua bocca, incapace di formare parole senza una lingua, un suono stranamente animale.
Lyra lo guardò accigliata. Cosa…?
Ma proprio in quel momento udì un sussulto e si girò. Kraig stava barcollando, le mani premute sul petto. Sia Kal che Vivian sembravano decisamente agitate. “Che succede?”.
“Sembra come se…” Annaspò Kraig, respirando affannosamente. “Come se mi stiano strappando qualcosa dal petto…!”
Vivian sussultò. “Per me è più come un… uno strano stridore. Come se potessi avvertire la mia pressione sanguigna salire.”
Facendosi sempre più seria, Lyra attivò la sua abilità, Occhio dello Stupore, l’abilità che l’aveva fatta diventare chi era ora. L’abilità che aveva ottenuto osservando Randidly.
Poteva ora vedere ogni dettaglio dei flussi di energia nei loro corpi. Il vortice del mana, la pulsazione dell’Energia. Ma oltre, vedeva le sottili vene viola di quell’energia insidiosa e dalla quale ormai erano dipendenti che le persone accumulavano dall’aria. Sulla base della sua quantità nei corpi, si poteva determinare se una persona aveva ottenuto o meno una classe.
Lyra aveva notato che ottenendo classi, le persone avevano ottenuto una sorgente alternativa di questa strana energia viola, il che l’aveva allo stesso tempo spinta a volerne una, e a non ottenerne mai una. Il modo in cui la utilizzava sembrava già… pericoloso. Se avesse avuto accesso ad una quantità maggiore…
La sua attenzione si concentrò su queste vene di energia violetta, sottili e deboli in Kal e Vivian, molto più spesse e numerose in Kraig, e al loro interno Lyra poteva vedere diverse piccole particelle nere, provenienti da qualunque fosse la sorgente dalla quale proveniva anche l’energia viola, che si depositavano nel corpo dei presenti.
Lyra si voltò verso Constance, e il suo volto perse ogni colore. Aveva due vene, una così spessa da essersi trasformata in un mulinello nel suo petto. Quelle piccole particelle si stavano accumulando sempre di più. A questo punto, quelle vene viola erano composte solo per metà da energia, mentre l’altra metà era formata interamente da quella strana sostanza.
Lyra si voltò verso Kal e Vivian. “Voi due avete classi?”.
Vivian arrossì, guardando il pavimento. “Sì.”
“Quali sono?”.
Vivian arrossì ancora di più, con lo sguardo ancora verso il suolo. “…La mia è Consorte.”
Lyra sbuffò e si voltò verso Kal. “E la tua?”.
“…Anche la mia è consorte.” Disse, cercando in modo provocatorio di incontrare il suo sguardo.
Lyra scoppiò a ridere. Poi scosse la testa per riguadagnare la concentrazione. Sfortunatamente, non c’era tempo per prendere in giro questi due arroganti individui. Nonostante l’idea dei due che si… univano a Constance…
Gli rivolse un’occhiata. Era, senza dubbio, la persona più ordinaria che aveva mai visto in termini di aspetto. Se si fosse trattato del mondo prima del sistema, Hollywood gli avrebbe offerto un lavoro come personaggio extra di sfondo se l’avesse voluto.
Sospirando, Lyra usò la sua percezione verso il vero corpo di Kim-Lath. Avvertendo le sue energie crescenti, la sua peggiore paura fu confermata.
“Penso…” disse Lyra. “Penso che il vostro Spirito del Villaggio… sia stato mangiato.”
Non si sentiva in colpa, anche se era colpa sua alla fine. No, quello che sentiva era un senso di responsabilità. Perché nonostante Turtletown avesse perso il suo spirito, Donnyton aveva ottenuto in cambio la posizione della sua tribolazione. E in questo modo…
Gli occhi di Lyra si accesero di un colore azzurro e violetto, le due energie al suo interno si intrecciavano.
In questo modo, avrebbe ottenuto la sua vendetta.
****
Nul sussultò e si alzò, rovesciando il tavolo su cui lui e Daniel stavano giocando a scacchi.
“Preparati per andare in battaglia,” sussurrò guardando Daniel con occhi spalancati.
Mentre Daniel si preparava a rispondere, Glendel corse nella stanza, confuso. “Daniel…! Ci sono mostri ovunque-!”.
“Raduna il Concilio.” Disse Daniel cupo, la sua voce leggermente tremolante per la paura. Se fosse stato lo stesso Daniel di un mese prima, sarebbe andato nel panico. Ma ora si era abituato ad emergenze del genere. “C’è qualcuno di Pattuglia?”.
“Decklan.” Sussurrò Glendel. “E la sua squadra si trovava proprio dove i mostri sono comparsi. Hanno già sofferto due perdite. Li ho guidati verso una via di fuga, ma-“
“Può bastare.” Lo sguardo di Daniel si fece ancora più cupo. Se si trattava di nemici in grado di minacciare la squadra di Decklan… “Aspetta fino a quando il Concilio non si sarà riunito, poi spiega la situazione.”
Poi Daniel si voltò verso Nul. “Che cosa sai tu in proposito?”.
“Solo che la tribolazione di Donnyton è arrivata… e che è forte.” Disse Nul con semplicità. “Vorrei ricordarvi che la vittoria o la sconfitta sarà determinata solo da due vite; la mia e quella della Tribolazione. Chi di noi due sopravviverà, otterrà il villaggio. Semplicemente o continuerà ad essere un villaggio, o…”
Nul chiuse la bocca, il suo volto assunse quell’espressione dolorosa che aveva quando capiva di aver detto troppo. Daniel aggrottò le sopracciglia. Questo… era qualcosa di nuovo. Quindi ciò che Nul stava dicendo era che di base ognuno di loro era solo una pedina sacrificabile, ad eccezione di lui.
Beh, fanculo.




