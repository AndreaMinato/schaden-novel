---
title: Capitolo 94
pubDate: 2024-05-14T06:27:29.239Z
tags:
    - lrg
---

La truppa di Ciclopi si faceva avanti, sradicando gli alberi. Delle spesse liane spinose serpeggiavano sotto i loro piedi, arrampicandosi e facendogli perdere l'equilibrio.
Decklan scattò in avanti, raggiungendo il collo del Ciclope in un secondo. Tagliò due volte, una sulla giugulare e una sull'occhio, per poi prendere un oggetto appuntito lungo quando il suo avambraccio dall'anello e infilarlo nel cuore del Ciclope.
La creatura barcollò, sbalordita e indebolita dalla perdita di linfa vitale. Spina raccolse il suo corpo che si dimenava debolmente e lo lanciò contro altri due ciclopi che si avvicinavano, facendoli cadere al suolo. Tera e un altro membro della squadra balzarono in avanti, creando diversi tagli profondi nella coppia caduta per poi ritirarsi. Allora Spina raccolse quei corpi e li lanciò via, abbattendone altri ancora.
Con un ruggito, arrivò un'altra ondata di ciclopi, strappando i sempre meno numerosi alberi che nascondevano la squadra di Decklan.
Attaccarono ancora e ancora, e sempre più ciclopi caddero, ma ce n'era ancora una quantità enorme. Il loro alto livello significava che infliggere un colpo mortale era difficile, anche se c'era Spina a distrarli. Il sangue schizzava fuori dalle loro vene, ma comunque barcollavano sulle loro gambe, mentre il loro singolo occhio bruciava d'odio.
Ma Decklan serrò la presa sul coltello datogli dal Ghosthound e corse in avanti. Il pugnale era caldo e sembrava affamato di carne. Decklan aveva intenzione di nutrirlo. Dopotutto, non si concludeva niente lamentandosi di un problema. Bisognava stare dritti e affrontarlo.
O, in questo caso, ucciderlo.
*****
Paolo, l'individuo che aveva ottenuto la classe Attaccabrighe, leader attuale della Squadra I, si scrocchiò le nocche. Dopo aver rimosso dall'anello l'equipaggiamento creato da Sam per indicare la sua posizione e averlo indossato, Paolo si voltò e sorrise da sopra la spalla al resto della squadra.
"Facciamogli vedere perché siamo i migliori."
Kayle, l'individuo che aveva ottenuto la classe Ranger, leader attuale della Squadra II, sbuffò. Kayle si voltò verso la sua unità e disse: "State tutti pronti a dargli conforto quando crolleranno sotto la pressione."
"Annullate l'ordine, Squadra II," commentò Paolo, "sono superiore al vostro leader e di conseguenza dovete obbedire a me."
Si stavano spostando verso il muro alzato in fretta e furia al di là della cava, muovendosi molto rapidamente. Alle Squadre da III a VI era stato affidato il supporto ed erano a poca distanza da loro. Alcune squadre classificate tra la posizione 20 e la 30 stavano marciando verso di loro, ma avevano impiegato di più a radunarsi. Per un tempo di circa 10 minuti, alle Squadre dalla I alla VI fu richiesto di resistere alla cava, con le Squadre I e II al fronte.
"Ignorate quel contrordine, Squadra II," disse Kayle altezzosamente, estraendo i suoi lunghi coltelli. "La Squadra I si è rimbambita per la paura. Sembra che toccherà a noi guidare la carica."
Con loro sorpresa, il nemico era arrivato prima di loro. Circa una dozzina di cavalli scheletrici si riversò attraverso i cancelli rotti, lanciandosi verso di loro.
Paolo chiuse la fibbia dei suoi guanti in osso. "Squadra I, come trattiamo le squadre inferiori e indisciplinate?".
"Proprio come i nemici!" urlarono gli uomini, cominciando improvvisamente a correre.
"E cosa facciamo ai nemici?".
"Li uccidiamo per bene!".
Kayle ruotò gli occhi nelle orbite, la sua squadra cominciò a scattare con le spade sguainate. "Squadra II, cosa facciamo ai nemici?".
"Li uccidiamo per primi!".
Paolo lo guardò in cagnesco. "Squadra I?".
"Li uccidiamo meglio!".
Kayle sputò per terra. "Squadra II?".
"Li uccidiamo ora!".
Le loro file si scontrarono con la carica di cavalli scheletrici. Il pugno di Paolo impattò contro il primo cavallo, riducendo il suo teschio in polvere. Kayle si mosse come argento vivo nella notte, tagliando il suo cavallo all'altezza delle ginocchia sulle quali crollò senza energia, con un altro lungo coltello conficcato nel teschio.
****
Regina si accigliò guardando Constance, mentre delle lunghe linee viola si propagavano dal suo cuore e gli ricoprivano il corpo. Anche Kraig, Kal e Vivian le avevano, ma non erano neanche lontanamente gravi quanto Constance.
"Cosa gli sta succedendo?" domandò nervosamente Daniel. Gli era piaciuto il fatto che Lyra si fosse limitata ad abbandonare questi individui affetti da qualcosa di strano e se ne fosse andata.
"Io... non saprei. Ma non credo si tratti di medicina" commentò Regina, accigliandosi. C'erano solo loro due nella stanza con la gente di Turtle Town.
E ovviamente Nul, quando decise di farsi vivo.
"Il villaggio vicino è stato colpito da una tribolazione. Presto diventerà un dungeon. E i suoi abitanti... diventeranno i mostri che lo popolano se non annulleranno il legame con quel villaggio."
Vivian batté le palpebre. "Diventeremo... dei mostri...?".
Nul annuì. "I cambiamenti hanno già avuto inizio. State passando dal sistema dei Viaggiatori a quello dei mostri. È questo il dolore che provate. Ma potete salvarvi, se accettate di passare a questo villaggio."
"Va bene, fa' quel che devi!" grugnì Kal, tenendosi l'addome. Nul si fece avanti accennando un sorriso e offrì la mano a Kal.
"Prendi la mia mano e rinuncia al tuo vecchio villaggio. Perderai la tua classe e tutte le statistiche ottenute, ma conserverai la vita."
Kal prese la mano. Mentre il suo sorriso si faceva più profondo, Nul schiacciò la mano contro il petto di Kal. Prima Kal provava dolore, ma era sopportabile. Ora Kal cominciava ad urlare.
Nell'arco di pochi secondi, Kal aveva la schiuma alla bocca. Poi gli occhi si rigirarono nelle orbite e lui crollò. Nul tirò e uno strano... qualcosa di energia venne fuori dal corpo di Kal che sussultò e poi rimase immobile.
Nul mangiò quella roba che aveva estratto da Kal, poi si rivolse a Vivian e Kraig, sempre con un sorriso piatto sul viso. "Prendete la mia mano e vi salverò."
*****
Dozer avanzava, utilizzando la sua grossa clava per picchiare e rompere i gusci del mare di coleotteri che si riversava sul villaggio. La sua squadra restava unita a fatica, ma non potevano effettuare il cambio: le solite tattiche da legione non funzionavano con questi nemici. I loro gusci erano troppo resistenti e ignoravano la maggior parte degli attacchi.
La magia era discretamente efficace e i corpi magici fornivano un aiuto indispensabile, penetrando le linee dei coleotteri.  Ma i nemici si lanciavano alla carica all'infinito,  con le potenti mandibole che schioccavano pericolosamente.
Questi venivano creati dal boss di Rango II ed erano resistenti, proprio come indicava il loro livello 28. Nelle retrovie, Dozer ne aveva visti addirittura alcuni di Lv 30 che davano ordini ai coleotteri.
Con la squadra di Donny a fornire rinforzi a Decklan e le squadre dalla I alla VI che bloccavano i cavalli scheletrici a nord...
C'era solo Dozer a tenere il fronte.
Un coleottero corse vicino all'uomo accanto a Dozer, mordendolo al ginocchio. L'uomo cadde urlando e Dozer ruggì, esponendosi ad un attacco, ma eseguendo un enorme colpo dall'alto che distrusse l'insetto, rompendone il ghuscio e spalmandone il corpo sul terreno. Una delle squadre di supporto corse avanti e trascinò via l'uomo, spingendolo dai guaritori, ma ciò lasciò Dozer ancora più esposto.
Altri due coleotteri balzarono avanti, mirando al suo fianco scoperto. Dozer lasciò andare la clava con un braccio, allungandolo e afferrando la mandibola del primo coleottero, rompendogli brutalmente la mascella.
Ignorò invece il secondo e all'ultimo momento una freccia volò avanti, attraversando lo spazio sotto il suo braccio e colpendo il coleottero alla testa.
Ciò non uccise l'insetto, ma lo fece vacillare per la confusione e Dozer sollevò la sua clava enorme, facendo a pezzi il coleottero. La squadra si riversò in avanti con lui, condividendo la furia di Dozer per la ferita subita da uno di loro. Si fecero avanti, distruggendo una dozzina di coleotteri con i loro colpi selvaggi.
Dozer sentì dei colpetti lievi sulle spalle, ma ignorò la cosa.
"Piccolo Dozer, dovresti davvero stare più attento" lo rimproverò Annie, stando in piedi sulle sue spalle e lanciando senza problemi delle frecce nella calca di coleotteri, facendo guadagnare tempo alla squadra di Dozer per indietreggiare e riunirsi. "Far lavorare così duramente una ragazza, per di più mentre indossa una gonna."
Quasi d'istinto, Dozer guardò su mentre beveva una pozione di energia. E ovviamente riuscì a vedere le mutandine di pizzo rosso sotto la gonna della sua donna.
Lei saltò giù dolcemente e diede una pacca sulla spalla di Dozer, facendogli l'occhiolino. "Assicurati di tornare vivo."
Poi si allontanò passeggiando, facendo ondeggiare chiaramente i fianchi, intenta a fornire rinforzi ad un'altra area.
Sentendo un calore non collegato alla battaglia che gli cresceva dentro, Dozer si voltò nuovamente verso gli insetti con riluttanza.





