---
title: Capitolo 96
pubDate: 2024-05-14T08:27:29.239Z
tags:
    - lrg
---

Randidly e lo Yeti si fissarono a lungo. Guardò quello che rimaneva della sua lancia spezzata, per poi alzare le spalle.
Quasi deluso, lo Yeti annuì lentamente. “È stato… il miglior incontro che potessi aspettarmi considerando il posto.”
“Combattere… è divertente,” disse Randidly, quasi sottovoce, facendo scoppiare a ridere lo Yeti, che aveva ancora del sangue che gli gocciolava dalla bocca.
“Sì… lo è davvero… se insisti a procedere per questo cammino… ci incontreremo ancora. Non… vedo… l’ora…” Mormorò lo Yeti, cadendo lentamente all’indietro, con metà della lancia di Randidly ancora conficcata nel petto. La sua armatura era ormai ridotta in frammenti, ed iniziò a sciogliersi. I suoi martelli di ghiaccio caddero a terra con un rumore sordo.
Randidly, con rammarico, si voltò, rivolgendosi verso il finto Yeti, che si era diviso in 4, ogni corpo aveva assunto una statura umana, agitando i loro martelli nella sua direzione. Randidly si limitò a portarsi una pozione di energia alle labbra, riflettendo.
“Magari sarebbe meglio tornare rapidamente indietro…?” Mormorò.
“Come se te lo permettessimo,” dissero gli Yeti, caricando nella sua direzione. Randidly ancora una volta sollevò le spalle, abbassandosi per recuperare la metà della sua lancia dal petto dello Yeti, mettendosela nello zaino. Poi usò Mezzo Passo Fantasma per superare gli Yeti verso uno scout sconosciuto che era stato mandato da Franksburg, e a quel punto, iniziò a correre verso Nord.
****
Lyra era sempre stata bellissima. E i suoi genitori le avevano sempre fatto complimenti a riguardo. Suo padre era uno sceneggiatore diventato regista improvvisato, e sua madre era abbastanza bella da poter apparire in film di seconda categoria. Ma dal giorno della nascita di Lyra, entrambi furono colti da un’ improvvisa delusione; che la loro figlia sarebbe potuta arrivare laddove nessuno dei due era riuscito ad arrivare.
A diventare una star.
Magari Dio aveva avuto compassione di loro e della loro vita vissuta nella mediocrità, perché alla fine si dimostrò che avevano ragione.
Lezioni di recitazione, lezioni di canto, lezioni di ballo… tutta la vita di Lyra era una giostra di lezioni per prepararla a diventare un’attrice. E in ogni campo, Lyra mostrava il suo talento eccezionale.
Fu una volta raggiunti i 7 anni che i suoi sforzi diedero frutto, e venne raccomandata dalla sua insegnante di recitazione. Era semplicemente stata chiamata come sostituta, ma i suoi genitori erano euforici.
E a quel punto, quando il primo giorno la ragazza di ruolo non si presentò perché malata, Lyra si fece avanti per prendere il suo ruolo, dandogli una sua interpretazione personale. Il regista, leggermente stupito, l’aveva guardata e le aveva detto. “Sei stata davvero brava, ma non sono sicuro che fosse questo ciò che i produttori avevano in mente.”
Lyra si era limitata a sollevare le spalle. “È così che il personaggio si sarebbe comportato.” Per diversi minuti, i due si erano limitati a guardarsi, il regista non aveva insistito non sapendo come trattare la piccola attrice, che sosteneva profondamente di avere ragione.
Non sapendo cosa fare, il regista mostrò ai produttori il video girato il primo giorno. Questi si innamorarono perdutamente dell’interpretazione di Lyra, e non c’è bisogno di dire come una volta guarita, la ragazza che aveva in origine il ruolo venne rispettosamente informata che i suoi servigi non erano più richiesti.
Perché quando uno fissava i suoi occhi su Lyra, diventava poi davvero difficile distoglierli.
Più tardi quello stesso anno, di notte, quando il successo del film di Lyra divenne pubblico, successo in cui lei giocava un ruolo non marginale, si ritrovò a guardarsi allo specchio.
Allungò una mano e fece scorrere le sue dita sulla superficie liscia dello specchio, non in ammirazione, ma curiosa.
“È questo che significa… essere belli?” Si chiese la ragazzina di sette anni riflessa nello specchio, con voce dolce.
****
Donny guardò il suolo sporco di sangue, i suoi occhi colmi di stupore. Anche il Boss da Incursione era steso morto al suolo. Come fantasmi senz’anima, la squadra di Decklan camminava tra i cadaveri, lasciando tagli profondi nei cadaveri di alcuni ciclopi, e rimuovendo le loro frecce da altri.
Nel frattempo, i rampicanti infiniti di Spina si muovevano per il terreno, prendendo e schiacciando i cadaveri rimasti.
“Uh… Decklan…” disse Donny, non sapendo come continuare. Era venuto con dei rinforzi, ma una volta arrivato, i ciclopi erano già stati praticamente dissanguati…
“Oh?” Decklan guardò in alto, sbattendo le palpebre. Portò una mano alla bocca e gridò. “Il male non dorme mai ragazzi, sembra che ci siano altri mostri da uccidere.”
Donny fece diversi passi indietro, perché neanche tre secondi dopo, fu circondato dalla squadra di Decklan, tutti coperti di sangue dalla testa ai piedi, la maggior parte con qualche arto rotto, che bevevano pozioni per la salute e per l’energia.
“Un giorno come un altro per noi,” mormorò Terra, tirando fuori una mela e dandole un morso.
“Il… il prossimo obiettivo è muoverci per portare rinforzi alla divisione di Donny contro il Boss da Incursione di rango II.” Disse Donny, ripreso dopo lo shock iniziale. Sorrise ai membri della squadra, sfiniti, e si voltò iniziando a camminare. “Ci muoveremo subito, ma… non prima che vi siate fatti tutti una doccia, va bene? Abbiamo degli standard, a Donnyton.”
****
Annie aveva lavorato freneticamente nella scorsa ora per tenere in vita Dozer e i suoi amici, non avendo avuto neanche il tempo per prenderlo un po’ in giro. Correva da un punto all’altro, usando il suo punto di vantaggio e abilità con l’arco per tenere sotto controllo il numero di quegli scarabei, accertandosi che non potessero annientare nessuna squadra. Anche in questo modo, sembravano non finire mai.
Ma Dozer non aveva mostrato alcun segno di cedimento, anche dopo essere entrato in uno stato di frenesia, sangue verde che ricopriva la sua mazza e parti del suo corpo.
Annie arricciò il naso. Lo avrebbe sicuramente spedito a farsi una doccia prima di dargli la sua ricompensa quella notte.
Beh, probabilmente.
Annie si permise di indugiare ad ammirare le sue spalle e le sue braccia per un secondo. Normalmente si controllava attentamente in queste cose. Non le avrebbe portato alcun vantaggio sapendo che influenza poteva avere su di lei. Ma ora era un momento particolare per due motivi: il primo era che Dozer sembrava distratto, e secondo, sembrava che fosse arrivata la cavalleria.
“Egida!” l’urlo ormai caratteristico di Donny risuonava nell’aria, e il suo gruppo apparve tra le retrovie nemiche, per alleviare la pressione sulla squadra di Dozer. La squadra di Decklan si muoveva come tanti fantasmi affamati, affondando le loro armi affilate nei carapaci duri degli insetti, mirando in particolare ai punti deboli al livello delle giunture.
Risuonò un grido, e un enorme scarabeo dalle gambe lunghissime apparve nel mezzo dell’orda. Annie sospirò, vedendo come gli occhi di Dozer avevano iniziato a brillare mentre si faceva strada verso il nemico. Ovviamente lo avrebbe voluto sfidare.
Dozer si rese la vita ancora più difficile decidendo di uccidere diversi scarabei nei dintorni per ripulire una piccola zona dove combattere. Infuriato, lo scarabeo enorme lo caricò.
Annie respirava lentamente, concentrandosi mentre attivava la sua abilità da cecchino. Le due figure, quella di Dozer, grande ¼ di quella dello scarabeo, che correvano una verso l’altra, pieni di forze. Annie fece partire la sua freccia.
Questa attraversò l’aria, vibrando con tanta forza e con una frequenza così elevata da non fare praticamente rumore. Ti saresti accorto del suo arrivo solo dal dolore dell’impatto.
La freccia colpì lo scarabeo nell’occhio, ma questo non sembrò neanche farci caso, scontrandosi contro il colpo a piena potenza di Dozer. Grugnendo, quest’ultimo fu costretto a a fare qualche passo indietro mentre il suo colpo non era stato neanche in grado di rallentare l’avversario, che continuò ad avanzare attaccando con le sue zampe.
Dozer riuscì a sollevare la sua mazza in tempo per bloccare l’attacco, ma la sua arma rimase danneggiata, una lunga spaccatura correva ora lungo tutto il suo corpo. Gli altri vicino a lui non erano stati così fortunati, e la loro armatura era stata completamente distrutta dall’attacco del Boss da Incursione di rango II.
Tirandosi su, lo scarabeo si preparò ad attaccare di nuovo, ma mentre si lanciò in avanti, Donny apparve all’improvviso, a scudo alzato, per respingerlo. Anche se non era forte quanto Dozer in termini di statistiche, specialmente nella sua capacità di infliggere danni, ad una distanza di 15 centimetri, Donny aveva la meglio. Il suo colpo di scudo aveva fatto perdere l’equilibrio all’avversario, stordendolo per qualche secondo.
Lo scarabeo sibilò per la seccatura, ma mentre si cercava di rimettere in piedi, l’Armata dei Maghi da Combattimento rilasciò una raffica di fuoco e ghiaccio che andò ad impattare sul carapace del Boss. Questo gridò dal dolore, il suo guscio ormai distrutto dopo tutti quegli incantesimi.
Anche se poteva essere resistente contro attacchi fisici, i colpi magici potevano superare senza difficoltà le sue difese. L’Armata Magica lanciò un’altra raffica, questa volta meno concentrata, sugli scarabei intorno al Boss, che morirono dopo una serie di sibili e grida.
A quel punto i maghi si fecero indietro e, con grande sorpresa di Annie, quello strano personaggio che era Glendel si fece avanti. Ma a differenza della solita postura accondiscendente che era solito avere, ora aveva la schiena dritta, occhi severi e seri. Con fare imperioso, Glendel sollevò una mano, e nel cielo sopra il Boss da Incursione, apparve una spaventosa porta di legno, coperta da catene.
Illuminata da una sinistra luce verde, la porta sferragliò, per poi aprirsi all’improvviso, lasciando che due lunghe braccia verdi afferrassero il corpo dello scarabeo. Ma invece di recuperare il suo corpo fisico, queste braccia sembrarono affondare nello scarabeo, agitandosi.
Poi inziarono a ritrarsi, portando con loro la strana e spettrale anima del nemico, illuminata dello stesso colore verde della porta. Il fantasma dello scarabeo, in risposta, iniziò ad agitarsi, aggrappandosi al suo corpo, ma a quel punto sempre più braccia uscirono dalla porta per afferrare le varie gambe dell’anima, una per una.
Una volta bloccato completamente da quelle mani spettrali, il fantasma venne trascinato verso l’alto, attraverso la porta, che si chiuse silenziosamente.
Mentre Annie guardava Glendel, questo chiuse gli occhi, concentrandosi su qualcosa. Poi dietro di lui, sospeso a mezz’aria, si condensò lo scarabeo, i suoi occhi che brillavano di bianco. Sorridendo, Glendel aprì i suoi occhi, illuminati dalla stessa luce.
“Quindi questo è… il Signore degli Spiriti,” pensò Annie.
Ma poi venne distratta dall’arrivo di Daniel, che correva verso le figure stanche di Donny e Dozer, con uno sguardo preoccupato. Annie roteò gli occhi.
“Che succede ora?” mormorò, scocciata.
****
Paolo e Kayle erano in piedi uno di fronte all’altro, una lavagna tra di loro. Alle loro spalle vi erano i membri delle loro rispettive squadre, e dietro di queste vi erano pile di ossa. Se uno prestava attenzione, poteva notare che queste erano tutte ordinatamente collocate, probabilmente a formare lo scheletro di un cavallo, prima che fossero distrutte.
Dietro la pila di ossa vi erano le altre squadre, che scuotevano le loro teste in risposta alle azioni delle squadre I e II.
Kayle sorrise, indicando I conteggi fatti attentamente sulla lavagna. “Abbiamo rifatto i conti, ma il risultato è ancora lo stesso. La tua squadra ha ucciso 91 nemici, e la mia 117. Penso che sia chiaro chi è superiore.”
“Ma noi abbiamo ucciso il Boss da Incursione,” disse Paolo, incrociando le braccia.
Kayle sollevò le spalle. “E quindi, aveva due teste e sputava fuoco. Sai che cosa. Poteva forse volare? Usare magia? Fare qualsiasi altra cosa che non fosse caricare a testa bassa in linea retta? Vi può valere forse 25 punti, ma sareste comunque a 116-“
“Ha! Quel boss ne vale almeno 50-“
Una delle donne di un’altra squadra si sporse verso l’orecchio di quella accanto a lei e sussurrò. “Perché lo sputare fuoco non conta come magia…?”
Ma venne rapidamente zittita dagli altri membri della squadra mentre Paolo riprendeva la parola. “-E siamo arrivati per primi, indebolendo i nemici. Se volete per sempre essere la seconda migliore squadra, continuate pure a ripulire dopo-“
Ma a quel punto Paolo si interruppe, portandosi una mano al petto. Sussultò, per poi scuotere la testa.
Bruciore di stomaco, alla sua età? Probabilmente aveva solo bisogno astenersi da tutte quelle salse che metteva sulla sua carne di ghiottone, ma sorprendentemente, anche Kayle aveva la sua stessa espressione preoccupata in volto. Così come tutti i membri delle squadre presenti.
“Che… che cos’è… è… è tremendo.” Disse un membro della squadra II, ma Kayle lo zittì rapidamente. Poi si voltò verso Paolo e i due si scambiarono un’occhiata, ogni traccia del loro litigio sparita.
Questa sensazione non sembrava un qualcosa di isolato. Probabilmente era legata al loro villaggio. Al destino di Donnyton.
****
Sam aggrottò le sopracciglia osservando Nul, la cui pelle stava lentamente diventando grigia.
“Che succede?” chiese allo spirito del villaggio, scuotendolo appena. Non lo aveva mai toccato prima, e rimase sorpreso nel sentire quanto fosse leggero. E come fosse fredda la sua pelle.
“Come…” mormorò Nul. “Come può essere così forte…?
In lontananza, una creatura isolata dal resto del mondo da una potente barriera, apriva gli occhi.





