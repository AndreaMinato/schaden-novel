---
title: Capitolo 98
pubDate: 2024-05-14T10:27:29.239Z
tags:
    - lrg
---

Randidly arrivò a Donnyton 40 minuti dopo, aveva macinato la strada grazie alla velocità raggiunta con tutte le sue abilità attive. Quasi tutti gli abitanti erano stati radunati, e sussurravano tra di loro. Tutti i PC avevano sguardi preoccupati.
Randidly usò I suoi Occhi della Lancia Fantasma per trovare un punto in un angolo lontano della folla, e poi Mezzo Passo Fantasma per teletrasportarsi nel mezzo di quel gruppo, di fianco a Sam e Daniel.
Daniel sbiancò ancora di più, anche se era praticamente impossibile, dato il pallore che la sua faccia mostrava in quel momento, mentre Sam finì per collassare direttamente, i suoi arti tremanti. Immediatamente, le persone intorno si fecero mute, guardando con occhi sbarrati Randidly.
Ma lui li ignorò, e chiese cosa stesse succedendo. Sam spiegò rapidamente come la Tribolazione avesse corrotto Turtletown, per poi lasciar liberi i Boss da Incursione che aveva nascosto per attaccare Donnyton. Di come Lyra fosse andata a combattere contro la tribolazione. Di come Nul avesse attaccato l’avversario spiritualmente per poi scomparire nel processo. A quel punto, spiegò come quella strana corruzione che sembrava aver colpito i PC di Donnyton fosse sparita.
Randidly guardò Sam. “Qual è la tua scusa allora?”.
Immediatamente, Randidly rimase scioccato dal tono duro che aveva usato, ma dopotutto, era stata una notte lunga. E la sua aggressività, di solito tenuta a bada, era finalmente esplosa con violenza, ed era stata riconosciuta. Randidly sapeva nel profondo di star cambiando, ma non riusciva a preoccuparsene abbastanza da fare qualcosa a riguardo.
Cambiare era comunque meglio che morire
Sam fece una smorfia, accusando il colpo. “Non… sono sicuro. Di recente… mi sono sentito stranamente stanco.”
Sollevando le spalle, Randidly fece un salto, lasciando il gruppo di persone. Era tempo di andare a cercare Lyra.
Non ci mise troppo. Vi era un’area a nord-ovest dove gli alberi erano stati tagliati a fil di rasoio. Randidly si diresse rapidamente verso la caverna, dove avvertì un odore piuttosto strano.
Lyra era stesa per terra, con una mano in avanti, protesa verso una seconda Lyra seduta a gambe incrociate, il suo volto come accartocciato, ad occhi chiusi.
Randidly sollevò la sua lancia.
“Giuro su Dio, non sono assolutamente dell’umore giusto per tutto questo.” Borbottò Lyra a denti serrati. Randidly sospirò e abbassò la lancia.
“Se avessi voluto davvero ucciderti, avrei usato un incantesimo.”
“Che avrei potuto prevedere, idiota. Meglio fare affidamento sulla lancia prima che ti uccida.”
Rimasero in silenzio per un po’, mentre Randidly continuava a fissare la Lyra distesa per terra. Era immobile, gli arti rigidi, le labbra blu; chiaramente era morta. I suoi occhi si spostarono sulla Lyra viva.
“Hai qualcosa da dire?” Disse Lyra con astio.
“No.” Disse Randidly, sorridendo appena.
“Beh io sì. Porta tutti i pezzi grossi di Donnyton. Devo dirvi una cosa. Ho bisogno che siate presenti tutti.”
Randidly annuì, ma mentre si voltava, la voce di Lyra lo fermò. “E Randidly… ciò che vi dirò… non… vale… per… Te…”
Sembrava che parlare fosse diventato estremamente faticoso per Lyra, perché dopo aver pronunciato l’ultima parola sputò un grumo di sangue nero per terra che iniziò a bruciare. Randidly annuì lentamente, non capendo, ma dando fiducia alle sue parole. Poi disse lentamente.
“Lyra… è davvero bello vederti di nuovo. Mi sei mancata.”
Il suo volto emaciato esibì un flebile sorriso. In quel momento, Randidly attivò Fretta e Potenziamento, la sua lancia disegnò una linea retta, tagliando la testa alla Lyra seduta. Senza spargimenti di sangue, la sua testa rotolò per terra, e si dissolse in una poltiglia nera.
Randidly si mise in posizione di combattimento, cercando di ignorare il senso di perdita nel suo cuore. Se Lyra era davvero morta-
“Ho detto che non sono dell’umore adatto.” Disse Lyra, la sua testa si era riformata di fronte ai suoi occhi. La poltiglia nera si era dissolta nel frattempo.
Randidly sbattè le palpebre.
****
Sam sussultò, sentendosi ancora debole dopo il crollo che aveva avuto quando Randidly era tornato. Succedeva ormai ad intermittenza, ma oggi era il giorno peggiore che avesse mai avuto. Non era equiparabile al dolore che un PC doveva brevemente sopportare, ma era fastidioso in un modo diverso. Non aveva avvertito gli acciacchi dell’età da quando il sistema era entrato in vigore, quindi sentirli proprio ora…
Gli ricordava del fatto che era comunque un essere mortale.
Ma Randidldy era arrivato, aveva raggruppato il Concilio e l’aveva portato in una caverna a 5 chilometri lontano da Donnyton. Li aveva avvisati di non trarre conclusioni affrettate, in base a quello che avrebbero visto, e di essere anche pronti a combattere.
Poi si era fatto muto, con un’espressione pensierosa che l’aveva disturbato più di ogni altra cosa.
Una volta arrivati, sgranarono gli occhi alla vista del cadavere di Lyra, ai piedi di una sua sagoma seduta. Il Ghosthound le si avvicinò e quindi tutto il gruppo seguì.
Mentre si avvicinavano, lui tirò fuori una lancia da allenamento, puntandola alla gola della Lyra seduta. La sua bocca formò rapidamente un sorriso, per il resto rimase immobile. Rimasero in quella posizione aspettando che tutto il Concilio si avvicinasse, abbastanza distante per poter comunque fuggire, con un Donny che, a scudo alzato, sembrava piuttosto confuso.
Una volta sistematisi, il Ghosthound aveva tossito, per poi dire. “Prima che… Lyra cominci a parlare, voglio chiedervi di non fare domande prima che finisca di parlare. Specialmente tu Daniel. Sembra essere… estremamente faticoso per lei.”
Poi si voltarono tutti verso Lyra.
Lei aprì gli occhi, di un viola acceso. Il Ghosthound socchiuse i suoi, ma non mostrò nessun’altra reazione. Sam rimase senza fiato, facendo un passo indietro. Questi… non erano gli occhi di Lyra…!
“Ahem! Benvenuti benvenuti, ah sì, finalmente la mia possibilità di tenere un monologo. Come alcuni di voi sospetteranno, sì, Lyra, l’umana, è… morta. Ovviamente, in quanto personalità, io sono immortale, ohoho, quindi di fronte a voi vedete la gloriosa Lyra, lo Spirito del Villaggio! Acclamatemi-“
I presenti la guardarono muti. Le dita del Ghosthound si strinsero più forti attorno alla lancia. Lyra sospirò. Sam era combattuto. I suoi occhi erano diversi… ma il suo atteggiamento e i discorsi sconclusionati erano i suoi…
“Ho un segreto, e anche una verità. Nul non era un tipo così malvagio alla fine. In quanto spiriti di villaggi siamo davvero… bloccati, in qualche modo, ma io dovrei essere in grado di resistere, con… beh è complicato. In ogni caso, i PC sono importanti, ma non per le loro abilità o guadagni di livello. È la vera ragione per cui rimanere NPC è impossibile. Il motivo è che…”
Il volto di Lyra li fissava, i suoi occhi viola bruciavano di un viola ancora più intenso, mentre pronunciò le ultime parole.
“È per via… dell’Etere.”
Il suo corpo iniziò ad essere scosso, e Sam notò tutti i PC iniziare a sbattere le palpebre, come se i loro occhi non fossero stati in grado di seguire il movimento delle sue labbra, coperte da una notifica, ma Lyra ricominciò a parlare rapidamente, riconquistando la loro attenzione.
“Questo… potrebbe avermi fatto guadagnare del tempo. L’Etere è ciò su cui il sistema si basa. Statistiche e abilità sono possibili solo grazie ad un’esposizione aumentata all’Etere. La Classe… vi conferisce una connessione diretta alla Fonte di Etere del Villaggio. Più è alto il livello del Villaggio, più persone può supportare, grazie ad una Fonte più grande. Ma le ricompense ottenute dall’ampliamento del Villaggio, hanno un valore leggermente più basso con il passare del tempo. Se una persona continua a crescere per diventare sempre più forte senza una fonte… verrà rapidamente colpita da fatica… e alla fine morirà.”
“Lo noterete anche voi, quando un villaggio sarà sotto troppo stress. I raccolti moriranno, la terra diventerà arida… E poi i deboli si ammaleranno. Non dovete permettere che succeda a Donnyton. Per evitarlo, ci sono tre metodi. Il primo è sconfiggere i “Boss” che vi conferiranno una quantità sostanziale di Etere dalla quale attingere. Una soluzione temporanea, ma sicuramente efficace. I Boss dei Dungeon, o quelli di Rango III che appaiono nelle Zone di Pericolo…”
“Il secondo metodo, come ho detto, consiste nell’aumentare il rango del villaggio. Questo aumenterà le dimensioni della fonte di etere, dando al villaggio un limite massimo di persone maggiore. Questa è una soluzione più permanente. La soluzione finale… è quella di invadere altri villaggi, razziando la loro Sorgente di Etere. Questa è un’altra soluzione permanente. Sarete in grado di rubare la loro fonte di Etere…”
Lyra tossì sputando grumi di sangue nero. Fece un suono con la bocca, a sottolineare il suo fastidio. “La vita di una tribolazione non vi farà guadagnare poi così tanto tempo, huh… beh, in ogni caso, non è un problema immediato almeno. State attenti però, specialmente tu Sam. Le professioni di costruzione hanno le loro… complicazioni che… rendono il consumo di Etere più elevato. E sappi che quando incontrerete villaggi provenienti da altri monti… potrebbero non avere le migliori intenzioni nei vostri confronti. La terra… era un seme inferiore, in termini di aspettative del sistema. Ma altri.”
Con occhi sporgenti, Lyra continuò a parlare, facendo fatica a respirare. “…gli altri sono stati avvertiti dell’arrivo del sistema… Si sono potuti preparare per decenni… Partono avvantaggiati… state molto… attenti…”
E dicendo questo, Lyra collassò, dissolvendosi in un grumo nero.
*****
Raccolsero ciò che rimaneva di Lyra e ritornarono al villaggio, in silenzio. Randidly portava il… corpo umano con delicatezza, nonostante Lyra fosse chiaramente morta. Poi Donny disse. “Beh, immagino non ci rimanga altro da fare se non continuare come stiamo facendo. Ghosthound, tu hai avvertito questa… debolezza?”.
Il suo volto era oscurato, ma poi si voltò verso Sam. “…Credo che vari da persona a persona. Inoltre, avete ricevuto una notifica?”.
Donny annuì lentamente. “Sì… ma era solo per dirci che la tribolazione di Donnyton è stata sconfitta. Abbiamo tutti guadagnato due livelli. Aggiungeva anche che ci sarebbero stati più edifice disponibili dallo Spirito del Villaggio, ma…”
Guardarono tutti i resti, che potevano o potevano non appartenere a Lyra.
Il resto della strada fu percorso in silenzio. Raggiunto il Villaggio, Randidly prese Sam da parte.
“Potrei… avere una soluzione. Alla tua debolezza. “Disse, fermandosi un momento. “Ma… devi promettermi che non ci sarà alcun rancore e che mi dovrai un favore.”
Sam aggrottò le sopracciglia. “Beh… dimmi prima di cosa si tratta. Perché ti stai comportando in modo così serio?”.
Sam rimase sorpreso quando Randidly mise una mano sulla sua testa, e allo stesso tempo comparve una notifica.
Attenzione, Randidly Ghosthound ha attivato l’abilità “Benedizione dell’Est(U)” su di te. Questo creerà un legame permanente tra voi due. Se Randidly Ghosthound dovesse perire, tutti i benefici ottenuti da questo legame saranno mantenuti, ma la crescita del legame sarà interrotta. Vuoi accettare comunque questa benedizione? S/N
Sollevando le spalle, Sam selezionò Sì, ancora una volta aggrottando le sopracciglia, scelse Sì altre due volte, ignorando gli avvertimenti.
> Congratulazioni! Hai ricevuto la Benedizione dell Est. Calcolo della Benedizione…
Da Randidly Ghosthound hai ricevuto l’abilità dell’anima “Benedizione della Lieta Alba”. Hai ottenuto l’accesso ad una classe. “Fabbro dell’Alba”. In quanto non possiedi una classe, parla con lo Spirito della città per ottenere la classe.
> Congratulazioni! Hai ottenuto l’abilità Lumomanzia Lv 1. Hai ottenuto l’abilità Incisione di Mana Lv 1. Hai ottenuto l’abilità Benedizione dell’Alba Lv 1.
Lumomanzia: Crea e dai una forma alla luce. I mezzi possono avere effetto sulla luminosità e durata della luce creata. Luminosità, Durata e possibilità aumentano con l’aumento del livello.
Incisione di Mana: Incidi potenti rune su armi e armature, aumentando la loro efficacia. Richiede mana e conoscenza del linguaggio Runico. Probabilità di successo e effetti aumentano con il livello.
Benedizione dell’Alba: Abilità passiva. Finendo di realizzare un prodotto alla luce dell’alba ti darà una possibilità di aumentare le statistiche dell’oggetto. Possibilità e effetti aumentano con il livello.
Sam sbattè gli occhi. “Questo…”
“Un’abilità dell’anima, di cui ne puoi avere solo una.” Rimarcò Randidly, con volto tirato. “Questo dovrebbe… darti anche un po’ di sollievo, per la tua debolezza. Spero sia soddisfacente.”
Sam in risposta aggrottò le sopracciglia. “Beh non è ancora il momento di giudicare. Oh, qual era il favore che mi volevi chiedere?”.
Randidly sbiancò, e poi gettò qualcosa per terra. “Ah, per favore ripara questa quando ne avrai l’occasione.”
Dopodichè, sparì immediatamente. Sam sorrise, quasi sorpreso dalla sua velocità. Ma perché era così di fretta…?
Curioso, Sam si mise a sedere, godendo del ritorno delle sue forze. Serrò i pugni, per poi esaminare quello che Randidly aveva lasciato. Rimase pietrificato. I suoi occhi si allargarono, e la rabbia iniziò a pervadere ogni fibra del suo corpo.
La lancia che aveva considerato il suo più grande lavoro, il pinnacolo della sua abilità di artigiano e la sua dedicazione…
…era lì nel terreno, coperta di tagli e spaccature, spezzata a metà. Ancora peggio, vi era sangue rappreso su tutta la sua superficie, come se Randidly non avesse neanche pensato di fermarsi a pulirla. Con occhi brucianti, Sam maledisse Randidly, promettendo che avrebbe avuto la sua vendetta.
Ma poi si ricordò della promessa, e mise da parte questi sentimenti. Ma quando Sam prese in mano la lancia, non la mise nel suo anello e decise di portarla a mano, cullandola per tutto il percorso.
