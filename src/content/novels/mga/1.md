---
title: Capitolo 1 – Discepolo della Corte Esterna
pubDate: 2024-05-22T15:13:16.326Z
tags:
    - mga
---


Notte. La luna piena brillava nel cielo pieno di stelle.


Tuttavia, tra il fiume di costellazioni, spiccavano in particolare nove luci colorate particolarmente abbaglianti.


"Sono apparsi dei segni insoliti nel cielo, significa che nascerà un Corpo Divino."


Sulla cima del palazzo più alto della Città Imperiale nelle Nove Province. Un uomo anziano dalle vesti dorate stava guardando in alto verso il cielo notturno con le mani dietro la schiena.


Dietro di lui c'erano decine di migliaia di esperti della Città Imperiale. Tutti loro erano chini su un ginocchio come se stessero attendendo ordini.


*bzz*


All'improvviso le luci si condensarono in un fulmine dai nove colori. Si abbatté su di loro dall'alto della volta celeste.


In quell'istante, la notte scura divenne un luminosa come il giorno. Anche prima del colpo del fulmine, il suolo stava già rimbombando e tremando violentemente.


Ma nel momento in cui quel fulmine dai nove colori cadde sulla terra, non fece nessun danno, anzi, scomparì completamente.


Allo stesso tempo il mondo tornò di nuovo buio. Il brillante cielo notturno si era rabbuiato, come se avesse perso qualcosa di importante e la calma dei giorni precedenti fosse stata ripristinata.


Gli occhi del vecchio stavano brillando in modo incredibile e stava perfino tremando per l'entusiasmo. Indicò il punto in cui il fulmine era precipitato: "Portatemi tutti i bambini nati stasera nei confini della Provincia Azzurra!"


"Sì signore!"


La risposta tonante risuonò oltre l'orizzonte e decine di migliaia di esperti della Città Imperiale si diressero verso la Provincia Azzurra. Giurarono di cercare il Corpo Divino e di offrirlo alla corte imperiale.


Il tempo passò. Cinque anni trascorsero in un batter d'occhio e, nonostante le persone ricordassero ancora di quel fenomeno spaventoso, nessuno aveva saputo dei provvedimenti della corte imperiale.


Nei confini della Provincia Azzurra. Tra le innumerevoli accademie, la Scuola del Drago Azzurro era una di loro.


Oggi, ancora una volta, ci sarebbe stato il reclutamento annuale dei discepoli. C'erano oceani di persone fuori dalla scuola del Drago Azzurro.


Ogni volta, le persone più occupate erano i discepoli della corte esterna. Tutte le responsabilità dell'ammissione nella scuola erano state addossate a loro.


Discepoli della corte esterna. Quelli a cui erano riservati compiti duri e ingrati. Non solo ricoprivano la posizione più umile nella scuola, ma erano sottovalutati perfino dagli estranei.


La ragione era molto semplice. Se facevano parte della corte esterna significava che il loro talento era orribile e in tutta la loro vita sarebbe stato molto difficile per loro ottenere grandi risultati, quindi naturalmente sarebbero stati disprezzati.


"Ehi, cos'è questo atteggiamento? Non sai chi sono io?" Una signora che indossava degli splendidi vestiti additava e urlava contro un giovane.


"Mi dispiace molto. Sono già in ritardo ora e la scuola chiuderà presto. Per favore torni domani."
Il volto del ragazzo era ancora giovane e delicato, ma possedeva uno spirito eroico.


Si chiamava Chu Feng. Aveva quindici anni ed era uno delle decine di migliaia di allievi della corte esterna nella Scuola del Drago Azzurro.


Nonostante fosse un discepolo della corte esterna, Chu Feng era diverso da tutti gli altri. Non si sentiva inferiore e non aveva rinunciato alla sua dignità. Non aveva paura quando fronteggiava gli altri e sembrava molto calmo.


"Torni domani... Pensi che sia un idiota? Queste sono montagne! Dove ci lascerai dormire?"


"Devi prepararmi un posto dove dormire, altrimenti mi rivolgerò ai tuoi Anziani." La signora non ascoltò, né si preoccupò. Afferrò perfino i vestiti di Chu Feng.


"Chu Feng, hai incontrato qualche guaio?" Ma proprio in quel momento si sentì una voce dolce.


Guardando nella direzione da cui proveniva, una giovane donna vestita di viola si stava avvicinando. Sebbene ci fosse un leggero sorriso sul suo volto, il suo sguardo era feroce e fissò intensamente la donna.


Quando vide la ragazza, la signora sbiancò e sembrò impaurita.


Questo perché la giovane ragazza indossava un abito di colore viola, il marchio dei discepoli della corte interna.


La signora si riempì di rimpianto. Pensava di poter sfruttare la sua posizione prestigiosa per mettere in difficoltà il giovane di fronte a lei.


Chi avrebbe pensato che quel ragazzo mediocre avesse il supporto di una discepola della corte interna? Non poteva permettersi di offendere persone potenti come i discepoli della corte interna.


"Non è niente, non è niente, gli stavo solo chiedendo alcune cose." La signora spiegò sorridendo.


La giovane donna le lanciò un'occhiataccia e disse solo una parola: "Smamma."


In quell'istante la signora non poté trattenersi dal tremare e il suo volto si illividì.


Ma non esitò affatto. Se ne andò velocemente e in preda al panico inciampò perfino in modo sgraziato.


Vedendo questo Chu Feng scosse la testa esasperato e disse educatamente alla ragazza vicino a lui: "Molte grazie Chu Yue."


"Non c'è bisogno di essere così cortesi, siamo una famiglia no?" Chu Yue era un po' contrariata.


Aveva ragione. Provenivano dalla stessa famiglia, i Chu.


Chu Yue era la cugina di Chu Feng da parte del fratello di suo padre ed era solo un anno più grande di lui.


Comunque Chu Yue aveva già superato l'esame per accedere alla corte interna tre anni fa. Adesso era al quarto livello dello Spirit realm.


"Dobbiamo seguire le regole della scuola." Chu Feng disse con un sorriso brillante.


Vedendo come si comportava Chu Feng, Chu Yue si addolorò, "Non parteciperai nemmeno questa volta all'esame per diventare discepolo della corte interna? O non hai ancora raggiunto il terzo livello dello Spirit realm?"


Chu Feng non rispose e si limitò a sorridere. Nessuno poteva capire cosa gli frullasse per la testa.


Vedendo questo Chu Yue si tolse una borsa dalla vita e la mise nelle mani di Chu Feng, "Raffinala. Forse ti aiuterà ad avanzare al terzo livello."


Chu Feng aprì la borsa e istantaneamente, sentì una forte energia spirituale. Dentro c'era una Erba Saint Spirit brillante e trasparente delle dimensioni di un dito.


"Chu Yue. È troppo preziosa, non posso prenderla." Chu Feng la restituì frettolosamente alla ragazza.


Erba Saint Spirit. Era come una panacea per l'allenamento delle arti marziali ed era estremamente preziosa. Era di un'utilità infinita per i coltivatori nello Spirit realm.


Per aiutarli ad allenarsi, ogni anno i Chu fornivano un'Erba Saint Spirit ai membri della sua famiglia.


Anche Chu Yue ne aveva ricevuta una, ma non l'aveva usata e l'aveva data a Chu Feng. Questo gesto aveva davvero commosso Chu Feng, non poteva accettarla.


"Quando ti dico così, dovresti prenderla. Sei il mio fratellino dopotutto." Chu Yue era leggermente irritata.


"Oh? Da quando sei così generosa da cominciare addirittura a dare Erbe Saint Spirit in giro?"


"Guarda, sono anche io il tuo fratellino e, per pura coincidenza, sto quasi per avanzare al quarto livello dello Spirit realm. Che ne dici di dare l'Erba Spirit Grass a me?"


Un giovane circa alla stessa età di Chu Feng si avvicinò, anche lui indossava la divisa dei discepoli della corte interna.


Si chiamava Chu Zhen ed anche lui faceva parte della famiglia Chu. Cinque anni fa, era entrato nella Scuola del Drago Azzurro insieme a Chu Feng, ma era diventato un discepolo della corte interna 2 anni fa.


"Chu Zhen, sei già avanzato oltre al terzo livello dello Spirit realm e sei riuscito a condensare l'energia spirituale. Anche se non hai un'Erba Saint Spirit puoi aumentare velocemente di livello."


"Ma Chu Feng non ha ancora condensato energia spirituale, quindi questa Erba Spirit Grass è più importante per lui." Chu Yue ripose l'erba nelle mani di Chu Feng.


"Sì, hai ragione, ma purtroppo non la vuole." Chu Zhen sporse le mani e sogghignò.


"Chi ha detto che non la volevo?" Ma poi Chu Feng sorrise leggermente e si mise l'Erba Saint Spirit in tasca per poi dire, "Chu Yue, prenderò in prestito questa Erba Saint Spirit. Più tardi te ne restituirò il doppio."


"Mm, va bene." Vedendo che Chu Feng l'aveva accettata, Chu Yue si rallegrò, così rispose con noncuranza, non le importava se Chu Feng l'avrebbe restituita o meno.


"Se te la stai prendendo, perché restituirla? Darla a te è un tale spreco." Chu Zhen mostrò una smorfia sgradevole.


Chu Feng sorrise e lo ignorò. Poi disse a Chu Yue, "Quest'anno parteciperò all'esame per diventare discepolo della corte interna."


"Umph, tu? Se puoi superare l'esame ti darò l'Erba Saint Spirit che mi hanno dato quest'anno." Chu Zhen guardò Chu Feng con disprezzo.


"Sul serio?" Chu Feng non ci credeva veramente.


"Chu Yue ne sarà testimone. Ma cosa succede se non potrai superarlo?"


"Allora l'Erba Saint Spirit che otterrò quest'anno apparterrà a te." Dopo aver detto quella frase, Chu Feng continuò a fare il lavoro dei discepoli della corte esterna.


"Chu Zhen siamo una famiglia. Perché devi sempre rendergli le cose così difficili?" Infastidita, Chu Yue guardò il giovane.


"Famiglia? Dovresti sapere che quel Chu Feng non fa parte della nostra famiglia."


"Dopo aver passato cinque anni nella scuola non ha ancora superato l'esame. È un'assoluta disgrazia per la nostra famiglia Chu."


"Non ci sono altri rifiuti come lui nella famiglia Chu e solo tu lo tratti bene e gli dai perfino la tua Erba Saint Spirit." Chu Zhen non riusciva a capire il motivo di questa gentilezza.


"Sei davvero stupido." Chu Yue si arrabbiò un po' e, dopo avergli lanciato un'occhiataccia, se ne andò via.


D'altra parte Chu Zhen sorrise. Era davvero felice. Nonostante non avesse ottenuto l'Erba Saint Spirit di Chu Yue, sapeva che avrebbe preso quella di Chu Feng.


Era appena calata la notte, l'area di riposo dei discepoli della corte esterna era avvolta da un'oscurità totale.


Dopo essere stati occupati per tutto il giorno, tutti erano molto stanchi e si erano messi a dormire presto. Solo la stanza di Chu Feng era ancora illuminata.


Seduto di fronte al letto, prese l'Erba Saint Spirit che gli aveva dato Chu Yue e mormorò: "Spero che questa Erba Saint Spirit possa riempirti."


Dopo aver detto questo, Chu Feng chiuse gli occhi, strinse l'Erba Saint Spirit tra le mani e fece uno strano sigillo con la mano.


In quell'istante l'energia spirituale dentro l'Erba Saint Spirit entrò nel suo corpo attraverso il suo palmo e converse nel suo dantian.


Allo stesso tempo si sentirono dei suoni strani di masticazione provenire dal dantian di Chu Feng come se qualcosa stesse mangiando.


Se qualcuno avesse potuto guardato attraverso la sua pelle, avrebbe scoperto un ammasso di luce nelle profondità del suo dantian di Chu Feng.


Quell'ammasso di luce aveva nove colori e ognuno di essi sembrava una gigantesca bestia di luce. Emetteva un'aura terrificante che non apparteneva a questo mondo.



