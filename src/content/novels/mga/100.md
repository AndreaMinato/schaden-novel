---
title: Capitolo 100 - Sterminio
pubDate: 2024-05-26T18:13:16.346Z
tags:
    - mga
---


Sotto il comando di Chen Hui, due ufficiali andarono subito a trascinare via il direttore Lin.


"Lord della città, per favore abbiate pietà! Lord della città, abbiate pietà!!!"


Il direttore Lin era terrorizzato, tuttavia non importava quanto implorasse, Chen Hui e i due uomini rimasero impassibili.


Quando lo trascinarono in uno spiazzo, uno dei due ufficiali tirò fuori una spada dal suo fodero, la sollevò e con uno tonfo, la testa del direttore Lin cadde a terra.


"Hu..."


Quella scena terrorizzò la folla. Quasi tutti rimasero scioccati e confusi, senza sapere come reagire.


"Mio signore." Dopo aver decapitato il direttore Lin, uno degli ufficiali diede il Distintivo di Comando Viola Dorato a Chen Hui.


Chen Hui accettò il distintivo e disse sorridendo a Chu Feng: "Hai sentito della Città dell'Uccello Vermiglio?"


"Mmh?" Chu Feng non poté non mostrargli uno sguardo interrogativo. Le sue esperienze erano limitate e non aveva mai sentito della città dell'Uccello Vermiglio.


Chen Hui sorrise lievemente e spiegò pazientemente: "Immagino saprai che le nostre Nove Province sono controllate dalla Dinastia Jiang. Per governare meglio, la Dinastia Jiang ha lasciato che le nove Tenute del Principe gestiscano le Nove Province. È la Tenuta del Principe Qilin a governare la Provincia Azzurra."


"Sono state scelte otto città di primo livello e 160 di città di secondo livello per controllare tutta la Provincia Azzurra. La ricoprono come una rete. Le città presiedono le varie aree."


"La città Viola Dorato è una città di secondo livello. Chi la governa non è la Tenuta del Principe Qilin, ma la città di primo livello, la Città dell'Uccello Vermiglio."


Dopo aver ascoltato le parole di Chen Hui, Chu Feng comprese le varie forze nella Provincia Azzurra.


Il ragazzo aveva sempre creduto che la Dinastia Jiang fosse la signora delle Nove Province e che le scuole comandassero le varie aree. Aveva anche pensato che nella Provincia Azzurra governasse la Scuola Lingyun. Tuttavia sembrava che non fosse così.


Si poteva dire che il metodo della Dinastia Jiang fosse molto ingegnoso, nonostante non interferisse con lo sviluppo delle varie scuole, in questo modo aveva pieno controllo sulle Nove Province.


"Se la Provincia Azzurra è divisa in otto sezioni, il supervisore più importante di questa sezione è la Città dell'Uccello Vermiglio. Tra dieci giorni la Città dell'Uccello Vermiglio organizzerà un Raduno di Talenti."


"Questo cosiddetto Raduno di Talenti è un confronto di abilità nella giovane generazione, tuttavia c'è un limite d'età e solo le persone sotto i 18 anni possono partecipare."


"Nonostante siano ancora giovani, possono essere considerati i migliori nella loro generazione. Quindi vorrei che tu rappresentassi la mia Città Viola Dorato nel Raduno di Talenti." Continuò Chen Hui.


"Quali benefici riceverò partecipandovi?" Chiese Chu Feng.


"Se partecipi e basta, non ci sarebbe alcun beneficio. Tuttavia se raggiungi il primo posto avrai un premio di 5000 Perle Spirituali." Spiegò Chen Hui.


"Va bene, parteciperò." Annuì Chu Feng. 5000 Perle Spirituali erano davvero una grande attrattiva per lui.


"Allora è deciso. Ti darò il Distintivo di Comando Viola Dorato. Con esso potrai entrare ed uscire liberamente dalla mia Città Viola Dorato. Vienimi a trovare tra cinque giorni e manderò delle persone a portarti nella Città dell'Uccello Vermiglio."


Dopo aver consegnato il Distintivo di Comando Viola Dorato a Chu Feng, Chen Hui condusse via il suo esercito. Rimase solo la folla scioccata.


Chu Feng si accigliò guardando il distintivo e le 1000 Perle Spirituali sul vassoio. Sentiva che c'era qualcosa di strano, ma non riuscì a trovarne il motivo.


Dopo aver riflettuto per un po' senza riuscire a trovare una risposta, Chu Feng non perse più tempo. Sollevò il distintivo e disse alla folla: "Ci sono altri che non vogliono ubbidire alla famiglia Chu?"


"Siamo disposti a seguire la famiglia Chu e giuriamo di essere leali e devoti."


Nell'istante in cui Chu Feng finì di parlare, le persone attorno si inginocchiarono e giurarono tutte insieme.


Se prima erano costretti a giurare fedeltà a Chu Feng per la sua forza, ora dovevano farlo per il supporto che aveva ricevuto. Con il Lord della Città Viola Dorato a sostenerlo, non osavano davvero offendere Chu Feng.


"Molto bene, ma come ho detto prima. Ho bisogno che il vostro cuore ubbidisca, non le vostre bocche. Io, Chu Feng, non lascerò sopravvivere le persone che non mi sono leali."


"Quindi coloro che vorranno dimostrare la propria lealtà, dovranno fare qualcosa."


"Uccidere tutte le persone dell'Agenzia di Scorta delle Tigri Feroci e le famiglie Xu, Ma, Wang, Zhao e Li."


"Hu..."


La folla rimase sbalordita e perfino i membri della famiglia Chu erano sconvolti. Non avrebbero mai pensato che, dopo aver fatto arrendere le famiglie Zhao e Li, le avrebbe sterminate.


Questo metodo poteva essere considerato spietato. Era qualcosa che nemmeno molti adulti avrebbero potuto fare. Tuttavia Chu Feng aveva solo 15 anni.


Lo stupore rimase solo per un po'. Molto presto le persone cominciarono ad attaccare la gente delle famiglie Zhao, Li e dell'Agenzia di Scorta delle Tigri Feroci. Se volevano mostrare la loro devozione non avevano altra scelta.


Sotto la guida di Chu Feng, la famiglia Zhao, Li e l'Agenzia di Scorta delle Tigri Feroci morirono molto velocemente nonostante le loro resistenze. Nessuno era sopravvissuto.


Non finì lì. Dopo aver ucciso quelle persone, Chu Feng radunò le persone sul posto e le separò in gruppi. Poi le mandò verso l'Agenzia di Scorta delle Tigri Feroci, le famiglie Xu, Wang, Zhao e Li per rimuovere completamente le loro radici nell'area montagnosa.


Mentre Chu Feng stava conducendo personalmente il massacro, Chen Hui stava tornando nella Città Viola Dorato con il suo esercito.


"Mio signore, darà davvero la miniera di ferro nero alla famiglia Chu? E le nostre tasse di quest'anno per la Città dell'Uccello Vermiglio?" Chiese preoccupato un ufficiale.


"Cos'altro potevo fare? Come avrei potuto osare disubbidire a quella persona? Se non consegnerò le tasse di quest'anno al massimo verrei punito. Tuttavia se l'avessi offesa e lei avesse riferito tutto a suo padre, forse non potrei nemmeno tenere la testa."


Chen Hui aveva un'espressione impotente. Quando ripensava a cos'era successo prima, sentiva ancora un po' di paura.


