---
title: Capitolo 1002 – Chi ti ha dato questo coraggio
pubDate: 2024-07-03T08:13:16.454Z
tags:
    - mga
---


<em>Capitolo regolare,
68 capitoli in coda (65 Dio + 3 Federico), 1/3,
-Schadenfreude</em>


"Vecchia scimmia, e pensare che eri qui. Eri solo una Bestia Mostruosa straniera, eppure avevi una posizione superiore ai membri della mia famiglia."


"Allora, solo perché il mio fratello maggiore ti ha mancato di rispetto, l'hai schiaffeggiato tremila volte di fronte al resto della famiglia. Lo hai umiliato così tanto che si è distrutto la coltivazione da solo, troncando il suo futuro."


"Hai mai pensato che sarebbe arrivato un giorno come questo? Hai mai pensato che tu, che provieni dal clan delle Scimmie Combattenti, un giorno ti saresti inchinato di fronte a me?" Disse Chu freddamente Kongtong. Le sue parole erano estremamente derisorie.


"Chu Kongtong avresti osato parlarmi così vent'anni fa?" Gridò la vecchia scimmia. Allo stesso tempo il suo pelo si rizzò e un potere sconfinato divampò dal suo corpo debole. La vecchia scimmia si alzò.


"Torna ad inginocchiarti!" Chu Kongtong rafforzò il bagliore dorato di diverse volte e cercò di immobilizzare la scimmia.


Dopodiché sbuffò freddamente e disse: "Vent'anni fa? naturalmente non avrei osato parlarti così vent'anni fa, ma ora la situazione è diversa."


"Se devi biasimare qualcuno, puoi solo biasimare te stesso. Puoi solo biasimarti per aver seguito il padrone sbagliato. Altrimenti non saresti finito così e non avresti sopportato questo dolore adesso.


"So quanto eri arrogante. Provieni dal clan delle Scimmie Combattenti, avevi una stirpe e una forza straordinaria, così hai pensato che perfino la terra proibita della mia famiglia Chu non potesse farti nulla."


"Ma ora sai di esserti sbagliato, no? È evidente dalla tua coltivazione decaduta e da questo corpo impotente. Questo posto non può solo inghiottire la coltivazione della mia famiglia Chu, ma anche la tua."


"Basta assurdità! Se vuoi vendicare tuo fratello, allora uccidimi. Perché dire parole così inutili?" Gridò con derisione la vecchia scimmia.


"Eheh. Ucciderti? Sarebbe una benedizione per te! E pensare che quel maestro e il suo servo erano così arroganti nella mia famiglia Chu... eppure vuoi trovare pace nella morte? Nei tuoi sogni!"


"Ti voglio vivo. Voglio che sopravviviate a stento in questo posto finché non diventerete rifiuti senza coltivazione! Poi vi farò pagare il prezzo di ogni vostra azione."


"Voglio tormentarvi. Ci sono stati dei movimenti nella tomba, so che devi aver nascosto qualcuno. Non potete andarvene da qui, quindi volete contattare qualcuno all'esterno per aiutarvi, vero?"


"Lascia che vi dica questo; finché sarò qui, non dovrete nemmeno pensare di poter usare trucchi! Dovrete rimanere qui ed essere puniti per i vostri crimini!" Chu Kongtong sogghignò, poi della luce dorata lasciò il suo corpo.


Il bagliore diventò una zappa e una pala, pronte a scavare. Si stava preparando a rompere la bara.


Vedendole, Chu Feng non provò paura, ma una furia indescrivibile.


Aveva sentito il loro discorso. Anche se si erano scambiati poche parole, Chu Feng aveva carpito un po' di informazioni: questa persona di nome Chu Kongtong doveva essere un membro della famiglia Chu. Inoltre provava un grande risentimento nei confronti di suo padre e della vecchia scimmia.


All'inizio, dato che Chu Kongtong non era abbastanza forte, non aveva osato attaccarli. Ma ora i due avevano subito un qualche grave colpo e la loro coltivazione era diminuita. Così questo spregevole e spudorato Chu Kongtong stava cogliendo questa occasione per tormentare il padre di Chu Feng e la vecchia scimmia.


Nonostante Chu Feng non volesse morire, non poteva tollerare che suo padre venisse denigrato. Così, quando gli strumenti dorati stavano per volare a terra, Chu Feng si alzò e cercò di uscire dalla bara. Anche se sapeva che sarebbe morto, voleva comunque combattere contro quel Chu Kongtong.


*hmm* Tuttavia, non appena si alzò, la formazione finì di raccogliere le energie. Si stava attivando.


La visuale di Chu Feng iniziò a confondersi. molto presto perse coscienza.


*boom!*


Proprio in quel momento, la zappa e la pala piombarono a terra allo stesso tempo. Con un grande potere distruttivo, dispersero il suolo che seppelliva la bara e ruppe il coperchio di Pietra Profound.


Tuttavia non trovò Chu Feng, né una formazione. C'era solo lo scheletro di un neonato nell'enorme bara.


Lo scheletro era coperto da un tessuto speciale che brillava. Lo scheletro invece era un po' ingiallito; chiaramente il suo proprietario era morto da molto tempo.


"Cosa? Ho sentito chiaramente qualcosa prima." Chu Kongtong fu colto alla sprovvista quando lo vide.


"Chu Kongtong, sporco animale! Osi distruggere la tomba del mio signorino? Non lasci nemmeno che la sua giovane anima riposi in pace?! Ti ucciderò!" La vecchia scimmia ululò con furia. Il rumore assordante fece tremare l'ambiente attorno.


Stavolta Chu Kongtong non rispose. Invece disse senza molta sicurezza: "È solo una tomba rotta, non ho danneggiato lo scheletro. Inoltre sto solo facendo il mio dovere ufficiale. Ho sentito che c'erano dei movimenti nella tomba, così è stato ragionevole controllare. Dopotutto questa è la terra proibita della mia famiglia Chu. Non posso permettere agli estranei di entrare."


"Tuttavia, dato che non c'è nulla di anomalo nella bara, ve la lascerò passare liscia per ora."


"In futuro farete meglio a sorvegliare bene questo posto e non pensare nemmeno di escogitare qualche strano piano. Altrimenti se potrò perdonarvi, loro non lo faranno."


Dopo aver parlato, Chu Kongtong ritrasse la luce dorata. Allo stesso tempo, il bagliore attorno a lui divenne bizzarro. Strane increspature iniziarono ad emergere attorno a lui. Aveva intenzione di andarsene.


*hmm* Tuttavia, proprio in quel momento, un potere invisibile piombò dall'alto e avvolse il corpo di Chu Kongtong.


"Ahhh!"


Il potere invisibile era davvero troppo terrificante. Era in grado di distruggere ogni cosa, indescrivibilmente potente. Di fronte ad esso, perfino Chu Kongtong rilasciò un grido di dolore. Crollò a terra come fango e non riuscì nemmeno a muoversi.


"AHHH!"


Inoltre questo potere invisibile si intensificò sempre di più, facendo diventare sempre più intense le grida di Chu Kongtong. Mentre veniva soppresso da un potere del genere, la luce dorata sul suo corpo iniziò a contorcersi a cambiare. Sparì gradualmente e sembrava che perfino Chu Kongtong stesso si stesse disintegrando.


*boom*


Premuto da un potere invisibile, risuonò il fragore di un'esplosione. La luce di Chu Kongtong scomparì completamente e rivelò il suo vero aspetto.


Non era un guerriero alto qualche decina di metri, ma un uomo di mezz'età vestito splendidamente che non era alto nemmeno un metro e mezzo.


Chu Kongtong non era soltanto basso, ma incredibilmente brutto. Inoltre aveva un'espressione spaventata e il suo viso stava iniziando a sudare copiosamente.


Una voce calma e gentile come il vento, ma che al tempo stesso pietrificava l'anima risuonò dalle profondità di questa terra:


"Non solo maltratti un mio alleato, osi anche rompere la tomba di mio figlio. E vuoi perfino andartene senza ripercussioni."


"Chu Kongtong, chi ti ha dato questo coraggio?"
                                


                                

