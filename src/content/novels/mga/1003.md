---
title: Capitolo 1003 – Il Padre di Chu Feng
pubDate: 2024-07-03T09:13:16.454Z
tags:
    - mga
---


<em>Capitolo regolare,
68 capitoli in coda (65 Dio + 3 Federico), 1/3,
-Schadenfreude</em>


*tap tap tap*


Riecheggiarono dei passi. Presto una persona emerse dall'oscurità.


Non era soltanto alta, ma dalla corporatura robusta. Non era un uomo particolarmente bello, sembrava avere un aspetto ordinario, ma aveva un portamento fuori dal comune.


Non importava quanto fosse normale, né la semplicità dei suoi abiti, ma la sua aura non era paragonabile a quella di una persona comune.


"Chu Xuanyuan, tu..."


L'espressione di Chu Kongtong cambiò drasticamente. Nei suoi occhi spalancati c'era una paura indescrivibile. Disse con voce tremante: "Com'è possibile? Come può la tua coltivazione essere rimasta la stessa dopo essere rimasto qui per così tanti anni?"


"Chu Kongtong, non capisci davvero la tua situazione. Ora ciò di cui dovresti preoccuparti è la tua sicurezza, non la mia coltivazione." Chu Xuanyuan arricciò le labbra mentre si avvicinava con un lieve sorriso. La vecchia scimmia si alzò e seguì l'uomo.


"C-c-cosa stai facendo? Ci sono stati dei movimenti anormali nella terra proibita, così sono sceso ad indagare secondo gli ordini. Se oserai farmi qualcosa, le persone sopra non ti perdoneranno!" Chu Kongtong sapeva di essere in una pessima situazione. Stringendo i denti, cercò di liberarsi, ma fu del tutto inutile.


"Le persone sopra? Ohoh. In realtà sono piuttosto curioso. Chi sono esattamente le persone sopra che vogliono uccidermi così impazientemente? Che ne dici di parlarmene?" Chu Xuanyuan si avvicinò. Con un pensiero fece fluttuare Chu Kongtong di fronte a lui, sollevandolo.


"Chu Xuanyuan, non pensare nemmeno di ingannarmi! Attaccami se ne hai il coraggio! Ti farò sapere le conseguenze delle tue azioni."


Un po' di risoluzione balenò nello sguardo di Chu Kongtong, la determinazione di rimanere in silenzio anche se la sua morte era imminente. Così serrò la bocca.


"Ohoh. Conseguenze? Ti lascerò sapere le conseguenze dell'aver disturbato il sonno di mio figlio." Un bagliore gelido brillò nel suo sguardo. Simultaneamente lo sguardo di Chu Kongtong scintillò di rosso e l'uomo iniziò ad ululare di dolore.


I suoi occhi si erano riempiti di sangue.


"Hai visto i resti di mio figlio, quindi dovresti perdere la vista."


Chu Xuanyuan stese lentamente il palmo. Teneva due palle degli occhi tra le dita. Tuttavia stese il palmo per un solo istante per poi chiuderlo di scatto, rompendole.


"AHHH!" Chu Kongtong gridò ancora più di dolore sentendolo.


"Vecchia scimmia, lascerò a te il resto. Non avere pietà. Riducilo in fin di vita." Chu Xuanyuan si girò e si mise da parte. La vecchia scimmia si avvicinò senza dire altro e usò i suoi artigli per lacerare la pelle di Chu Kongtong.


*whoosh* La vecchia scimmia fu spietata. Non solo lo ferì, ma gli spezzò anche le ossa. Le lesioni erano così profonde da rivelare perfino degli organi.


Ma questo era solo l'inizio. La vecchia scimmia non fermò qui la sua tortura.


Via via il tormento divenne sempre più intenso. Fu spellato e i suoi tendini furono estratti. Le sue giunture dislocate e i suoi organi rivelati, Chu Kongtong ormai era irriconoscibile.


Ma stranamente, nonostante una tortura del genere, le grida di Chu Kongtong non si intensificarono. L'uomo le sopportò e alla fine iniziò perfino a ridere.


"Ahah... vecchia scimmia, sei davvero invecchiato. Perfino i tuoi metodi di tortura sono mondani. Questo è solo un corpo fisico; tienitelo! Fanne ciò che vuoi. Non mi influenzerà minimamente. Per quanto riguarda questo briciolo di dolore, posso sopportarlo senza problemi." Non solo rise, ma derise compiaciuto il nemico.


"Tu..." La vecchia scimmia aggrottò lievemente le sopracciglia. Non era molto contenta. Una volta raggiunto uno stadio come il loro, il corpo non importava davvero così tanto e, a parte fare provare un po' di dolore a Chu Kongtong, una tortura del genere non gli avrebbe fatto molto.


Tuttavia non poteva fare altro. Dopotutto Chu Kongtong proveniva dalla famiglia Chu. Sicuramente c'erano delle persone che sapevano che era sceso qui, quindi non osava ucciderlo.


"Oh? Sei certo che sia solo un corpo?" Proprio in quel momento Chu Xuanyuan sorrise lievemente. Poi mosse lievemente il palmo. Un raggio di luce scavò nel corpo di Chu Kongtong.


"AHH!!"


L'espressione di Chu Kongtong cambiò drasticamente. Non poté più resistere e gridò di dolore di nuovo.


Iniziarono ad apparire delle rune nel suo corpo. Cominciarono a tremare attorno e, mentre si muovevano, Chu Kongtong iniziò a collassare.


Alla fine il suo corpo scomparì completamente. Il suo dantian divenne una scia di luce che aleggiò nell'aria per molto tempo. Mentre fluttuava rilasciò delle grida di dolore che si fermarono solo dopo un'ora.


Il corpo di luce iniziò ad estendersi, diventando una figura umanoide. Era Chu Kongtong; il suo corpo era stato distrutto e ora rimaneva solo questa Coscienza.


Tuttavia l'attuale Coscienza di Chu Kongtong era diversa da quella degli altri. Non importava quanto fosse debole il bagliore prodotto dalle Coscienze delle altre persone, almeno avevano un corpo completo. Ma Chu Kongtong no.


Non aveva gli occhi e non gli rimaneva nemmeno un lembo di pelle. Non gli rimanevano nemmeno le gambe e aveva un solo braccio che aveva un solo dito. Il danno più significativo però era la sua diminuzione della sua coltivazione.


"Chu Xuanyuan, c-c-ccosa mi hai fatto?" Chu Kongtong ne fu sconvolto.


Chu Xuanyuan si limitò a sorridere lievemente: "Se fossi in te non rimarrei in questo posto. Tornerei velocemente e andrei a trovare il tuo capo per aiutarti a guarire."


"Ma naturalmente questo a patto che possa ottenere un trattamento del genere."


"Tu..." L'espressione di Chu Kongtong cambiò drasticamente. Era furioso e pieno d'odio, eppure non osò dire nulla.


Sapeva delle abilità di Chu Xuanyuan. Se la coltivazione di questa persona fosse diminuita, allora sarebbe stato comunque accettabile. Ma ora non solo la sua coltivazione era la stessa, era imperscrutabile. Non sapeva minimamente il motivo per cui era così. In queste condizioni Chu Xuanyuan era molto difficile da affrontare.


Anche se qualcuno in famiglia avrebbe potuto guarirlo, avrebbe comunque dovuto pagare un enorme prezzo. Questo evento avrebbe perfino influenzato la sua stessa coltivazione, quindi non pensava che qualcuno avrebbe potuto farlo per lui.


Ma non aveva scelta. Poté solo spostarsi lievemente e creare una formazione di teletrasporto. Doveva andarsene velocemente finché aveva ancora una coltivazione.


"Esatto. Chu Kongtong, riferisci loro questo: possono venire a cercare guai da me, ma... solo se ne hanno il coraggio."


Chu Kongtong tremò. Non osò rimanere indietro e se ne andò immediatamente usando una formazione di teletrasporto.
                                


                                



