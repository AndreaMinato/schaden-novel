---
title: Capitolo 1006 – Battaglia contro un Martial King
pubDate: 2024-07-03T12:13:16.455Z
tags:
    - mga
---


<em>CAPITOLO SPONSORIZZATO ringraziamo Dio!
65 capitoli in coda (62 Dio + 3 Federico), 1/3,
-Schadenfreude</em>


C'erano cento figure a mezz'aria.


Non solo erano al nono livello, ma non erano nemmeno a mani vuote. Ognuna di esse brandiva una lancia lucente, armi fuori dall'ordinario dalla potenza incredibile.


"Woosh woosh woosh woosh." Queste cento figure di luce si mossero, ma non attaccarono ciecamente Chu Feng, si misero in formazione d'assalto e lo circondarono.


Queste figure diventavano sempre più potenti e intelligenti. Sembravano una macchina da guerra che stava gradualmente accumulando un'intelligenza straordinaria.


"Non so quale Senior potrebbe aver creato una formazione del genere. Sono appena arrivato in questo posto, non provo nessuna ostilità nei suoi confronti. Perché deve usare questa formazione per rendermi le cose difficili?"


Vedendo che queste figure avevano iniziato ad attaccare nuovamente, Chu Feng era sicuro che l'assalto sarebbe potuto continuare all'infinito. Così non contrattaccò ciecamente, ma cominciò a schivare agilmente gli attacchi di queste cento figure.


Tuttavia non trovò l'assalitore, probabilmente non avrebbe risposto nessuno nemmeno se avesse gridato. C'erano solo i cento uomini di luce che stavano ruggendo e lo stavano attaccando.


"Molto bene, dato che desideri giocare, allora lo farò. Vorrei proprio vedere fino a che punto evolverà la tua formazione!" Chu Feng si arrabbiò sentendo che non c'erano risposte.


Era familiare con la sua forza. Nonostante fosse solo un Martial Lord di ottavo livello, non c'erano praticamente Martial Lord che potevano contendere con lui. Era talmente forte che avrebbe potuto battere perfino Martial King di primo livello.


Quindi queste figure di luce non sarebbero riuscite nemmeno a sopportare un suo colpo. Ucciderli sarebbe stato come sbarazzarsi di un esercito di formiche.


Tuttavia, visto che Chu Feng si era già infuriato, non decise di ucciderli in modo semplice. Invece si precipitò nel gruppo di figure di luce e le fece lentamente a pezzi una dopo l'altra.


Bisognava dire che i metodi di Chu Feng erano davvero spietati e un po' inumani. Fortunatamente queste figure di luci non erano creature viventi, altrimenti il sangue sarebbe piovuto a fiotti e i loro arti sarebbero caduti dal cielo. Sarebbe stata una scena estremamente spaventosa.


Chu Feng comunque era infuriato. Era stato intrappolato da qualcuno per nessun motivo. Questo già lo faceva arrabbiare. Poi era stato attaccato a sorpresa e quindi si era infuriato ancora di più. Se Chu Feng non avesse risposto con dei metodi appropriati, allora non sarebbe riuscito a sfogare la sua rabbia.


Nonostante stesse uccidendo e decapitando quelle figure una dopo l'altra, le cento figure di luce furono annientate in un istante.


"Avanti, fatemi vedere quali altri metodi avete." Dopo averli massacrati tutti, Chu Feng si sfogò. Pieno di entusiasmo, sollevò la testa al cielo e ruggì. Questo stava sia mostrando il suo stato mentale, sia fungeva da intimidazione a chi lo aveva intrappolato qui.


"Hum."


Come si aspettava, una potente forza iniziò a condensarsi nella formazione. Finì per condensare una figura con un profilo ben delineato, un Martial King.


Ne era apparso uno e senza dubbio aveva una coltivazione superiore.


"Ohoh, è davvero diventato interessante ora." Vedendolo, Chu Feng sorrise.


Anche se aveva ucciso perfino Jiang Qisha, l'aveva fatto contando sulla coltivazione di qualcun altro. Questa era la prima volta che avrebbe usato le sue forze per affrontare un Martial King.


Era ad un livello completamente diverso. Nonostante Chu Feng possedesse un potere combattivo sbalorditivo, si sentiva comunque un po' sotto pressione mentre affrontava quel Martial King.


Esatto, Chu Feng, un Martial Lord, non poteva distruggere il suo nemico come voleva ora. Ma era comunque assolutamente sicuro di poterlo annientare.


"Woosh."


All'improvviso Chu Feng si mosse. Prima che la figura di luce iniziasse ad attaccare, aveva già preso l'iniziativa. Una volta che si mosse, fece tremare l'aria. Non riusciva a reprimere l'entusiasmo nel combattere per la prima volta contro un Martial King.


"Boom boom boom boom."


Chu Feng era estremamente veloce, in un mero istante raggiunse il Martial King. Chu Feng non usò nessuna Tecnica Marziale, invece si limitò ad attivare il Potere Martial e iniziò ad attaccare il nemico a mani nude.


I suoi colpi furono estremamente rapidi. Erano così veloci che si poteva sentire solo l'aura dei suoi attacchi senza poterli vedere.


Anche la figura di luce rispose a mani nude e non usò nessun'altra tecnica, iniziando un combattimento ravvicinato con Chu Feng.


Uno scontro del genere metteva alla prova sopratutto la robustezza del proprio fisico. Se il tuo corpo fosse stato duro come l'acciaio e quello del nemico fatto solo di carne, allora non ci sarebbe stato significato nello scontro. Il risultato della battaglia sarebbe stato già deciso.


Inoltre uno scontro ravvicinato enfatizzava la velocità di reazione. Visto che erano troppo vicini, si rischiava di non poter reagire in tempo alla tecnica dell'altro e di perdere.


Logicamente era semplicemente impossibile per un Martial Lord di ottavo livello lottare contro un Martial King di primo. Questo valeva in particolare per uno scontro ravvicinato. Dopotutto i Martial King erano diversi dai Martial Lord. Anche se i due erano separati da un solo stadio, la differenza tra i due era incolmabile. Normalmente, anche se un Martial King non si fosse difeso, sarebbe stato estremamente difficile per un Martial Lord ferire il fisico robusto del nemico.


Tuttavia Chu Feng aveva un corpo temprato dal Fulmine Divino e una straordinaria esperienza di combattimento. Non solo non finì in svantaggio, ma era in una posizione assolutamente dominante.


Un grande Martial King di primo livello era in difficoltà contro un Martial Lord di ottavo livello. Se qualcuno avesse visto una scena del genere, sarebbe rimasto allibito.


"Puuu."


All'improvviso arrivò un attacco a sorpresa da Chu Feng. Come un fulmine, arrivò dietro la figura di luce. Con una finta, fece proteggere il capo alla figura di luce, ma poi rivelò un attacco a sorpresa e trafisse il nemico con una mano, come una lama affilata e inarrestabile.


Il posto che aveva infilzato non era un punto qualunque, era il dantian. Fortunatamente per lui, questo Martial king era solo una figura di luce, altrimenti la sua coltivazione sarebbe stata distrutta. Anche se avesse abbandonato il suo corpo e la sua coscienza, la sua coltivazione sarebbe rimasta gravemente danneggiata.


Dopo l'attacco a sorpresa, il nemico smise di combattere e si ridusse in una foschia lucente che gradualmente si dissipò e scomparì.
                                


                                



