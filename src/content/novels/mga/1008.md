---
title: Capitolo 1008 – Il Piano di Chu Feng
pubDate: 2024-07-03T14:13:16.455Z
tags:
    - mga
---


<em>CAPITOLO SPONSORIZZATO ringraziamo Dio!
63 capitoli in coda (60 Dio + 3 Federico), 1/3,
-Schadenfreude</em>


Il sorriso del vecchio si allargò così tanto che sembrò spalancare la bocca.


Dopo aver sorriso per molto tempo, alla fine si alzò e arrivò all'entrata della sala del palazzo. Con un cenno della manica, aprì le porte della struttura.


Tutte le persone fuori si inchinarono quando lo videro. Gridarono a gran voce: "Porgiamo i nostri rispetti al direttore."


"Ahahah, il cielo sta mostrando favore alla nostra Foresta Meridionale Legno Turchese." Il vecchio rise di cuore.


Gli anziani erano confusi dalle sue azioni. tuttavia sapevano che era accaduto un evento gioioso, così chiesero con un sorriso: "Direttore, è così contento, cos'è successo?" 


"Farò a tutti una domanda. Per quale motivo siamo di stazione qui e accettiamo discepoli di qualunque provenienza?" L'uomo invece di rispondere, aveva fatto una domanda.


"Direttore, il motivo per cui la nostra Foresta Meridionale Legno Turchese è qui e accetta diversi discepoli è per selezionare i migliori talenti da poter mandare nella montagna Legno Turchese." Risposero in coro vari Anziani.


"La nostra Foresta Meridionale Legno Turchese possiede un totale di cento milioni e milletrecentosedici Anziani e discepoli. Abbiamo cresciuto molti individui talentuosi. Tuttavia non siamo ancora riusciti a trovare talenti di alto livello. Questo ha fatto sì che venissimo derisi dalle altre tre Foreste." Disse il direttore con fare un po' scontento.


Sentendo questo, tutti i presenti abbassarono la testa silenziosamente. Un senso di vergogna riempì i loro volti.


"Abbiamo difficoltà ad accettarlo, ma pensandoci, è anche ragionevole che ridano di noi. Dopotutto i tre hanno mandato molti grandi talenti per la montagna Legno Turchese e hanno i requisiti per deriderci."


"Tuttavia presto non potranno più ridere." All'improvviso il vecchio direttore tornò a sorridere ancora una volta.


"Direttore, cosa intende dire con questo?" Gli sguardi di molte persone iniziarono a brillare. I loro volti prima incupiti mostrarono gioia.


"In passato, i membri della vecchia generazione della nostra Foresta Meridionale Legno Turchese hanno unito le forze e ha creato una formazione fuori dall'uscita della Strada Celeste. L'hanno fatto nella speranza di ottenere un raccolto da parte della Regione del Mare Orientale, quel luogo che non appartiene alla nostra Terra Sacra delle Arti Marziali."


"Dopo tutti questi anni, la nostra Foresta Meridionale Legno Turchese è riuscita a coltivare una grande quantità di discepoli della Strada Celeste, ma nessuno tra di loro poteva essere considerato un talento di massimo livello."


"Tuttavia il cielo non ci ha deluso. Oggi, dopo così tanto tempo, finalmente ho trovato un grande genio." Disse con gioia il vecchio direttore.


"Un grandissimo talento." Molti divennero un po' confusi e puntarono gli sguardi verso un vecchio tra di loro.


L'espressione dell'uomo si irrigidì all'istante quando divenne il centro dell'attenzione.


"Ma Qiang, sei tornato?" Vedendo questo vecchio, l'espressione del direttore cambiò e mostrò inquietudine.


"Sono già tornato da molti giorni Direttore. Ho anche già raccolto le persone che hanno superato la selezione della Strada Celeste." Rispose Ma Qiang tremando di paura.


"Qualcuno è appostato nell'uscita della Strada Celeste?" Chiese nervosamente il vecchio capo.


"Questo... Direttore, visto che nessuno è apparso per diversi giorni, pensavo che non sarebbe apparso nessun altro. Quindi ho ricondotto indietro tutti gli altri." Ma Qiang sembrò ancora più nervoso.


"Canaglia!" Il vecchio direttore si infuriò all'istante. Indicò Ma Qiang e gridò: "Prima un grande talento è apparso dalla Strada Celeste. Il suo potere combattivo è davvero incredibile. Se lo crescessimo con cura, sicuramente porterebbe onore alla nostra Foresta Meridionale Legno Turchese dopo che sarà mandato nella montagna Legno Turchese. Tuttavia, voi rifiuti avete lasciato il posto che dovevate sorvegliare, facendoci perdere l'opportunità di reclutare quel giovane."


"Direttore, la prego ci perdoni, ci perdoni. Non avevamo intenzione di lasciare il posto di guardia, ma la Strada Celeste quest'anno è stata davvero strana. È rimasta aperta anche dopo diversi giorni, inoltre nessuno ne è uscito dopo molto tempo. Ho pensato che ci fosse stato un problema e nessun altro ne sarebbe uscito. Per non sprecare tempo, ho deciso di riportare indietro tutti."


Ma Qiang e gli altri avevano capito il loro errore. Allo stesso tempo, si spaventarono e si inginocchiarono frettolosamente, ammettendo i loro errori e implorando perdono.


"Canaglia! Davvero una canaglia!" Il direttore era così infuriato che aveva iniziato a rabbrividire da capo a piedi. tuttavia non li attaccò. Invece iniziò a disegnare un ritratto.


Dopo averlo fatto, iniziò a dividersi in copie e ad atterrare nelle mani di tutti i presenti.


"Trovate quest'uomo per me e invitatelo nella nostra Foresta Meridionale Legno Turchese. Altrimenti, non biasimatemi se non mi tratterrò." Dopo aver finito di dire quelle parole, il direttore iniziò a volare via.


E in quel momento, le molte persone che erano rimaste sussultarono lievemente. Dopo puntarono i loro sguardi verso il ritratto distribuito dal direttore. Naturalmente era Chu Feng.


Il giovane non sapeva nulla di cos'era successo nella Foresta Meridionale Legno Turchese. Invece stava viaggiando verso la cosiddetta città del Magnifico Broccato.


Durante il suo viaggio, Chu Feng superò una vasta catena montuosa. Quelle vette erano molto elevate e contenevano molte bestie mostruose. C'era un gruppo radunato lì e stava conducendo una caccia.


Questi uomini provenivano da un'organizzazione influente. Inoltre i loro metodi per uccidere erano estremamente feroci; non era solo una caccia, ma un massacro sadistico.


In origine, Chu Feng aveva intenzione di chiedere informazioni, ma non poteva sapere se questo gruppo avrebbe potuto rispondere alle sue domande. Inoltre pensava che queste persone fossero problematiche.


Con la sua esperienza, se fosse apparso all'improvviso in mezzo a questi uomini impegnati in questo massacro, probabilmente avrebbe destato la loro rabbia.


Anche se la forza di questo gruppo era paragonabile a delle formiche per Chu Feng.


Era appena arrivato qui e non voleva creare guai inutili. Se non lo avessero attaccato, non ci sarebbe stato bisogno di opprimere queste persone deboli. Quindi Chu Feng rinunciò all'idea di fare loro domande e continuò ad avanzare verso la cosiddetta città del Magnifico Broccato.


Fortunatamente Chu Feng la trovò dopo poco tempo.


Dopo essere arrivato, si affrettò verso la banca della famiglia Zhao. Questo perché aveva un paio di domande per cui voleva ottenere una risposta.


In realtà aveva già un piano prima di entrare nella Terra Sacra delle Arti Marziali.


Chu Feng desiderava andare nella Foresta di Bambù delle Foglie Cadute per cercare una persona di nome Hong Qiang.


Questo perché, quando aveva catturato la Fenice del Cristallo di Ghiaccio nella Regione del Mare Orientale, Chu Feng aveva incontrato la coscienza lasciata nella formazione di Hong Qiang. Quell'Hong Qiang sembrava aver apprezzato molto il giovane e gli aveva detto che, se fosse entrato nella Terra Sacra delle Arti Marziali in futuro, sarebbe potuto andare nella Foresta di Bambù delle Foglie Cadute a trovarlo.


Tuttavia, a giudicare da ciò che era accaduto allora, di come Hong Qiang era riuscito a lasciare la sua coscienza nella formazione per così tanto tempo e fosse capace di parlargli da così lontano, Chu Feng aveva determinato che quell'uomo non doveva essere una persona ordinaria. Chu Feng non sperava di ricevere aiuto, desiderava solo che gli desse qualche indicazione.


Nonostante il giovane sapesse che era meglio essere indipendenti, possedesse una forte integrità mortale e non gli piacesse chiedere aiuto, era disposto ad essere flessibile e a prendere una scorciatoia per suo padre.


Desiderava solo diventare rapidamente più forte così da poter riconquistare l'onore di suo padre e vendicarsi delle persone che lo avevano danneggiato.


Inoltre voleva sapere molte cose. Ad esempio, suo padre era stato espulso dalla sua famiglia, ma sua madre? Era nelle stesse condizioni, imprigionata in quella tomba? O stava soffrendo nella sua famiglia? Cos'era successo esattamente allora?


Voleva saperlo. Era come un pugnale invisibile che gli infilzava il cuore. Se non avesse risolto la questione, avrebbe continuato a provare dolore e non sarebbe riuscito a darsi pace.
                                


                                



