---
title: Capitolo 1016 - L'Atteggiamento del Forte
pubDate: 2024-07-03T22:13:16.456Z
tags:
    - mga
---


<em>Tralalà, è il 19, sono tornata.


Questo capitolo lo conto come "regolare" perché ero in vacanza :3
59 capitoli in coda (56 Dio + 3 Federico), 1/3,
-Schadenfreude</em>


"Woosh." L'improvvisa esplosione allarmò tutti i presenti, ciò che li scioccò di più però furono le condizioni del corpo dopo lo scoppio.


Era maciullato e normalmente sarebbe stato uno smembramento fatale, ma sorprendentemente era ancora vivo. A parte la sua carne, tutto il resto era rimasto intatto.


Questo spaventò ancora di più le persone attorno. Chu Feng lo aveva lasciato sopravvivere intenzionalmente. Il suo obiettivo era di torturarlo così tanto da farlo desiderare di essere morto.


"Aaaaaaah!" L'uomo iniziò a sollevarsi. Poi fluttuò lentamente di fronte a Chu Feng.


"Sai cosa posso farti, vero?" Il giovane sorrideva ancora lievemente, con sincerità. Tuttavia per la gente della Chiesa Occulta del Sangue sembrava un'espressione estremamente sinistra. Era semplicemente un sorriso che nessun umano avrebbe dovuto possedere.


"Non, non uccidermi. Non uccidermi." In quel momento le palpebre dell'uomo stavano fremendo, era davvero terrorizzato.


Non aveva nemmeno il tempo di gridare e lamentarsi, invece, con il volto pieno di lacrime e moccio iniziò ad implorare perdono. Come poteva sembrare un discepolo di una chiesa demoniaca ora? Era semplicemente patetico.


"Provi rimpianto?" Vedendolo, il sorriso di Chu Feng divenne ancora più brillante. Tuttavia la sua espressione di colpo divenne fredda e con un tono gelido disse: "Troppo tardi."


"Woosh."


Una volta che finì di dire queste parole, Chu Feng sollevò di colpo il palmo e poi lo premette verso il basso. Di fronte a tutti i presenti, l'uomo fu ridotto in poltiglia e la sua coscienza fu annientata, non poteva essere più morto di così.


"Dannazione."


Vedendo questa scena, tutti i membri della Chiesa Occulta del Sangue impallidirono. Non potevano determinare con certezza se questo giovane non fosse qualcuno da provocare. Probabilmente doveva essere il genio di qualche grande organizzazione, qualcuno di cui non attirare le ire. Ora che l'avevano già irritato, potevano solo fare una cosa: scappare.


"Volete fuggire, ma ne siete capaci?"


Ma Chu Feng si limitò a sorridere freddamente di fronte alle persone che stavano cercando di scappare in tutte le direzioni usando ogni sorta di metodo. Alcuni iniziarono a volare e altri scavarono nel terreno. Una luce fredda brillò nei suoi occhi e un'aura sconfinata che conteneva un intenso intento omicida si diffuse dal suo corpo.


"Boom." L'aura di Chu Feng fu estremamente violenta e anche molto veloce. Dopo che apparì, coprì l'intera area in un istante. Mentre seminava distruzione, poteva distruggere ogni cosa e distruggere questo posto.


La regione coperta da quest'aura, dopo aver bloccato la fuga dai membri della Chiesa Occulta del Sangue, si trasformò in una serie di lame taglienti informi. Queste armi iniziarono a falciare i corpi degli uomini della chiesa.


"Wuuuuwa..."


"Eeeeaaaaa!!!"


"Nooooo!!"


"Aiutoooo!"


"Ahhhhhhhh!!!"


Le urla della gente della Chiesa Occulta del Sangue continuarono a risuonare sotto l'assalto delle falci di Chu Feng. Tuttavia non destarono la minima compassione nel giovane.


Si poteva vedere solo la pioggia di sangue, gli arti tagliati e gli organi interni che cadevano a terra. Uno dopo l'altro, un coltivatore moriva e questa regione di spazio si trasformò in un purgatorio.


Alla fine questo massacro terminò e tutto tornò alla normalità. L'unica differenza erano le ossa frantumate e il fiume di sangue che scorreva in questo pezzo di terra. L'odore che emetteva dava la nausea e la scena del massacro incuteva paura.


In quel momento, praticamente tutta la gente della Chiesa Occulta del Sangue che si era presentata qui era stata uccisa da Chu Feng. Erano rimaste vive solo tre persone.


Due tra di loro erano i due uomini che erano arrivati per primi. Giacevano a terra, tremanti e incapaci di dire una sola parola.


L'altra persona era la donna che aveva strappato gli occhi a Xiao Ru. Era chinata su un ginocchio con fare stordito. Nonostante fosse ferita, non erano lesioni fatali. Le sue palpebre fremevano continuamente. A giudicare dal suo atteggiamento stordito, era evidente che fosse terrorizzata.


Nonostante fossero dei diavoli che uccidevano senza battere ciglio e che massacravano con metodi spietati, quando era sull'orlo della morte non poteva rimanere impavida.


"È soltanto una bambina, come hai potuto farle una cosa del genere?" Chiese Chu Feng avvicinandosi.


La donna alzò la testa e chiese come se non sapesse di cosa stesse parlando: "Cosa?"


"Woosh:" Tuttavia Chu Feng non le rispose. Stese due dita e le infilzò gli occhi.


"Pts." Poi le prese le palle degli occhi e la donna emise un grido acuto.


Tuttavia non finì qui. Dopo aver preso i suoi occhi, Chu Feng stese la mano a mo' di lama e menò dei fendenti, le tagliò le orecchie, il naso, la lingua, la bocca e la spellò viva. Continuò così finché non mutilò completamente la donna. Solo allora distrusse la sua coltivazione e la uccise.


Chu Feng non provò il minimo turbamento mentre la uccideva, anzi era completamente tranquillo. Questo perché sapeva che se non l'avesse uccisa, chissà quante altre persone sarebbero state ferite da lei.


Dopo averla uccisa, Chu Feng puntò lo sguardo verso quei due uomini, i due soli sopravvissuti della Chiesa Occulta del Sangue.


Vedendo lo sguardo pieno di intento omicida di Chu Feng, i due gridarono frettolosamente: "Non ucciderci, non ucciderci. Abbiamo già fatto ciò che volevi che facessi. Ci hai promesso che non ci avresti ucciso."


"Non ho mai detto che non vi avrei ucciso." Dopo aver detto questo, un'aura opprimente si avventò sui due. Come un'enorme creatura che precipitava dal cielo, li schiacciò riducendoli in pozze di sangue.


Chu Feng fece tutto questo con noncuranza. Aveva massacrato così tante persone e aveva usato metodi ancora più crudeli in passato. Tuttavia non avrebbe avuto la minima compassione perché erano persone che dovevano essere uccise.


Nonostante Chu Feng fosse abituato a situazioni del genere, Luo Lian evidentemente non lo era. Vedendo il massacro fuori, si era spaventata così tanto che le era sobbalzato il cuore nel petto. In quel momento stava vomitando incessantemente e piangendo.


Non poteva più alzare la testa ora, né riusciva a guardare la scena fuori. Inoltre non osava più guardare Chu Feng. L'impressione che aveva del giovane era cambiata drasticamente. In quel momento per lei non sembrava più umano, ma un diavolo che avrebbe ucciso senza battere ciglio.


"Pop." All'improvviso un palmo le batté sulla schiena. Quando si girò a guardare, vide suo nonno Luo.


"Nonno, ho così tanta paura." Vedendo suo nonno, Luo Lian sembrò un coniglietto spaventato. Si precipitò frettolosamente tra le sue braccia e iniziò a piangere ancora più disperatamente.


"Di cos'hai così tanta paura? Meritano tutti di morire." Chiese con un sorriso nonno Luo.


"Lo so, ma, ma..." Il pianto di Luo Lian divenne ancora più disperato.


"Non è che tu non possa accettarlo, vero? Non ti aspettavi che un giovane che sembrava amichevole potesse uccidere persone con tale noncuranza, con metodi così crudeli e spietati. È così inquietante da fare rizzare i capelli. Non è vero?" Chiese con un sorriso nonno Luo.


Luo Lian non gli rispose, invece iniziò ad annuire ripetutamente.


"Oh, Xiao Lian, questo è il motivo per cui sei così piccola e debole. Sai solo come approfittarti delle persone buone e temi i malvagi. Hai un atteggiamento instabile. Nonostante tu sembri potente, in realtà sei estremamente debole e gracile. Nonostante tu sia nata nella Terra Sacra delle Arti Marziali, la tua sincerità è inferiore agli stranieri che si sono già abituati ai massacri."


"Quel Chu Feng è completamente diverso da te. Quando tratta con persone buone è benevolente, ma con le persone malvagie diventa un mostro. Trattare bene le persone buone e usare la violenza per rispondere ai malvagi è ciò che rappresenta la vera forza. Questo è l'atteggiamento che dovrebbe possedere una persona forte."
                                


                                



