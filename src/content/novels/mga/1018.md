---
title: Capitolo 1018 – Il Passato di Nonno Luo
pubDate: 2024-07-04T00:13:16.456Z
tags:
    - mga
---


<em>Capitolo sponsorizzato, grazie a Dio!
57 capitoli in coda (54 Dio + 3 Federico), 1/3,
-Schadenfreude</em>


"In tal caso allora sarò franco anche io. In effetti ho una questione personale per cui desidero il tuo aiuto, amico Chu Feng."


"Cosa può essere? Dica pure." Chiese Chu Feng.


"Sigh, è una lunga storia. È meglio se te la racconto dall'inizio." Nonno Luo sospirò. Poi si ricompose e dopo un po' iniziò a parlare.


"Allora ho vagato per tutte le Terre Sacre delle Arti Marziali. Nonostante con la mia coltivazione non sia riuscito ad entrare in molte aree ad accesso ristretto, sono entrato in qualunque luogo potessi visitare."


"Si può dire che abbia dedicato la vita per questo mio sogno e abbia rinunciato al futuro della mia coltivazione. Tuttavia, visto che ci sono innumerevoli opportunità nella Terra Sacra delle Arti Marziali, naturalmente ho ottenuto un raccolto inaspettato. Allora ho trovato uno scrigno nella regione occidentale."


"Questo scrigno era estremamente speciale. Solo a giudicare dal suo esterno, ho capito subito che conteneva oggetti speciali."


"Così ho finito per tenere a quello scrigno come alla mia vita. L'ho anche abbracciato nel sonno e non ne avrei mai parlato a nessuno per paura che qualcuno volesse rubarmelo."


"Ma sfortunatamente non è possibile mantenere un segreto in eterno. Uno dei miei amici più fidati me l'ha rubato con l'inganno. Non solo, mi ha anche ferito gravemente e poi ha distrutto la mia coltivazione."


"In realtà, se non fossi scappato abbastanza velocemente e non lo avessi ferito, mi avrebbe raggiunto. Allora temo che probabilmente sarei morto." Nonno Luo si intristì.


"Chi è stato?" Nonostante sembrasse calmo, Chu Feng era già infuriato.


Il giovane aveva già immaginato che la coltivazione di nonno Luo non sarebbe scomparsa per puro caso. Aveva già pensato di poterlo aiutare a vendicarsi, ma non si sarebbe mai aspettato che la sua coltivazione sarebbe stata distrutta da suo fratello. Inoltre quella persona lo aveva anche derubato del suo tesoro più importante.


Chu Feng era una persona che dava la massima importanza ai suoi fratelli e ai suoi cari. Sentendo di un traditore del genere, provò un estremo disgusto. Diavolo, anche se non avesse nessun rapporto con nonno Liu, Chu Feng avrebbe comunque ucciso una persona così infida.


"Sigh, è l'attuale capo della Chiesa Occulta del Sangue." Sospirò nuovamente nonno Liu.


"È davvero lui? Questo rende le cose più semplici allora." Scoprendo che la persona che aveva tramato contro nonno Liu era il capo della chiesa, Chu Feng mostrò un sorriso freddo. Poi chiese: "Dov'è la Chiesa Occulta del Sangue? Dimmi dov'è e ti riporterò subito la testa del suo capo."


"Non devi sottovalutarlo. Non solo è molto potente, ma è anche estremamente sleale e astuto. Inoltre conosce molti metodi alternativi. La Chiesa Occulta del Sangue è la sua base e lì sarebbe in vantaggio. Quindi non puoi trattarlo come un ordinario Martial King di secondo livello. Devi stare estremamente attento." Avvertì nonno Liu.


"Non si preoccupi Senior Luo. Finché è nella Chiesa Occulta del Sangue, figuriamoci un Martial King di secondo livello, le riporterei la sua testa anche se fosse di terzo livello." Chu Feng non si stava vantando. Poteva combattere contro Martial King di secondo livello all'ottavo grado del Martial Lord realm. Se avesse usato l'Armatura del Fulmine e avesse aumentato la sua coltivazione, naturalmente sarebbe riuscito ad affrontare Martial King di terzo livello.


Inoltre, a parte la sua coltivazione, Chu Feng aveva la sua regina al suo fianco. I poteri del suo spirito erano molto più feroci dei suoi e quindi, finché Ovetto fosse stata con lui, sarebbe riuscito ad affrontare qualunque coltivatore a meno che non fosse un genio sconvolgente.


"Amico Chu Feng, non sto scherzando. Sono la persona che ha più familiarità con il capo della Chiesa Occulta del Sangue. Hai davvero intenzione di rischiare la vita per i miei rimpianti?" Nonno Liu aveva uno sguardo pieno di rimorso.


"Senior Luo, la distruggerei anche se non ci fosse un rapporto del genere tra di voi. Nonostante io, Chu Feng, non sia una persona retta che elimina i malvagi e difende i buoni, non posso tollerare che una chiesa così malvagia continui ad esistere."


"Dato che ha un rapporto del genere con loro, ho altri motivi ancora per distruggerla. Questo perché detesto sopratutto chi tradisce la fiducia degli altri. Non risparmierò nessun traditore."


"Inoltre non sono uno sciocco. Conosco le mie capacità. Dato che ho detto che posso affrontare il capo della Chiesa Occulta del Sangue, significa che posso farlo." Chu Feng si batté il petto.


Vedendo lo sguardo sicuro del giovane, nonno Luo rinunciò a cercare di fermarlo, invece disse: "Amico Chu Feng, mi fido di te. Tuttavia desidero vedere quel bastardo morire con i miei occhi e spero che tu possa portarmi con te. Credo che con la tua forza non sarei un peso nemmeno se mi dovessi portare lì."


"Secondo, so che sei una persona benevolente. Altrimenti non mi avresti aiutato così tanto anche se ci siamo incontrati da poco. Tuttavia più sei giusto e benevolente, più non posso essere da meno. Finché potrai riottenere lo scrigno dei tesori, potrai tenerla considerandola una ricompensa della grazia che mi hai dato."


"Fidati di me, quello scrigno ha delle origini straordinarie. Credo che sarebbe utile perfino a te. A patto naturalmente che tu possa aprirlo."


"Senior Luo, ha già detto tutto questo, se rifiutassi passerei nel torto. In tal caso partiamo subito." Chu Feng era impaziente. Non era preoccupato del cosiddetto scrigno straordinario, ma non vedeva l'ora di decapitare il capo della Chiesa Occulta del Sangue.


"Molto bene." Pensando alla vendetta, nonno Luo divenne pieno di energia.


Quindi, sotto la sua guida, Chu Feng iniziò a volare verso i nemici.


La Chiesa Occulta del Sangue era davvero demoniaca. Aveva commesso ogni sorta di malvagità. Non solo avrebbero ucciso, saccheggiato e bruciato tutto, avrebbero anche usato le persone come risorse di coltivazione. Si poteva dire che fossero privi di ogni coscienza. In questa regione avevano una pessima reputazione.


La posizione del suo quartier generale però era segreta. Figuriamoci gli estranei, nemmeno i discepoli ordinari della Chiesa Occulta del Sangue sapevano dov'era.


Il motivo per cui si era nascosta così bene era naturalmente per evitare che altre organizzazioni venissero ad attaccarli.


Sfortunatamente per loro, nonno Luo sapeva bene dov'erano.


Il quartier generale era stato costruito in una gola di una catena montuosa. Era ben nascosta, ma era praticamente un purgatorio.


C'era un forte odore di sangue nell'aria qui. Le pareti e il suolo erano rosso cupo ed erano tinti di cremisi. Avevano anche adornato il tutto con delle ossa.


Le persone di questo posto erano dei demoni. Mangiavano carne e bevevano sangue umano. Non bisognava farsi ingannare dal fatto che portassero dei vestiti, erano inferiori perfino agli animali.


In quel momento un grande gruppo di persone circondava un altare. Tutte loro erano uomini importanti della chiesa, la maggior parte di loro era al picco del Martial Lord realm. Pochi erano arrivati al Martial King realm.


Di fronte all'altare c'era un vecchio dai capelli rossi. Era al secondo livello del Martial King Realm ed era il capo.


Erano radunati di fronte all'altare perché avevano accumulato oltre mille vergini. Tra questi bambini, il più grande aveva nove anni e i più piccoli solo due.


Gli innocenti stavano tremando, nudi sopra l'altare. Ciò che li aspettava era un massacro inumano. Il loro sangue e la loro carne sarebbero diventati risorse di coltivazione per i coltivatori della chiesa.


Mentre guardavano i bambini che piangevano e tremavano per il freddo, gli uomini dell'organizzazione non provarono la minima pietà, invece mostrarono sguardi spietati.


Avevano commesso questo massacro fin troppe volte, ci erano abituati. Ma non sapevano che stavano per essere puniti per i loro crimini.
                                


                                



