---
title: Capitolo 1021 – Tre Oggetti
pubDate: 2024-07-04T03:13:16.457Z
tags:
    - mga
---


<em>Capitolo sponsorizzato grazie a Dio!
56 capitoli in coda (53 Dio + 3 Federico), 1/3,
da editare
-Schadenfreude</em>


Anche Chu Feng e Ovetto avevano lo sguardo fisso sullo scrigno. Erano davvero incuriositi.


C'erano un totale di tre oggetti. Si poteva dire che ognuno di essi fosse un tesoro inestimabile che avrebbe potuto causare un massacro.


Il primo era un frutto delle dimensioni di una noce, era blu chiaro e sulla sua superficie c'era uno strato di scaglie che culminavano al centro in dei motivi che brillavano debolmente.


Emanava un lieve profumo, che non era intenso, ma a cui era difficile resistere.


Ma sopratutto Chu Feng percepiva un'energia naturale estremamente potente. Era una forza ancora più intensa di quella delle Stranezze Naturali che aveva raffinato in passato.


Tuttavia questo frutto chiaramente non era una Stranezza Naturale, sembrava più un frutto medicinale per la coltivazione, un'ordinaria risorsa. Tuttavia l'energia che conteneva era davvero incredibile.


Già il primo oggetto aveva fatto accelerare il battito cardiaco di Chu Feng, questo frutto sembrava davvero terrificante. Probabilmente sarebbe aumentato di uno stadio di colpo usandolo.


"Ovetto, hai idea di cosa sia?" Chiese Chu Feng.


"Non ne ho idea. Comunque so che è può aumentare la tua coltivazione."


"A parte questo, a giudicare dal suo aspetto, sembra un tipo di frutto. Nonostante la sua forma sia relativamente complicata, non assomiglia assolutamente alle Stranezze Naturali. Immagino che esistano molti frutti come questo qui. Sembra che sia stato raccolto da un albero." Disse Ovetto battendo gli occhioni.


"Molti frutti come questo?" Sentendo quelle parole, perfino Chu Feng non poté trattenersi dal deglutire. Se avesse voluto aumentare la sua coltivazione, ciò di cui aveva bisogno era proprio risorse di coltivazione!


Solo uno lo aveva emozionato così tanto, se ce ne fossero stati molti di più, allora cosa sarebbe significato per Chu Feng?


"Se le mie ipotesi sono corrette, deve ancora maturare. Allora l'energia contenuta in esso sicuramente supererà la tua immaginazione." Aggiunse Ovetto con un sorriso.


"Gulp." Sentendo questo, Chu Feng deglutì di nuovo. Ormai lo spirito gli aveva fatto venire voglia di cercare questi tipi di frutti.


"Forse quella mappa ne indica la posizione." Disse Ovetto indicando il secondo oggetto nello scrigno.


Esatto. Il primo oggetto era un frutto dall'energia naturale sbalorditiva e il secondo era una mappa estremamente antica, fatta di carta kraft ripiegata.


L'ultimo era un piccolo pugnale color oro scuro, no, ad essere più precisi sembrava più un bastone, ma non lo era.


Questo oggetto era estremamente bello, emetteva un lieve bagliore e ad una sola occhiata era evidente che fosse un tesoro straordinario. Ma non doveva essere un'arma, chissà qual era la sua funzione.


Chu Feng spiegò la carta e scoprì che in effetti era una mappa estremamente complicata che aveva due versioni. La prima era visibile a tutti.


Mostrava un posto chiamato montagna Legno Turchese e un grande albero pieno di splendidi frutti. Guardandolo attentamente, i frutti erano uguali a quello nello scrigno.


Inoltre c'era un'arma piantata sotto questo albero e vicino c'era un enorme forziere. Questo era semplicemente un indizio che c'erano dei tesori nella montagna Legno Turchese. Non solo c'era una grande quantità di risorse di coltivazione, ma anche uno scrigno sconosciuto e un'arma potente.


"È davvero la montagna Legno Turchese? Non mi sarei mai immaginato che il tesoro sarebbe stato così vicino alla città natale."


Nonno Luo si era già avvicinato. Anche lui l'aveva guardata con attenzione e quando scoprì dov'era nascosto il tesoro, si riempì di emozione.


"Senior Luo, che la montagna Legno Turchese sia una delle nove organizzazioni di cui mi ha parlato, quella più potente in questa regione?" Chiese Chu Feng.


Visto che la montagna Legno Turchese sulla mappa era estremamente ampia, doveva essere molto vasta, nemmeno Chu Feng aveva mai visto un territorio così grande.


Inoltre la posizione era ottima, era impossibile che questo posto non fosse stato occupato, quindi Chu Feng aveva la sensazione che appartenesse alla montagna Legno Turchese delle nove organizzazioni principali.


"Esatto. Esiste una sola montagna Legno Turchese nella Terra Sacra delle Arti Marziali." Nonno Luo annuì.


Chu Feng iniziò ad accigliarsi. Iniziò ad esaminare di nuovo la mappa. Stava usando gli Occhi Celesti per ispezionare l'altra porzione, quella invisibile a nonno Luo perché era nascosta.


Se la versione di prima indicava che il tesoro era localizzato nella montagna Legno Turchese, allora questa segnava la sua posizione esatta.


Chu Feng capì che le risorse erano nascoste in un mondo molto vasto, pieno di trappole e meccanismi, conteneva anche molte stranezze che superavano la sua immaginazione. Inoltre alcune di esse erano nascoste.


In altre parole, nonostante avesse una mappa, sarebbe stato estremamente pericoloso entrarci.


Usando gli Occhi Celesti, il giovane guardò la mappa diverse volte; solo quando fu certo di non essersi perso nulla fece apparire delle fiamme dal suo palmo e la bruciò.


"Amico Chu Feng, hai memorizzato tutto il contenuto di questa mappa?" Nonno Luo non era molto sorpreso dalla sua azione perché avrebbe fatto lo stesso al suo posto.


Di sicuro tra i tre oggetti, il più prezioso sarebbe stato la mappa perché era evidente che indicasse la posizione di un tesoro. Sarebbe stato estremamente pericoloso portarla con sé, quindi era meglio ricordarne il contenuto e basta.


"Ho memorizzato tutto. Solo che questo tesoro non è semplice come sembra." Mentre parlava, Chu Feng aveva già messo da parte l'oggetto che sembrava un bastone a forma di pugnale. Non capiva che utilità aveva, ma era certo che riguardasse il tesoro, quindi sicuramente sarebbe stato utile per lui tenerlo.
                                


                                



