---
title: Capitolo 1022 – Martial Lord di Nono Livello
pubDate: 2024-07-04T04:13:16.457Z
tags:
    - mga
---


<em>Capitolo sponsorizzato grazie a Dio!
55 capitoli in coda (52 Dio + 3 Federico), 1/3,
-Schadenfreude</em>


Nonno Luo annuì in segno di approvazione. Dopotutto aveva detto che gli avrebbe donato lo scrigno.


Inoltre era sicuro che al momento non avrebbe potuto usare questi oggetti e sarebbe stato uno spreco, l'avrebbe solo reso un bersaglio di coltivatori avidi. Sarebbe stato meglio che li usasse Chu Feng.


Tuttavia, divenne perplesso. Molto perplesso perché in quel momento Chu Feng si era messo in bocca il frutto.


"Amico Chu Feng, cosa stai facendo? Nonostante sembri un frutto, non è semplice come sembra. L'energia che contiene è troppo terrificante. Inghiottirlo direttamente potrebbe farti esplodere." Gli consigliò immediatamente nonno Luo.


Allo stesso tempo il capo della Chiesa Occulta del Sangue inchiodato dalla Spada Sigilla Demoni strabuzzò gli occhi. Anche lui era rimasto scioccato da questa decisione, ma non provò a fermare Chu Feng. Anzi, ne fu contento anche se non lo diede a vedere.


Per raffinare delle risorse di coltivazione bisognava assorbire lentamente l'energia. Fare come Chu Feng sarebbe stato praticamente un suicidio. Quindi, proprio come nonno Luo, pensava che il giovane avesse commesso un'imprudenza, incantato dall'aspetto del frutto.


Stava aspettando che Chu Feng esplodesse e morisse. Una volta che fosse accaduto sarebbe riuscito a trovare un modo per scappare e avrebbe potuto prendere tutto ciò che era suo.


Tuttavia naturalmente Chu Feng l'avrebbe deluso. Il giovane non si disturbò a rispondere al grido di nonno Luo e inghiottì completamente il frutto misterioso. Dopodiché chiuse gli occhi e si sedette a terra a meditare.


"Buzz."


Non molto tempo dopo iniziarono ad avvenire dei cambiamenti insoliti nel suo corpo. Ondate di potere Martial iniziò a circolare rapidamente attorno a lui. Non solo fecero svolazzare i suoi abiti, ma respinsero nonno Luo. Se non fosse stato per Ovetto che ne annullò l'influenza, quella potente energia avrebbe potuto uccidere il vecchio.


"Cielo, c-cosa sta succedendo?" Nonno Luo non era uno sciocco. Vedendo i cambiamenti che stavano avvenendo in Chu Feng, rimase sconvolto perché aveva capito che il giovane stava avanzando di livello. Non solo, anche di stadio.


Tuttavia non capiva perché Chu Feng sarebbe stato così veloce. Più uno avanzava di livello, più ci sarebbe voluto tempo per fare progressi. Nonostante Chu Feng non fosse un Martial King, era comunque un Martial Lord. A questo punto non si poteva salire di livello così velocemente.


"Vecchietto, non c'è bisogno di farsi cogliere dal panico. So perché sei preoccupato. Temi che quel frutto misterioso ferisca Chu Feng, vero?"


"Lascia che ti dica questo. Chu Feng non è debole come pensi. Nonostante quel frutto misterioso contenga una grande quantità di energia naturale, non gli farà del male, invece lo aiuterà." Ovetto decise di rassicurare nonno Luo visto che sembrava così spaventato.


"Cosa? Quel frutto misterioso lo sta aiutando?" Il vecchio lo trovò ancora più inconcepibile. Praticamente lo spirito aveva detto che Chu Feng sarebbe riuscito a raffinare tutto il frutto, altrimenti come avrebbe potuto ottenere la sua energia?


"Buzz."


Proprio in quel momento, il potere Martial attorno al giovane iniziò a condensarsi. Alla fine, ritornò nel suo corpo come un fiume che scorreva al contrario. Dopodiché Chu Feng riaprì gli occhi.


Tre tipi di fulmini brillarono nelle sue pupille. La sua aura era completamente diversa. Era diventato un Martial King. Ora la sua coltivazione era al primo livello del Martial King.


"Come può essere, è impossibile. Non solo hai raffinato completamente quel frutto, ma sei riuscito ad aumentare la tua coltivazione? Impossibile! Non è qualcosa che può fare un umano! Cosa sei esattamente?! Che diavolo sei!?!" Il capo della Chiesa Occulta del Sangue divenne frenetico. Non riusciva ad accettare la realtà dei fatti.


"Amico Chu Feng, s-s-sei diventato un Martial King?" In effetti anche nonno Luo era scioccato. Nonostante non potesse più percepire la coltivazione degli altri, poteva capire che Chu Feng doveva determinare a che livello era dalla potenza che aveva mostrato.


Vedendo questo, Chu Feng sorrise lievemente e disattivò l'Armatura del Fulmine. La sua coltivazione tornò al nono livello del Martial Lord realm. Solo allora disse: "Senior Luo, in effetti sono salito di livello, ma non sono diventato un Martial King, sono arrivato al nono livello del Martial Lord realm."


"Lo stadio di prima l'ho raggiunto grazie ad un mio metodo speciale. Quando uso la mia Armatura del Fulmine, posso aumentare la mia coltivazione di un livello. Anche se sono un Martial Lord di nono livello, finché uso questa Armatura del Fulmine posso diventare un Martial King."


"Sei davvero un genio sbalorditivo, davvero." Lo sguardo di nonno Luo si riempì ancora di più di emozione, era sorpreso e ammirato.


Si era reso conto che Chu Feng sicuramente non era una persona ordinaria, doveva essere un genio, altrimenti sarebbe stato impossibile per lui possedere tecniche e abilità così sbalorditive.


"Senior Luo, ho già ricevuto la ricompensa che mi ha promesso. Quindi l'aiuterò a finire il compito che mi ha affidato." Alzò il palmo e distrusse lo scrigno.


Prima di essere aperto era un oggetto indistruttibile e misterioso, ma ora era diventato ordinario e inutile. Tuttavia aveva comunque un aspetto straordinario e quindi era meglio distruggerlo.


Dopodiché Chu Feng si avvicinò al capo della Chiesa Occulta del Sangue e chiese a nonno Luo: "Come vuole che muoia?"


Il capo della Chiesa Occulta del Sangue iniziò subito ad implorare perdono a nonno Luo: "Non uccidermi, non uccidermi. Fratellone Luo, ricordi ancora della promessa che ci siamo fatti allora? Ricordi che hai detto che ti saresti preso cura di me per tutta la vita? Ti ricordi di come abbiamo mangiato e dormito insieme e abbiamo fatto tutte quelle avventure insieme?"


"Cos'è più importante per una persona? I fratelli. Hai detto che anche se avessi commesso un errore, mi avresti comunque perdonato."


"So di aver sbagliato, per favore dammi un'altra possibilità. Finché non mi ucciderai, rimedierò ai miei errori. Non farò mai più atrocità del genere."


Nonostante Chu Feng fosse giovane, era una persona estremamente feroce e spietata. Quel moccioso sicuramente non l'avrebbe lasciato andare. Se avesse voluto sopravvivere, poteva solo implorare il fratello che aveva tradito.


Dopo aver sentito le parole del capo della Chiesa Occulta del Sangue, nonno Luo esitò per molto tempo. Alla fine chiuse gli occhi e disse: "Distruggi la sua coltivazione, ma lascialo vivere." 


"Senior Luo, mi perdoni ma non posso esaudire il suo desiderio. Posso ucciderlo come vuole, ma non posso lasciarlo in vita perché ha ucciso troppi innocenti. Le sue colpe sono troppo numerose. Se non lo uccidiamo allora gli spiriti di quegli innocenti che sono morti tragicamente non potrebbero trovare pace."


"Dato che i suoi sentimenti la rendono riluttante, mi permetta di farlo al suo posto."


Tuttavia, sorprendentemente Chu Feng estrasse la Spada Sigilla Demoni e menò un fendente verso il basso. "Bang" Il colpo trafisse il corpo e l'anima del capo della Chiesa Occulta del Sangue, uccidendolo completamente.
                                


                                



