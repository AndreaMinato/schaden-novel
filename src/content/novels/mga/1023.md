---
title: Capitolo 1023 – Prendere qualche deviazione
pubDate: 2024-07-04T05:13:16.457Z
tags:
    - mga
---


<em>Capitolo sponsorizzato grazie a Dio!
54 capitoli in coda (51 Dio + 3 Federico), 1/3,
-Schadenfreude</em>


Dopo che Chu Feng uccise il capo della Chiesa Occulta del Sangue, si avvicinò all'altare e liberò il gruppo di bambini.


"Grazie, grazie."


Questi piccoletti erano davvero intelligenti, avevano capito che Chu Feng li aveva salvati. A parte un gruppo di bambini che era troppo giovane e stava piangendo sul posto, la maggior parte di loro si avvicinò a Chu Feng e iniziò ad esprimere la sua gratitudine. Mentre lo facevano, si strinsero a lui perché avevano paura di cadere di nuovo nelle grinfie dei demoni.


Il mondo era molto grande e il male era ovunque. Anche se avesse voluto, Chu Feng non sarebbe riuscito ad aiutare tutti. Comunque, dato che era in una situazione del genere, doveva risolverla. Quindi, dopo aver salvato questo gruppo, naturalmente non l'avrebbe abbandonato. Invece li scortò nelle loro rispettive case.


Aveva anche rafforzato la memoria dei bambini che si erano dimenticati dov'erano le loro case per il trauma, così da poter rintracciare da dove provenivano e permettere loro di tornare dalle loro famiglie.


Inoltre, ad ogni bambino avrebbe dato un aiuto finanziario. Anche se questo aiuto sarebbe stato insignificante per lui, avrebbe permesso alle loro famiglie di non preoccuparsi più del cibo e del vestiario per una vita intera. Questo supporto avrebbe potuto perfino permettere loro di diventare ricchi nei loro territori.


"Senior Luo, prima non l'ho ascoltata e spero che non mi biasimi." Dopo aver riportato tutti i bambini nelle loro case, Chu Feng ricondusse nonno Luo nella sua residenza.


"Sigh, provo davvero vergogna. Prima sono stato troppo tenero di cuore. Dopo aver visto le loro famiglie e le loro espressioni quando i bambini sono tornati a casa, ho davvero provato rimpianto, ho provato rimpianto per aver pensato di lasciargliela passare liscia a Lin Xingde."


"Fortunatamente la saggezza dell'amico Chu Feng è stata superiore alla mia e non hai ascoltato le mie sciocchezze. Altrimenti temo che avrebbe condotto ad un disastro. Chissà quante altre famiglie innocenti avrebbe finito col danneggiare." Nonno Luo aveva un'espressione piena di vergogna. Provava dispiacere dal profondo del cuore.


"Senior Luo, non dica così. Siamo tutti umani. Visto che è così gentile, è normale che sia stato confuso dalle parole del capo della Chiesa Occulta del Sangue." Chu Feng non desiderava mettere in difficoltà nonno Luo, quindi sorrise mentre lo consolava.


"Sigh." Tuttavia nonno Luo era una persona esperta e naturalmente sapeva molto bene di aver fatto un errore. Così fece un lungo sospiro e non menzionò più l'argomento. Invece chiese: "Amico Chu Feng, quali sono i tuoi piani per ora? Forse intendi andare nella montagna Legno Turchese?"


"Senior Luo, a dire la verità, le mie abilità sono un po' speciali e molto simili a quelli che possiedono delle stirpi particolari. La velocità con cui aumenta la mia coltivazione è collegata alle risorse."


"Quindi quel tesoro è estremamente importante per me e devo andare nella montagna Legno Turchese." Chu Feng non nascose le sue intenzioni.


"Hai familiarità con la montagna Legno Turchese?" Chiese nonno Luo.


"No." Chu Feng scosse la testa. Solo dopo essere arrivato nella Terra Sacra delle Arti Marziali ne aveva sentito parlare. Sapeva solo che era simile al Sect della Terra Maledetta ed era condotto da un Martial Lord, conosciuta anche come una delle nove organizzazioni, i gruppi più potenti del territorio.


"La montagna Legno Turchese ha più di un miliardo di discepoli esterni. I loro interni sono diverse decine di milioni. Anche quelli principali, coloro che possono essere considerati membri d'élite, arrivano ad un milione."


"Inoltre questo è solo il numero di discepoli. Nella montagna Legno Turchese, tutti quelli che hanno più di cinquant'anni non sono più discepoli, ma Anziani."


"Visto che il Sect è un'organizzazione estremamente antica e può allungare la vita delle persone, il numero di Anziani lì è di gran lunga superiore a quello dei discepoli. Dovresti capire che sorta di organizzazione è, no?" Chiese nonno Luo.


"In tal caso, non significa che, tutti insieme, ammonterebbero a più di diversi miliardi di persone?" Chu Feng sussultò per la sorpresa. Una sola organizzazione conteneva così tante persone. Inoltre il loro talento sarebbe stato esaminato diverse volte prima di entrare nella montagna.


Rimanevano così tante persone dopo delle selezioni così rigorose, era davvero sbalorditivo. Le organizzazioni di grande livello della Terra Sacra delle Arti Marziali superavano di gran lunga la sua immaginazione.


"Temo che diversi miliardi sarebbe solo una stima conservativa. Figuriamoci il numero di persone che contengono, lì ci sono innumerevoli esperti. Non è qualcosa di paragonabile ad un piccolo gruppo come quello della Chiesa Occulta del Sangue."


"Se desideri davvero fare un paragone, allora la Chiesa Occulta del Sangue sarebbe un piccolo canale con dei pesciolini e dei gamberetti, mentre la montagna Legno Turchese sarebbe un vasto oceano di cui non si può scorgere il fondo. Ciò che crescono sono tutti draghi."


"Inoltre la classificazione di livello è estremamente rigida. I risultati che si ottengono prima dei cinquant'anni determinano indirettamente il futuro di una persona. I discepoli principali sono l'obiettivo di tutti gli allievi. Solo diventando un discepolo principale può essere considerato un membro d'élite. Quando diventerà un Anziano, sarà di prima classe."


"Prima hai menzionato che il tuo fisico è speciale e che la tua velocità di coltivazione dipende dalle risorse che possiedi. In tal caso allora devi davvero andare nella montagna Legno Turchese."


"Questo perché è un vasto territorio dalle risorse abbondanti. Ha una storia molto lunga, sono esistiti da diverse decine di migliaia di anni. Si poteva dire che la montagna Legno Turchese è una delle organizzazioni più antiche nella Terra Sacra delle Arti Marziali."


"La Montagna Legno Turchese contiene praticamente una quantità infinita di risorse. Tuttavia, il prerequisito è che devi usare la tua abilità per ottenere queste risorse. In altre parole, finché sei abbastanza capace, anche se non otterrai quel tesoro, ti troveresti benissimo lì." Disse nonno Luo.


"Davvero? Ci sono davvero così tante risorse di coltivazioni lì?" Chu Feng ne fu scioccato. Nonno Luo non sembrava affatto scherzare. Tuttavia le risorse di cui aveva bisogno erano davvero enormi. Questo era il motivo per cui era così scioccato.


"Quale organizzazione guidata da un Martial Emperor sarebbe semplice? Chu Feng, sai cosa sono i Martial Emperor? Sono figure al picco del mondo della coltivazione. Sono esistenze che possiedono potere di livello Emperor."


"La Terra Sacra delle Arti Marziali è così vasta, contiene ogni tipo di coltivatore. Figuriamoci i Corpi Divini benedetti dal cielo, i quattro clan imperiali erano persone di stirpe imperiale. Tuttavia, alla fine, quanti di loro sono riusciti a diventare Martial Emperor? Temo che sarebbe estremamente difficile che appaia un solo Martial Emperor ogni diverse migliaia di anni." Disse nonno Luo con tono estremamente serio.


"Naturalmente." Chu Feng annuì. Dalle parole del vecchio, era riuscito a capire che, anche se esistevano Martial Emperor nella Terra Sacra delle Arti Marziali, erano estremamente rari, persone al picco del mondo. Anche qui erano leggende.


"In realtà, con le tue capacità, non sarebbe difficile per te diventare discepolo principale, ma la montagna Legno Turchese non è un posto sereno. Il numero di esperti è davvero elevato e ci sono moltissime persone dalle origini importanti."


"Temo che non importa quanto sia sbalorditivo il tuo talento, probabilmente non riusciresti ad ottenere un trattamento speciale dalla montagna Legno Turchese. Questo perché non gli mancano affatto geni. per quanto ne so, ha moltissimi Corpi Divini e tra i suoi ranghi ci sono ancora più persone dalle abilità speciali come le tue."


"Sei senza supporto. Se provassi ad entrare imprudentemente nella montagna Legno Turchese, temo che incontreresti molti ostacoli. Figuriamoci ottenere il tesoro, sarebbe difficile anche diventare discepolo principale e ottenere abbastanza risorse."


"Dopotutto più grandi sono i benefici, più saranno difficili da ottenere. Quei discepoli principali userebbero ogni tipo di metodo e sfrutterebbero anche i contatti delle loro famiglie. Senza un certo supporto è davvero difficile risaltare lì." Disse nonno Luo.


"Senior Luo, in tal caso, ha qualche suggerimento?" Chu Feng si era reso conto di quanto era straordinaria la montagna Legno Turchese. Tuttavia poteva anche capire che, con l'esperienza e la conoscenza di nonno Luo, doveva avere un consiglio per lui. Altrimenti non gli avrebbe detto tutto questo.


"In realtà ti suggerirei di prendere una deviazione." Disse nonno Luo.
                                


                                



