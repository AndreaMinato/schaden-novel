---
title: Capitolo 1028 – Difendere la Giustizia
pubDate: 2024-07-04T10:13:16.457Z
tags:
    - mga
---


<em>Capitolo sponsorizzato, ringraziamo Dio!
51 capitoli in coda (48 Dio + 3 Federico), 1/3,
-Schadenfreude</em>


Chu Feng scoprì che al centro della piazza c'era uno spazio vuoto.


Un uomo al terzo livello del Martial Lord realm, insieme ad altri uomini al suo stesso grado, aveva strappato la gonna di Shen Hong di fronte a tutti.


La stava perfino palpeggiando, chiaramente si stava approfittando di lei.


Shen Hong stava usando tutte le sue forze per resistere. Gridava, cercava di colpirlo e lo graffiava, ma fu tutto inutile. Il divario tra i due era estremamente ampio.


Di fronte a quell'uomo era come una pecorella che aveva incontrato un grosso lupo affamato. Non poteva resistere.


Tuttavia, ciò che fece rimanere di più senza parole Chu Feng fu che nessuno lo stava fermando, ma molti stavano iniziando a mostrare espressioni contente.


Gli occhi di alcuni uomini iniziarono a brillare, avevano lo sguardo fisso su Shen Hong; non vedevano l'ora che quell'uomo le strappasse tutti i vestiti per vederla completamente nuda. Praticamente erano pronti a guardare lo spettacolo.


Mentre era un conto che i residenti originari della Terra Sacra delle Arti Marziali si comportassero così, nemmeno la folla della Regione del Mare Meridionale non si disturbava ad aiutarla. Inoltre perfino suo fratello era tra la folla.


Nonostante avesse un'espressione davvero scontenta e stesse stringendo i pugni e i denti con rabbia. Ma lui, un Martial Lord di quarto livello che poteva sconfiggere facilmente quei tre, non stava interferendo, invece era rimasto a guardare mentre sua sorella veniva umiliata di fronte a tutti.


Chu Feng non si precipitò ad intervenire, invece si girò e chiese: "Fratellone Li Lei cosa sta succedendo?"


"Quell'uomo che sta assalendo Shen Hong si chiama Han Shi. Si dice che le sue origini siano estremamente potenti e che nella sua famiglia ci sia un pezzo grosso della Foresta del Legno Turchese Meridionale. Uno degli Anziani nella sua famiglia è quasi riuscito a diventare il direttore di questa frazione. Si può dire che la sua posizione sia seconda solo al direttore.


"Quindi, nonostante questo Han Shi sia solo un discepolo della Foresta del Legno Turchese Meridionale, è già un piccolo sovrano che nessuno desidera offendere."


"Prima, quel Shen Lang non sapeva dell'identità di questo Han Shi e ha finito perfino per litigare con lui."


"Han Shi ha annunciato la sua identità e poi ha detto a Shen Lang di ammettere il suo errore in ginocchio. Nonostante Shen Lang sia stato un tiranno nella Regione del Mare Meridionale, non ha osato disubbidire. Prima aveva intenzione di inginocchiarsi e ammettere i suoi errori."


"Tuttavia, proprio in quel momento, Shen Hong è apparsa. È andata perfino a litigare con Han Shi, ma chi avrebbe saputo che sarebbe stato così spudorato. Usando come pretesto il fatto che Shen Hong ha danneggiato il suo abito, ha deciso di vendicarsi, insistendo di doverle strappare gli abiti di fronte a tutti i presenti."


"Guardalo. La sta palpando così tanto ed è evidente che è eccitato. Come potrà fermarsi solo a strapparle i vestiti? Questo è semplicemente un'aggressione sessuale in pubblico. La sta palpando di fronte a tutti."


"Nonostante questa Shen Hong sia come Shen Lang e spesso usa la sua forza per maltrattare gli altri, dopotutto proviene dalla nostra Regione del Mare Meridionale. Se si diffondessero notizie dell'accaduto, perderemmo tutti la faccia."


"Siamo già sottovalutati dalla Foresta del Legno Turchese. Dopo oggi non saremmo ancora più sottovalutati?"


"Fratello Chu Feng, so che questa mia richiesta è incredibilmente scortese. Tuttavia vorrei che mi aiutassi e che fermassi Han Shi, se non altro, che preservi la sua castità." Chiese con sincerità Li Lei.


"Non è facile da risolvere? Vai a chiamare un Anziano." Disse Chu Feng.


"Sigh, a dire la verità, l'Anziano al comando è già arrivato prima. Tuttavia, quando ha visto la scena, se n'è andato senza entrare nella piazza. In origine pensavo che fosse andato a chiamare gli altri, ma non è ancora tornato. Secondo me ha deciso di fare finta di niente." Disse Li Lei.


"In tal caso, allora è una questione di cui non si occuperebbero nemmeno gli Anziani. La famiglia di questo Han Shi dev'essere davvero potente. Se io mi facessi avanti, cosa pensi che succederebbe?" Chu Feng sorrise.


"Questo... ah, sono davvero uno sciocco, davvero uno sciocco."


"Pensavo che solo tu tra di noi potessi interferire. Ma non ho pensato al fatto che Han Shi potrebbe non essere disposto a perdonarti. Un conto è lui, ma la forza della sua famiglia è davvero potente. Non è impossibile che Han Shi possa condannarti a morte."


"Ahhh, sono davvero uno scemo. Ho quasi causato la morte del fratello Chu Feng. Sono proprio uno stupido." Li Lei si rese conto all'istante del suo errore. Non solo ora era pieno di rimpianto, ma si diede un forte schiaffo.


Vedendo che continuava a schiaffeggiarsi fino a fare diventare rossa la sua guancia, Chu Feng intervenne e lo fermò.


Sapeva che Li Lei non stava cercando di danneggiarlo. Era solo troppo benevolente. In confronto agli altri membri della Regione del Mare Meridionale, aveva ancora un po' di morale. Quindi, come aveva detto, stava pensando a come salvare Shen Hong e si era dimenticato che Han Shi era una persona problematica. Se Chu Feng fosse intervenuto, sarebbe stato un affronto per Han Shi e poi non l'avrebbe passata liscia.


Così Chu Feng non lo biasimò. Dopo averlo fermato, sorrise: "Fratello Li Lei, il mondo è così. La giustizia non è facile da difendere. A volte è possibile perdere il senno e rimanere uccisi."


"Tuttavia, se uno rimanesse a guardare senza fare nulla, che differenza ci sarebbe tra me e tutti loro?" Mentre parlava, Chu Feng guardò la gente della Regione del Mare Meridionale.


Erano tutti pieni di rabbia. Molti di loro stringevano i pugni come Shen Lang, ma nessuno osò intervenire e dire una parola.


Dopo aver sentito le parole di Chu Feng, Li Lei abbassò silenziosamente la testa. Nonostante le parole di Chu Feng non fossero rivolte a lui, sapeva molto bene di non essere diverso dagli altri.


Perché aveva solo pensato a trovare Chu Feng invece che osare intervenire da solo? Non era perché alla fine aveva anche lui paura?


In quel momento Li Lei provò disgusto per come si era comportato e com'era stato sbagliato chiedere aiuto a Chu Feng.


Tuttavia in quel momento Chu Feng non prestò attenzione alla sua reazione, invece si avvicinò a Shen Lang e gli diede un calcio.


Shen Lang era già infuriato. Essere scaraventato a terra gli fece perdere la calma. Pensava che fosse stato qualcuno della Regione del Mare Meridionale a colpirlo, così si girò e iniziò subito ad imprecare: "Ca**o, chi ca**o mi ha dato un calcio?"


"Sei tu?"


Tuttavia, quando vide chi era stato, si zittì immediatamente e si trattenne. Al posto della rabbia, mostrò paura. Questo perché, nonostante provasse un immenso odio nei confronti di Chu Feng, era profondamente impaurito da lui. Questo era il motivo per cui aveva mostrato una reazione del genere.
                                


                                



