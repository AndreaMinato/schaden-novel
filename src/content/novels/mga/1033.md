---
title: Capitolo 1033 – Massacro
pubDate: 2024-07-04T15:13:16.458Z
tags:
    - mga
---


<em>Capitolo regolare,
47 capitoli in coda (44 Dio + 3 Federico), 1/3,
-Schadenfreude</em>


"Cielo, c-c-cosa..." Non solo il vecchio, anche tutta la gente tra la folla fu sbalordita dalle azioni di Chu Feng. Non erano più una semplice lezione alla famiglia Han, ma un suicidio.


Esatto, Chu Feng aveva intenzione di farlo a pezzi. Era capace di farlo, specialmente con l'Anziano con i capelli neri che aveva picchiato e ferito gravemente Li Lei.


Quindi, mentre la luce dorata brillava, il vecchio con i capelli neri iniziò a schizzare sangue.


Alla fine, quando Chu Feng atterrò, al vecchio rimaneva solo il torso e la testa. I suoi quattro arti erano stati tutti tagliati. In effetti era stato ridotto così male da mostrare le ossa. Era una scena davvero spaventosa.


"C-c-c-cos'hai intenzione di fare?"


Anche se era stato ridotto in modo orribile, l'Anziano non mostrò rabbia, ma paura. Questo perché Chu Feng aveva sollevato di nuovo la sua spada dorata, puntandola verso il suo dantian.


"Per favore non farlo! Devi sapere che uccidere un Anziano è un crimine punibile con la decapitazione." Alcuni dalle buone intenzioni cercarono di dargli consigli.


Tuttavia chi avrebbe pensato che Chu Feng si sarebbe rifiutato di ascoltarli. Sollevò la grande spada dorata, bloccò il vecchio con i capelli neri e poi disse con freddezza:


"Questo Anziano non solo non è corretto nei confronti dei suoi discepoli, ma piega la legge in favore dei suoi parenti, minaccia e picchia i suoi discepoli. Cerca anche di ucciderli."


"Dovresti essere punito e ucciso per la tua condotta..."


"Woosh."


Dopo aver detto questo, Chu Feng calò la spada dorata e infilzò il dantian del vecchio. Dopodiché l'arma tremò lievemente e scatenò increspature di energia nel suo corpo. "Bang." Risuonò un tonfo e il sangue schizzò ovunque. Il vecchio era morto violentemente.


"Ahhhhh!! Maledetto bas****o! Hai davvero osato uccidere un membro della nostra famiglia Han! Ti ucciderò!"


Gli altri quattro Anziani si infuriarono. Non solo mostrarono rabbia, ma i loro occhi si iniettarono di sangue. Emisero un forte intento omicida e sembrava volessero uccidere il giovane con lo sguardo.


"In effetti dovrebbero morire delle persone oggi, ma non io, tutti voi."


Chu Feng rise freddamente di fronte alle minacce dei vecchi. Poi un lampo freddo brillò nei suoi occhi. "Bang bang bang bang." Risuonarono dei tonfi in successione. I quattro erano stati schiacciati dalle quattro grandi mani di energia formate da Chu Feng. Erano morti in un istante.


Dopo aver ucciso cinque Anziani, Chu Feng stese il palmo verso la piazza. Risucchiò Li Lei che era ricoperto di sangue, svenuto e se lo mise in spalla.


Dopodiché iniziò a volare rapidamente verso l'uscita. Sapeva di aver causato un grande disastro, quindi non aveva più intenzione di rimanere qui ed era pronto ad andarsene.


Chi avrebbe pensato che, dopo due passi, sarebbe risuonata una voce da dietro di lui: "Non osare scappare. La nostra famiglia Han non ti lascerà andare."


Era Han Shi. La sua faccia era ancora ricoperta di sangue, ma il suo viso deturpato da Chu Feng inaspettatamente era guarito e un grande gruppo di giovani erano dietro di lui.


Dovevano essere membri della sua famiglia, altrimenti non avrebbero indicato Chu Feng maledicendolo con furia.


"Vogliono morire." Vedendoli, Chu Feng sogghignò. Poi alzò il palmo e scatenò il suo potere Martial. "Bang bang bang bang bang bang bang bang." Riecheggiarono dei rumori soffocati. Han Shi e gli altri si ridussero in pozze di sangue. Chu Feng li aveva uccisi tutti.


"C'è qualcun altro della famiglia Han? Oggi vi ucciderò tutti." Chiese ad alta voce Chu Feng. Mentre parlava, il giovane scorse con lo sguardo le persone attorno.


"Ohhh."


Tutti rimasero scioccati. Di fronte allo sguardo gelido pieno di intento omicida del giovane, sia Anziani che discepoli impallidirono mortalmente. Con le labbra tremanti, non poterono che ritirarsi.


Dopo aver visto i metodi di Chu Feng, chi avrebbe osato proclamare di provenire dalla famiglia Han?


Erano certi che chiunque avesse osato dire che faceva parte della famiglia Han e avesse posseduto una coltivazione inferiore a Chu Feng sarebbe stato spacciato.


Dopotutto non c'era differenza tra uccidere una o dieci o cento persone. Chu Feng non avrebbe battuto ciglio nemmeno se avesse massacrato mille persone. Sembrava più un diavolo assetato di sangue che un umano.


"Branco di spazzatura." Vedendo la folla tremante, Chu Feng sogghignò. Sapeva che certamente c'erano altre persone della famiglia Han tra la folla, ma non osavano ammetterlo.


Dopodiché decise di non rimanere qui ulteriormente. Dopotutto questa Foresta del Legno Turchese Meridionale era piena di esperti. Se avesse allarmato gli Anziani della zona principale, allora probabilmente avrebbe avuto grandi difficoltà a scappare. Così doveva andarsene il più velocemente possibile.


"Hum." Tuttavia, proprio quando aveva deciso di andarsene, una potentissima aura apparì dal nulla. Una barriera dorata si accese e in un batter d'occhio coprì la regione in cui si trovava Chu Feng.


Una voce imponente disse: "Vai e vieni come desideri. Cosa pensi che sia la Foresta del Legno Turchese Meridionale?"


Tutti i presenti cambiarono drasticamente espressione, specialmente i membri della famiglia Han, che mostrarono gioia. Questo perché l'Anziano che era apparso era un vecchio dai capelli grigi che portava un abito blu scuro, il simbolo di un Anziano del dipartimento gestionale.


In realtà la sua coltivazione non era molto alta, era solo ad un livello superiore a quella che aveva il vecchio dai capelli neri, era un Martial King di quarto livello. Tuttavia la sua aura e il suo temperamento erano completamente diversi. Sembrava proprio un esperto.


Questo dimostrava proprio la forza degli Anziani del dipartimento. Nella foresta, c'erano molti coltivatori in questo settore, ma nessuno di loro era debole.


Quindi, quando apparì, tutti i presenti pensarono che Chu Feng sarebbe andato incontro ad una catastrofe.


"Tecnica del Massacro della Tigre Bianca."


Chu Feng però non si disturbò nemmeno a guardare l'Anziano e usò direttamente la sua tecnica.


La tecnica del Massacro della Tigre Bianca era suprema e la sua forza era incredibile. Questo in particolare perché Chu Feng era diventato un Martial King. Il suo potere era diventato ancora più insuperabile.


Inoltre questa abilità era considerata una tecnica che poteva superare ogni ostacolo e distruggere ogni cosa sul suo cammino. Le cosiddette barriere spirituali erano indegne di essere menzionate di fronte ad essa.


Quindi, quando il devastante raggio di luce a forma di tigre bianca apparì e avanzò, risuonò un'enorme esplosione e lo spazio iniziò a tremare violentemente. Allo stesso tempo la barriera fu distrutta completamente.
                                


                                



