---
title: Capitolo 1037 - L'Improvvisa Comparsa della famiglia Han
pubDate: 2024-07-04T19:13:16.459Z
tags:
    - mga
---


<em>Capitolo sponsorizzato grazie a Dio!
44 capitoli in coda (41 Dio + 3 Federico), 1/3,
-Schadenfreude</em>


"È davvero lui? Signore, cosa dovremmo fare?" Dopo aver visto Chu Feng, gli Anziani della famiglia Han si agitarono tutti. Uno per uno, iniziarono a comunicare telepaticamente con Han Qingyu per chiedergli cosa fare.


"Cosa dovremmo fare? Seguire le regole, ecco cosa."


"Quando l'imperatore infrange la legge, anche lui dovrebbe essere trattato come le persone ordinarie. E lui è solo un discepolo." All'improvviso Han Qingyu mostrò un'espressione determinata. Poi indicò Chu Feng e disse: "Uomini, catturate Chu Feng.


"Sì." Sentendo queste parole, gli altri Anziani della famiglia Han presero coraggio e iniziarono a precipitarsi verso Chu Feng.


"Come osate?" Gridò con rabbia l'Anziano Gongsun. L'onda sonica che emanò respinse direttamente il gruppo.


"Create la formazione." Vedendo questo, gli Anziani che si erano dispersi tornarono subito a proteggere Chu Feng.


"Gongsun Kuo, ha intenzione di ostruire la legge?" Chiese con rabbia Han Qingyu.


"L'esecuzione della legge è determinato dall'obiettivo. Chu Feng è la persona che il Lord Direttore stava cercando. Figuriamoci l'Anziano del dipartimento punitivo, anche se fosse l'imperatore del cielo, farebbe meglio a non pensare di potergli torcere un solo capello." Disse con tono freddo l'Anziano Gongsun. Si rifiutò assolutamente di cedere.


"Gongsun Kuo, crede davvero di potermi affrontare?" Han Qingyu strinse all'improvviso gli occhi e mostrò un sorriso sdegnoso.


"Ad essere sincero, non l'ho mai considerata una minaccia." Anche l'Anziano Gongsun sorrise freddamente. Dopodiché i lembi del suo abito iniziarono a svolazzare e il vecchio emise un'aura sconfinata.


In un istante il cielo si rabbuiò e iniziarono a volare delle raffiche. L'ottavo livello del Martial King poteva essere considerato il picco di quello stadio. Nonostante fosse di gran lunga inferiore ai Martial Emperor, era comunque estremamente spaventoso.


"Hum."


Dopo aver diffuso la sua aura, l'Anziano Gongsun mosse il palmo. Un bastone azzurro pieno di spuntoni apparì nella sua mano.


Quest'arma sembrava estremamente potente. Era in netto contrasto con il portamento composto che aveva mostrato l'Anziano Gongsun. Tuttavia l'aura del vecchio cambiò.


Questo era un vero Armamento Reale. Indipendentemente dal suo aspetto, l'Anziano Gongsun mostrava completamente la potenza di un Martial King.


"Woosh." All'improvviso l'Armamento Reale ondeggiò e il mondo iniziò a tremare. La sua potenza opprimente si diffuse attorno. L'Anziano Gongsun aveva preso l'iniziativa.


Questo attacco non era da sottovalutare. Quasi nessuno poteva vederne chiaramente la traiettoria, ma furono tutti intimiditi dalla sua aura opprimente. Figuriamoci gli Anziani e i discepoli sotto, anche i membri del dipartimento gestionale a mezz'aria sentirono un'enorme pressione.


Tuttavia Han Qingyu mantenne un'espressione sogghignante. All'improvviso le sue sopracciglia a forma di spada si aggrottarono. Una luce fredda brillò nei suoi occhi e un'esplosione risuonò nel suo corpo. Una feroce increspatura di energia si diffuse attorno a lui.


"Rumble." Questa forza travolgeva ogni cosa sul suo cammino, inarrestabile. Ovunque passasse, frantumava perfino lo spazio. Questo mondo oscuro  sembrava cosparso di lenti frantumate.


Anche l'attacco dell'Anziano Gongsun si disintegrò in un istante di fronte all'attacco.


Tuttavia l'aspetto più spaventoso fu che, dopo aver sconfitto il colpo dell'Anziano Gongsun, puntò direttamente al vecchio.


"Bang!!"


L'Anziano Gongsun non riuscì a resistere. Come un fragile spaventapasseri che incontrava un uragano, vomitò una boccata di sangue e fu scaraventato via.


"Woooosh!"


"Ahhhhh!!"


L'increspatura poi continuò a spazzare via i protettori di Chu Feng. Visto che perfino il loro capo non riusciva a sopportare questo attacco, gli altri Anziani naturalmente non poterono resistere e iniziarono a cadere dal cielo. Erano tutti gravemente feriti. Alcuni più deboli avevano perfino perso i sensi e non si sapeva se fossero vivi o morti.


In un batter d'occhio era rimasto solo Chu Feng.


"Cielo. L'Anziano del dipartimento punitivo è davvero così forte! Ha sconfitto l'Anziano Gongsun con un solo colpo nonostante siano entrambi Martial King di ottavo livello." Vedendo questa scena, la folla sotto rimase scioccata.


"No, quell'aura è diversa dal solito. L'Anziano Han Qingyu non sembra più all'ottavo livello." Alcuni Anziani dalle buone capacità di valutazione scoprirono che c'era qualcosa di strano.


"Han Qingyu, hai raggiunto il nono livello?" Risuonò la voce dell'Anziano Gongsun. Al momento aveva i capelli scompigliati e gli abiti laceri. Il suo corpo era ricoperto di sangue e la sua aura era molto debole. La sua energia era molto debole. si poteva dire che fosse esausto. Era già gravemente ferito, tuttavia tornò a proteggere Chu Feng mettendosi di fronte a lui.


"Ahahah, dovrebbe sapere del divario che c'è tra di noi ora, no? Un mero Martial King di ottavo livello non può contendere contro di me."


Han Qingyu scoppiò a ridere, ma assentì indirettamente. Aveva davvero raggiunto il nono livello.


"Cielo, l'Anziano del dipartimento punitivo ha raggiunto il nono livello? in tal caso la sua forza non è uguale a quella del Lord Direttore?"


"Ecco perché questo Han Qingyu osa essere così arrogante. Così è perché la sua coltivazione è già alla pari con il Lord Direttore. Insieme alla forza di questa famiglia Han, temo che perfino il Lord Direttore non potrebbe fargli nulla."


Molti Anziani si incupirono e mostrarono inquietudine.


La famiglia Han era molto potente. Questo aveva causato ogni tipo di sofferenza. la sola persona che poteva trattenere Han Qingyu era il Lord Direttore. tuttavia, visto che la sua coltivazione ora era allo stesso livello del capo, significava che perfino il Lord Direttore non sarebbe riuscito a controllarlo. Come potevano i discepoli della Foresta del Legno Turchese Meridionale sopportare una notizia del genere?


Si erano già resi conto che il futuro sarebbe stato ancora più difficile e che avrebbero dovuto vivere sotto l'oppressione della famiglia Han per l'eternità.


"Ahah, non mi sarei davvero immaginato che la forza di Lord Han Qingyu fosse arrivata a questo punto. Ora chi oserà mancare di rispetto alla nostra famiglia? Ahahahah..."


I membri della famiglia Han si riempirono di gioia. Mostrarono senza nasconderlo le loro emozioni. Sembrava che fossero già diventati i padroni della Foresta del Legno Turchese Meridionale.


"Gongsun Kuo, si sposti e gli risparmierò la vita. Altrimenti non mi biasimi se ignorerò ogni cortesia e inizierò a non farmi problemi." Sogghignò Han Qingyu.


"Cosa? Vorrei proprio vedere cosa farà. Se vuole fare del male a Chu Feng dovrò prima passare sul mio cadavere." Anche se sapeva di non poterlo affrontare, l'Anziano Gongsun non si rifiutò, invece il suo corpo debole emanò un'aura impavida.


Proprio in quel momento però la voce di Chu Feng risuonò: "Apprezzo davvero la sua gentilezza Anziano Gongsun, ma questo problema è stato causato da me. Per favore mi permetta di sistemarla da solo."
                                


                                



