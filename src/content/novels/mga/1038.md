---
title: Capitolo 1038 – Sei Stanco di Vivere?
pubDate: 2024-07-04T20:13:16.459Z
tags:
    - mga
---


<em>Capitolo sponsorizzato grazie a Dio!
43 capitoli in coda (40 Dio + 3 Federico), 1/3,
-Schadenfreude</em>


"Chu Feng, tu..."


L'Anziano Gongsun sussultò, non si immaginava che durante questo momento critico Chu Feng si sarebbe fatto avanti coraggiosamente. Questa sorta di qualità superava davvero le sue aspettative.


"Anziano Gongsun, questa questione non vi riguarda. Dato che sono stato io a causare questa calamità, dovrei essere io ad assumermene la responsabilità. Tuttavia vi chiedo di prendervi cura di questo mio amico. Lui non c'entra niente."


Chu Feng consegnò Li Lei, che era sopra la sua spalla, all'Anziano Gongsun. poi, senza aspettare la reazione dell'Anziano Gongsun, Chu Feng avanzò e con un calmo sorriso disse ad Han Qingyu: "Sono stato io ad uccidere la gente della sua famiglia Han. Se la prenda con me."


"Moccioso, hai del fegato ma credo che dovresti sapere che il Lord Direttore ha detto che sei la speranza della nostra Foresta del Legno Turchese Meridionale. Pensi che non oserei farti nulla, per questo sei così coraggioso, vero?"


Han Qingyu iniziò ad osservare attentamente Chu Feng, tuttavia l'intento omicida nel suo sguardo divenne ancora più chiaro. All'improvviso gridò con rabbia: "Se è questo ciò che stai pensando, ti sbagli di grosso. Oggi nessuno potrà salvarti. Anche se sei la persona che il Lord Direttore cercava, dato che hai osato uccidere i membri della mia famiglia Han, ti ucciderò comunque."


"Eheh, può pensare quello che vuole." Chu Feng sorrise di nuovo senza la minima paura. Era molto abile nel determinare le intenzioni degli altri in base al linguaggio del corpo e alle espressioni delle persone. Aveva già determinato che, nonostante questo Han Qingyu fosse dispotico, stava celando la sua paura nei confronti del direttore.


Aveva sconfitto gli Anziani con il suo potere assoluto e sembrava assolutamente determinato ad uccidere Chu Feng.


Ma in realtà desiderava solo punirli per renderli un esempio così da poter preservare la dignità della sua famiglia. inoltre, se avesse davvero catturato Chu Feng, non sarebbe stato così audace da ucciderlo. Al massimo avrebbe cercato di tormentarlo e impaurirlo.


Quindi, da come la vedeva, se avesse lasciato che l'Anziano Gongsun e gli altri lo proteggessero, avrebbero solo subito ulteriori tormenti e il loro onore ne sarebbe stato gravemente danneggiato.


Invece, era meglio che Chu Feng intervenisse prima. Anche se ricevesse tormento e umiliazioni, almeno non avrebbe coinvolto l'Anziano Gongsun e gli altri.


Dopotutto Chu Feng era cresciuto in mezzo al disprezzo e all'umiliazione, quindi non temeva di essere maltrattato perché finché fosse riuscito a sopravvivere, in futuro avrebbe potuto vendicarsi.


"Chu Feng, oggi morirai." Gridò freddamente Han Qingyu. Mentre parlava, emanò la sua aura, facendo tremare il cielo.


Tuttavia Chu Feng continuò a rimanere sul posto e ignorò le sue parole con un sorriso indifferente.


"Bastardo, osi continuare a sorridere? Inginocchiati e riconosci i tuoi errori!" Le azioni di Chu Feng fecero infuriare Han Qingyu, che mosse la manica e creò una lama affilata di energia che puntò verso le gambe del giovane.


"Puu."


"Puu."


Schizzò del sangue dalle gambe di Chu Feng, rivelando le ossa.


"Tap, tap."


Nonostante questo, Chu Feng si limitò a barcollare lievemente. Si rifiutava di inginocchiarsi e non mostrò la minima traccia di dolore, come se non sentisse la minima sofferenza.


Ciò che scioccò ancora di più Han Qingyu fu che il giovane stava continuando a sorridere.


"Vuoi che mi inginocchi? Non ne sei degno."


"Piccolo bastardo della Regione del Mare Meridionale. Hai detto che non ne sono degno? Molto bene. Oggi ti farò inginocchiare."


Il vecchio si infuriò così tanto che strinse i denti. Comunque, anche se era arrabbiato, non provò ad uccidere Chu Feng, invece iniziò a creare altre lame affilate e a ferirlo.


Le azioni di Han Qingyu rassicurarono Chu Feng. Ormai il giovane era quasi completamente certo che l'Anziano non avrebbe osato ucciderlo, altrimenti, data la sua disposizione, l'avrebbe già ucciso senza sforzarsi così tanto per farlo inginocchiare.


Dopo aver capito il punto debole del nemico, naturalmente Chu Feng non avrebbe ceduto. Invece disse ad alta voce: "Vuoi che mi inginocchi? Nei tuoi sogni."


"Vedremo per quanto tempo potrai vantarti." Nemmeno Han Qingyu era una persona ordinaria. Il motivo per cui voleva che Chu Feng si inginocchiasse era per recuperare l'onore della sua famiglia, eppure ora il giovane si stava rifiutando di farlo. Era come uno schiaffo in faccia per lui.


Quindi naturalmente non gliel'avrebbe fatta passare liscia. Ormai era determinato a farlo inginocchiare. Così, iniziò a controllare la potente energia per tormentarlo.


Indipendentemente dalla sua robustezza, Chu Feng non poteva resistere ai ripetuti tormenti di un Martial King di nono livello. In un batter d'occhio il suo corpo fu mutilato e si ricoprì di sangue. A parte il suo viso, tutto il resto era ferito.


Anche così però Chu Feng continuò a rimanere fermo sul posto. Non aveva la minima intenzione di inginocchiarsi.


"Inginocchiati, se continui a rifiutarti, ti ucciderò." Han Qingyu perse la pazienza. Gridò e smise di torturare Chu Feng. Invece emise il suo potere da Martial King e lo trasformò in decine di migliaia di armi che caricarono verso il giovane.


"Me**a. Che questo vecchio abbia davvero intenzione di ucciderti?"


Vedendo questo assalto, perfino Ovetto che era sempre calma fu colta dal panico. Questo perché era un attacco completamente diverso rispetto a prima, le lame affilate in precedenza erano potenti, ma non fatali. Queste decine di migliaia di armi però potevano decapitare facilmente Chu Feng.


"Non posso capire se ha intenzione di uccidermi, ma sono certo che non ci riuscirà."


Di fronte a questo assalto fatale, Chu Feng mantenne un'espressione sicura. Non provò a schivare, invece rimase sul posto ad aspettare in silenzio. Mostrava un sorriso incredibilmente sicuro.


"Fermati subito."


Come previsto, proprio durante questo momento di imminente pericolo, la voce composta di un vecchio risuonò nel cielo.


Uno strato di energia informe apparì di fronte a Chu Feng e caricò verso le decine di migliaia di armi.


"Rumble." Di fronte a quel colpo, l'attacco di Han Qingyu fu distrutto all'istante. Anche Han Qingyu fu influenzato dall'energia e finì per ritirarsi per diversi metri all'indietro.


"Cielo questo è?" Praticamente tutti i presenti rimasero sbalorditi, nemmeno Han Qingyu faceva eccezione.


"Amico, ti ho lasciato soffrire." Proprio in quel momento apparì un vecchio di fronte a Chu Feng.


L'uomo aveva i capelli bianchi come la neve e un aspetto molto amichevole. Anche se era apparso senza fare rumore, quasi dal nulla, sembrava incredibilmente potente.


Tuttavia ciò che scioccò di più Chu Feng fu l'aura emessa dall'anziano. Era un'aura formidabile e al di sopra di un Martial King. Eppure, con grande sorpresa di Chu Feng, nonostante fosse così diversa dall'aura di un Martial King, non era quella di un Martial Emperor. Era un livello intermedio.


Allo stesso tempo, mentre Chu Feng stava esaminando con attenzione il vecchio, anche l'uomo stava guardando il giovane con attenzione. All'inizio il vecchio aveva sorriso, ma dopo che aveva visto le condizioni di Chu Feng, si infuriò immediatamente.


"Han Qingyu, sei stanco di vivere?" Il vecchio si girò all'improvviso, alzò la mano e schiacciò a terra Han Qingyu.
                                


                                



