---
title: Capitolo 1041 – Il Grande Martial Emperor
pubDate: 2024-07-04T23:13:16.459Z
tags:
    - mga
---


<em>Capitolo regolare,
42 capitoli in coda (39 Dio + 3 Federico), 1/3,
-Schadenfreude</em>


"Senior Sikong, lei..."


Vedendo il suo sguardo, Chu Feng si sentì un po' confuso.


Anche se sapeva già che Sikong Zhaixing lo aveva notato e lo riteneva molto importante perché era riuscito a superare la formazione all'uscita della Strada Celeste, non si sarebbe mai immaginato che avesse così tante aspettative. Anche se era qualcosa di positivo per lui, lo mise comunque po' sotto pressione.


Se non fosse riuscito ad essere all'altezza di queste aspettative e non fosse riuscito ad ottenere successo nella montagna, un posto pieno di geni e che possedeva anche Corpi Divini, allora la Foresta del Legno Turchese Meridionale che aveva già rinunciato al supporto della famiglia Han sarebbe diventata inferiore anche alle organizzazioni straniere.


"Amico Chu Feng, non c'è bisogno che ti preoccupi. È stata una mia decisione e non c'entri nulla."


"È passato moltissimo tempo a quando la nostra foresta è riuscita ad ottenere un discepolo sbalorditivo come te, magari perfino dalla sua fondazione."


"Sapevi che la nostra Foresta del Legno Turchese è stata fondata allo stesso tempo con le altre tre? Il nostro primo direttore di allora, era più potente e influente degli altri tre."


"Allora aveva potuto scegliere per primo la regione in cui fondare la sua foresta, ma alla fine ha selezionato questo territorio. Inoltre ha creato personalmente la formazione fuori dall'uscita della Strada Celeste."


"Allora molte persone non avevano capito perché aveva fatto una cosa del genere. Questo perché la regione era già la peggiore tra le quattro. A parte l'uscita della Strada Celeste della Regione del Mare Meridionale, non c'era nulla di speciale in questo posto. Si può dire che sia un posto estremamente piccolo e desolato."


"Tuttavia il nostro direttore ha detto che sarebbe apparso qualcuno che avrebbe scioccato l'intera Terra Sacra delle Arti Marziali. Desiderava che fosse la Foresta del Legno Turchese Meridionale a mandarlo nel quartier generale e di lasciare un segno per lui."


"Sono passati molti anni e ci sono stati molti direttori da allora. Tuttavia non è apparso un solo discepolo sbalorditivo. Anzi, abbiamo procurato pochissimi talenti eccellenti e nessuno di loro è riuscito a farsi un nome lì."


"La nostra Foresta del Legno Turchese Meridionale ora è di molto inferiore alle altre tre. Così tanto che perfino delle organizzazioni sottoposte estranee ci sdegnano. Anche le risorse che il quartier generale ci manda ogni anno sta diminuendo. Non solo c'è un enorme divario tra di noi e le altre tre foreste, ci siamo già abbassati al punto da diventare un'organizzazione di terza categoria. Siamo diventati degli zimbelli."


"In realtà nemmeno io sono riuscito a capirlo in passato. Non capivo perché il nostro primo Lord Direttore avrebbe scelto questo posto. Con la sua forza, indubbiamente avrebbe potuto scegliere la regione migliore e permetterci di ottenere un trattamento migliore. Perché ha deciso di scegliere questo luogo?"


"Prima di incontrarti non capivo. Tuttavia, quando ti ho visto uscire dalla Strada Celeste da solo e anche rompere la formazione lasciata dal primo Lord Direttore, ho capito."


"Ho capito cosa intendeva il fondatore." Sikong Zhaixing puntò di nuovo lo sguardo su Chu Feng. Disse: "Lo scopo della nostra foresta non è uguale a quello delle altre. Non è semplicemente consegnare una grande quantità di discepoli eccellenti ogni anno."


"Il nostro scopo è di mandare un grande talento sconvolgente nella montagna del Legno Turchese, una persona che potrà influenzare l'intera Terra Sacra delle Arti Marziali. E... credo che questa persona sia tu."


"Non importa se credi che stai fantasticando o se pensi che sia impazzito. Ma da come la vedo sei la speranza della nostra Foresta del Legno Turchese Meridionale. Lo scopo della nostra presenza qui è stato per reclutarti. E ora che siamo riusciti ad aspettare fino al tuo arrivo, non c'è nient'altro di importante."


"Indipendentemente da come la pensi, se tu sia disposto ad accettare una responsabilità del genere, farò di tutto per crescerti."


"Wow, abbiamo avuto un gran colpo di fortuna. Questo vecchio è disposto a puntare il tutto per tutto su di te." Ovetto iniziò a ridere contenta, ma il suo tono era un po' di rimpianto.


"Sfortunatamente, in base a ciò che ha detto, la posizione della Foresta del Legno Turchese Meridionale è così bassa che temo che non avrebbe molta autorità lì. Nemmeno le sue connessioni saranno così grandi."


"In futuro, se causassi una calamità nella montagna del Legno Turchese, temo che non potrebbe proteggerti. Tuttavia, sembra che almeno userà tutte le tue forze per spianarti la strada. Sempre meglio di niente."


In confronto ad Ovetto, Chu Feng al momento era silenzioso. Era stato commosso dalle parole di Sikong Zhaixing.


Perché era venuto nella Foresta del Legno Turchese Meridionale? Ad essere sinceri era perché voleva sfruttarla per accedere al quartier generale. Tutto per aumentare più velocemente il ritmo della sua coltivazione.


Tuttavia non si sarebbe mai immaginato che avrebbe ottenuto così velocemente e intensamente il favore del direttore e che avrebbe riposto tutte le sue speranze in lui. Tutto questo superava le aspettative di Chu Feng.


Ma dopo essere rimasto in silenzio per un momento, mostrò un sorriso sicuro. Guardò Sikong Zhaixing e disse in modo estremamente serio: "Se ha così tanta stima di me, sicuramente non la deluderò Senior."


Sentendo queste parole, Sikong Zhaixing sussultò. Sembrava che non si aspettasse uan risposta del genere, ma poi si riempì di gioia. Disse ripetutamente: "Bene, bene, bene. Sapevo di non averti valutato male."


Dopodiché i due chiacchierarono per un po' di più. Nel frattempo Chu Feng fece una domanda di ciò che lo incuriosiva di più al momento: la coltivazione di Sikong Zhaixing, il cosiddetto Semi Martial Emperor realm. Voleva sapere esattamente cosa fosse.


"Ahah, Martial Emperor, amico Chu Feng, mi stimavi troppo. I Martial Emperor sono ad un livello straordinario; non avrò mai speranze di raggiungerlo. Al momento sono un semi Martial Emperor. È uno stadio tra i Martial King e i Martial Emperor."


"Questo stadio supera i Martial King e più o meno percepisce e usa una piccola quantità di potere Martial. Solo che è estremamente debole questa energia. Nonostante sia più potente rispetto a prima, è davvero differente da un vero potere Martial. Si può dire che non siano nemmeno paragonabili l'uno con l'altro."


"È proprio per questo che è definito 'semi'."


"Il motivo per cui non hai mai saputo di questo è perché gli individui più potenti nel territorio in cui ti trovi sono solo Martial King. Non c'è mai stato nessuno che è arrivato a quel livello. Poi, in base alle storie che descrivono come l'energia spirituale dopo il livello dei Martial King sia potere Martial, molti devono aver pensato che dopo ci sarebbe stato lo stadio di Martial Emperor."


"È sbagliato in realtà. I Martial Emperor sono le figure più potenti al mondo. Anche i Corpi Divini, persone che hanno ottenuto il favore del cielo, che possiedono un immenso talento e una forza unica finiscono per fermarsi al semi Martial Emperor realm se non hanno un livello di comprensione abbastanza alto. È estremamente difficile che diventare un Martial Emperor."


"Questo è anche il motivo per cui il numero di Martial Emperor è estremamente basso perfino nella nostra Terra Sacra delle Arti Marziali."


Sentendo questo, Chu Feng sembrò capire perché sia il nonno Luo che Tantai Xue considerassero i Martial Emperor così 'sacri'. A quanto pareva erano davvero potenti e simili a degli dei qui."


"Senior Sikong, sa a grandi linee quanti Martial Emperor ci sono nella Terra Sacra delle Arti Marziali?" Chiese con curiosità Chu Feng.


"Le organizzazioni più potenti qui sono i tre palazzi, i quattro clan e le nove famiglie che sono condotti sicuramente da Martial Emperor. A parte gli umani, anche diverse dei più grandi clan di bestie mostruose sono guidate da Martial Emperor."


"Tuttavia, visto che la Terra Sacra delle Arti Marziali è così enorme, ci sono anche moltissime persone che non sono interessate alla fama e alle ricchezze. Non si può essere certi che non ci siano altri Martial Emperor nascosti quindi."


"Tuttavia, indipendentemente da quanto siano potenti, la loro vita non è infinita. Molti di loro che non hanno avuto ostacoli in questa terra, alla fine della loro vita sono entrati in isolamento, cercando dei modi per allungare la loro vita. Anche adesso, quelle persone non sono uscite dal loro isolamento. Non possiamo essere certi che siano morti."


"A parte questo, ci sono molti esperti che possono diventare Martial Emperor. Per avanzare di livello sono entrati in isolamento da molti anni. Alcuni perfino per oltre centinaia e migliaia di anni. Anche adesso non ne sono usciti."


"Nessuno sa se siano riusciti a farlo o abbiano fallito e siano morti."


"È troppo difficile per me dirti quanti ce ne sono."


"Tutto ciò che posso dirti è che, indipendentemente dalla loro identità, dal loro senso di giustizia, se siano umani o mostri, finché sono capaci di diventare Martial Emperor, sono persone degne di grandissima ammirazione e riverenza." Disse Sikong Zhaiking con un'espressione di venerazione.


Sembrava che stesse parlando di dei e non di persone.
                                


                                



