---
title: Capitolo 1047 – Sbalordire tutti
pubDate: 2024-07-05T05:13:16.460Z
tags:
    - mga
---


<em>Capitolo regolare,
37 capitoli in coda (34 Dio + 3 Federico), 1/3,
-Schadenfreude</em>


Nella regione principale c'era un palazzo davvero impressionante, non solo le sue decorazioni erano lussuose, ma stava tenendo un sontuoso banchetto.


In origine dovevano ricevere i discepoli principali del Padiglione della Tempesta, ma in questo momento c'era il caos. I coltivatori della Foresta e gli ospiti si stavano fissando l'un l'altro con ostilità. Stava per scoppiare un conflitto da un momento all'altro.


In realtà, guardando il tavolo in frantumi, le prelibatezze cadute a terra e la profonda fenditura sul pavimento era evidente che qualcuno avesse già combattuto. Inoltre era stata la Foresta del Legno Turchese Meridionale a perdere.


Bastava guardare due persone in particolare, due discepoli della Foresta erano impalliditi e avevano un'aura flebile. Evidentemente avevano ricevuto gravi ferite.


Uno di loro era Zhao Genshou, l'altro era Kong Lianfeng. Entrambi erano al nono livello del Martial Lord realm e potevano essere considerati i migliori discepoli del Sect.


Tuttavia sfortunatamente i due erano stati sconfitti da Shi Yuanhang.


"Shi Yuanhang, che intenzioni hai? Vi abbiamo ricevuto come ospiti, eppure non solo non siete stati riconoscenti, avete anche insultato il nostro Lord Direttore e ci avete anche attaccato. Pensate davvero che non oseremo farvi nulla?" Gridarono con rabbia i discepoli della Foresta del Legno Turchese Meridionale.


"Eheh..." Shi Yuanhang si limitò a ridere con sdegno.


"Insulto? Farete meglio a non accusarmi ingiustamente. Non l'ho insultato, ho solo detto la verità."


"Chi non sa che i discepoli più forti della vostra foresta provengono dalla famiglia Han? Qualcuno tra di voi avrebbe sconfitto i talenti più potenti della famiglia Han? Chi oserebbe dirlo tra voi?"


"Tu..." Nonostante tutti si arrabbiarono, non sapevano come rispondere perché in effetti Shi Yuanhang aveva detto la verità.


Anche le persone che mandavano alla montagna del Legno Turchese e avevano più possibilità di diventare discepoli principali provenivano tutti dalla famiglia Han. In effetti era stata una componente significativa per il Sect.


"Non capite quanto era importante la famiglia Han? Ho detto che espellerli è stata una vostra perdita, un errore. È sbagliato?"


"Per quanto riguarda il fatto che avrei ferito la vostra gente, è ancora più ridicolo. Ho solo parlato con sincerità, ma quei due cani pazzi hanno iniziato subito ad insultarmi e anche ad attaccarmi. Se non fosse stato per la mia reazione veloce, potrei aver già perso la vita per mano loro."


"Ho solo reagito. Il fatto che siano ancora vivi dimostra la mia indulgenza. Altrimenti con la loro misera forza avrei potuto ucciderli oltre cento volte."


"Oh, quanto sono gentile e compassionevole. Ho deciso di non litigare con voi, eppure vi state rivoltando contro di me e avete provato ad incastrarmi? Non siete spudorati?" Disse con sarcasmo Shi Yuanhuang. Non si sentiva minimamente in colpa, anzi.


"Shi Yuanhang, basta con i sofismi." Rispose qualcuno della Foresta del Legno Turchese Meridionale.


"Eheh, sofisma? Se credi che sia così, allora vai a chiamare i nostri Lord Direttori. Fa decidere a loro, cosa ne pensi?" Sogghignò Shi Yuanhang.


"Esatto. Questi discorsi non significano niente, andate a trovare i membri della vecchia generazione. Fateli venire qui a giudicare cos'è giusto e cos'è sbagliato." Anche gli altri discepoli del Padiglione della Tempesta intervennero.


"Voi..." La gente della Foresta del Legno Turchese Meridionale si infuriò ancora di più. Era evidente che la gente del Padiglione della Tempesta sapeva che non avrebbero osato farlo, altrimenti avrebbero perso la faccia e umiliato il loro Lord Direttore. Non potevano fare una cosa del genere.


"Non importa, siete solo scortesi. Siete voi ad aver ferito gli altri. Siamo dopotutto in un'alleanza. Non ci disturberemo a litigare con voi finché Shi Yuanhang ammetterà di essersi sbagliato, fingeremo che non sia successo nulla." Un uomo sulla trentina dall'aspetto calmo si fece avanti.


"Senior, ha ragione. Siamo in un'alleanza. Tuttavia, parlando con sincerità, bisogna difendere la propria dignità con la forza.  Possiamo ammettere di esserci sbagliati, finché qualcuno mi sconfiggerà, non solo ammetterò di avere torto, ma potrei anche inginocchiarmi se vorrete. Temo solo però che nessuno di voi abbia la forza di farlo."


Shi Yuanhang sorrise freddamente. Dopo aver finito di parlare, puntò deliberatamente lo sguardo verso i discepoli della Foresta del Legno Turchese Meridionale. Quando vide le loro espressioni che diventavano ancora più scontente, il suo sorriso si allargò.


"Che grande discorso." Risuonò un'esclamazione proprio in quel momento. Allo stesso tempo tre figure entrarono volando dall'ingresso e atterrarono di fronte a tutti.


"Chu Feng!" Quando videro i nuovi arrivati, tutti i membri della foresta si rallegrarono. Perfino Zhao Genshuo che aveva avuto dei conflitti con Chu Feng mostrò uno sguardo entusiasta, come se avesse visto il suo salvatore.


"Ohoh, e io che mi chiedevo perché quelle due bellezze se ne fossero andate. Così sono andate a chiedere rinforzi." Quando vide Chu Feng, il sorriso compiaciuto di Shi Yuanhang divenne pieno di disprezzo.


Chu Feng si avvicinò a Shi Yuanhang e chiese con calma: "Prima hai detto che finché qualcuno ti avrebbe sconfitto, avresti potuto ammettere i tuoi errori e inginocchiarti, vero?"


"Esatto. Tuttavia, non che ti stia sottovalutando, ma con la tua meta coltivazione da nono livello del Martial Lord realm è meglio se ti scordi di battermi. Figuriamoci reagire, anche se rimanessi qui a farmi colpire dieci volte non potresti ferirmi minimamente." Disse con assoluta sicurezza Shi Yuanhang.


"Eheh, poterti sconfiggere o no è un mio problema. Ma sei tu a dover osare accettare la mia sfida." Rispose con un lieve sorriso Chu Feng.


"Non oserei farlo? Stai dicendo che avrei paura di te? Avanti, attaccami se hai le palle di farlo. Prima però parliamo delle conseguenze. Se non puoi sconfiggermi, allora dovrai inchinarti, implorare perdono e dire che la tua Foresta del Legno Turchese Meridionale è inferiore al nostro Padiglione della Tempesta." Gridò Shi Yuanhang.


"Come osi?!" I discepoli della Foresta si infuriarono proprio. Questo perché, indipendentemente da quanto fosse potente Shi Yuanhang, il Padiglione della Tempesta non era affatto alla pari con la Foresta del Legno Turchese Meridionale. Potevano tollerare che Shi Yuanhang e i suoi compagni li umiliassero, ma non che insultassero il loro Sect.


Tuttavia, prima che potessero attaccare Shi Yuanhang, Chu Feng gridò: "Fermi." Questo calmò i giovani della Foresta del Legno Turchese Meridionale.


Shi Yuanhang e gli altri furono scioccati dall'azione di Chu Feng. Se aveva ammutolito tutti quanti con una sola parola, non doveva essere una persona ordinaria.


Tuttavia erano molto fiduciosi in Shi Yuanhang. Quindi non erano preoccupati e si limitarono ad aspettare che Chu Feng venisse umiliato.


"Accetto. Tuttavia anche io ho una richiesta. Se potrò sconfiggerti, dovrete inchinarvi anche voi. Inoltre non solo dovrete ammettere di avere torto, ma lo ammettere prostrandovi." Disse Chu Feng.


"Ahahahah, interessante, davvero interessante." Tuttavia, dopo aver sentito la richiesta di Chu Feng, quel Shi Yuanhang scoppiò a ridere fragorosamente.


Non solo lui, ma anche gli altri membri del padiglione della tempesta fecero lo stesso. La sala del palazzo dventò rumorosa. Sembrava che avessero sentito la barzelletta più divertente al mondo.


"Nonostante non sappia cosa ti renda così sicuro di te, accetterò perché voglio vedere che sorta di espressione farai quando ti dovrai inchinare e dovrai ammettere che la tua Foresta del Legno Turchese Meridionale è inferiore al nostro padiglione." Shi Yuanhang strizzò gli occhi. La sua espressione era sgradevole.


Chu Feng si limitò a sorridere lievemente. Chiese con calma: "Possiamo iniziare ora?"


"Naturalmente."


Dopo aver detto quelle parole, fece un cenno ai suoi compagni, che si distanziarono da lui.


Inoltre guardarono Chu Feng con compassione. Sapevano che Shi Yuanhang voleva prendersi tempo per dargli una lezione. Questo discepolo della Foresta del Legno Turchese Meridionale sarebbe andato incontro ad una calamità.


"Avanti. Dato che sei sicuro, fammi vedere se ti stavi vantando o sei davvero abbastanza forte." Shi Yuanhang fece segno di farsi avanti con il dito a Chu Feng. Il suo sguardo era pieno di sdegno e disprezzo.


"Woosh." Subito dopo Chu Feng si mosse, il suo spostamento fece tremare l'intero palazzo. Chu Feng era scomparso nel nulla come un fantasma.


Quando riapparì, era già di fronte al nemico. Inoltre stava scagliando un pugno sibilante verso lo stomaco di Shi Yuanhang.


"Cosa..." Anche Shi Yuanhang rimase scioccato e mostrò paura. Non osò più essere imprudente e radunò frettolosamente tutto il suo potere per schivare il colpo.


Tuttavia Chu Feng non gli diede l'opportunità di farlo.


Ci fu un tonfo. Il pugno piombò con crudeltà su Shi Yuanhuang, scaraventandolo via. Alla fine si schiantò con forza sul muro.


Era accaduto tutto troppo in fretta. Nessuno era preparato ad una scena del genere. Quando tutti riuscirono a reagire, la vittoria era stata già decisa.


Shui Yuanhang sembrava che stesse per crollare. Stava perdendo molto sangue dalla pancia e dalla bocca. Sembrava mezzo morto.


Chu Feng invece era rimasto sul posto e non c'era la minima macchia di sangue sui suoi abiti. Aveva un'espressione calma che però incuteva paura su tutti i presenti.


L'intera sala si era ammutolita.
                                


                                



