---
title: Capitolo 1048 – Inginocchiarsi e implorare perdono
pubDate: 2024-07-05T06:13:16.460Z
tags:
    - mga
---


<em>Capitolo regolare,
37 capitoli in coda (34 Dio + 3 Federico), 1/3,
-Schadenfreude</em>


A parte Chu Feng, tutti gli altri avevano espressioni sbigottite.


Erano tutti sconvolti guardando le condizioni di Shi Yuanhang. Nessuno di loro riuscì a mantenere la calma.


Figuriamoci i discepoli della Pagoda della Tempesta che avevano sdegnato Chu Feng in passato, anche quelli della Foresta del Legno Turchese Meridionale erano stupefatti.


Avevano sentito di com'era potente e avevano visto la sua forza prima, ma non poterono che essere sbalorditi da questo ribaltamento degli eventi.


Dopotutto Shi Yuanhang non era Zhao Genshou. Nonostante fossero tutti Martial Lord di nono livello, Zhao Genshuo non aveva potuto sopportare un solo colpo da Shi Yuanhang nonostante si fosse coalizzato con Kong Lianfeng. Quindi avevano capito che Shi Yuanhang era un vero genio dal potere combattivo sbalorditivo.


Tuttavia anche un talento del genere non era riuscito a sopportare un solo pugno di Chu Feng. Questo dimostrava quanto era forte il giovane, facendo capire loro quanto era grande il divario tra i due gruppi.


"Bastardo!"


Proprio in quel momento, Shi Yuanhang gridò con rabbia. Allo stesso tempo un uragano avvolse il suo corpo, era la sua potente aura.


La maggior parte dei discepoli della Foresta del Legno Turchese Meridionale cambiò espressione. Questo perché l'aura conteneva potere da Martial King. Shui Yuanhang era diventato un Martial King di primo livello.


"Crash."


Spaccando delle rocce, Shi Yuanhang emerse lentamente dal muro. Sembrava essersi dimenticato del suo dolore. Il suo viso era pieno di rabbia e il suo sguardo colmo di intento omicida.


"Così non puoi più nasconderlo? Sei chiaramente un Martial King di primo livello, eppure fingi di essere un Martial Lord di nono livello. Stai cercando di fingere che il tuo potere combattivo è elevato o stai cercando di dimostrare che sei un idiota?" Derise Chu Feng.


"Cosa? In realtà è un Martial King di primo livello? Non c'è da meravigliarsi che sia così potente. Così stava fingendo di essere al nono livello del Martial Lord realm per umiliarci. Davvero orribile!" I discepoli della Foresta del Legno Turchese Meridionale capirono e iniziarono a stringere i denti per la rabbia.


"Bastardo! Mi hai davvero insultato! Oggi ti distruggerò!" Shi Yuanhang si infuriò ancora di più vedendo che Chu Feng aveva osato insultarlo.


Non si disturbò ad usare Tecniche Marziali, invece sfrecciò così velocemente da scomparire all'improvviso. Quando riapparì era già di fronte a Chu Feng, il suo pugno era pieno di potere da Mertial King, accompagnato da una raffica violenta.


Aveva intenzione di ripagare Chu Feng con la stessa moneta, ma stava mirando alla sua faccia.


"Bang." Ma chi avrebbe pensato che all'ultimo il palmo di Chu Feng avrebbe afferrato il pugno del nemico con una presa ferrea.


Dopodiché spezzò il braccio di Shi Yuanhang con un crepitio. Delle ossa ricoperte di sangue spuntarono dal suo arto.


"Ahhhhhhh!!" L'improvviso dolore non solo colse alla sprovvista Shi Yuanhang, ma lo fece gridare miserabilmente.


Non si sarebbe mai immaginato però che questo era solo l'inizio. Dopo avergli spezzato un braccio, Chu Feng gli diede un calcio e lo atterrò. Poi stese un palmo e iniziò ad infilzare il dantian di Shi Yuanhang con un colpo.


Shi Yuanhang fu colto dal panico e gridò con tono implorante: "No!!"


Sfortunatamente per lui, Chu Feng non era una persona indulgente. Non solo non rallentò il colpo, ma diventò più veloce. Dopo uno schizzo di sangue, risuonò un grido miserabile. Il dantian di Shi Yuanhang era stato completamente trapassato.


"Senior Shi..."


"Junior Shi..."


Il potere che Shi Yuanhang aveva coltivato per molti anni stava uscendo rapidamente dal suo dantian e la sua aura diminuì rapidamente. I discepoli del Padiglione della Tempesta furono colti dal panico. Uno dopo l'altro emisero le loro potenti aure e usarono tecniche marziali per caricare verso Chu Feng.


"Come può essere? I discepoli del Padiglione della Tempesta sono davvero così forti?"


Percependo l'aura emessa dagli altri trentaquattro discepoli, i membri della Foresta del Legno Turchese Meridionale ne furono ancora più sorpresi.


Nel gruppo c'era davvero tre Martial King di primo livello e trentuno Martial Lord di nono livello. Insieme a Shui Yuanhang facevano un totale di quattro Martial King.


Questa sorta di schieramento era molto più potente di quello della Foresta del Legno Turchese Meridionale. Anche se la famiglia Han non fosse stata espulsa, non sarebbero riusciti ad affrontare i discepoli della Pagoda della Tempesta.


Probabilmente nessuna organizzazione di secondo livello avrebbe potuto sconfiggerli, solo quelli di primo livello come le altre Foresta del Legno Turchese sarebbero riuscite a battere la Pagoda della Tempesta.


Tuttavia Chu Feng non mostrò la minima paura, invece la sua espressione divenne fredda e gridò: "Chiunque desideri perdere la sua coltivazione provi a fare un altro passo."


"Woosh."


Una volta dette queste parole, l'atmosfera si tese. I discepoli prima aggressivi sembrarono pietrificati. Si fermarono tutti senza fare un solo passo in avanti. Alcuni di loro rimasero in una posizione innaturale sul punto di colpire, ma i loro sguardi erano tutti pieni di paura.


Era spaventati perché la voce di Chu Feng non solo conteneva una potenza opprimente, ma anche un freddo intento omicida. Era terrificante.


Soverchiati da queste emozioni, non osarono affrontarlo, specialmente dopo aver visto la fine che aveva fatto il loro compagno.


Si erano già resi conto che anche unendo le forze non sarebbero riusciti a rivaleggiare con Chu Feng. Pensando poi a quanto era spietato, si resero conto che se avessero osato sfidarlo avrebbero fatto una brutta fine.


Provarono rimpianto per aver insultato i discepoli della Foresta del Legno Turchese Meridionale. Se avessero saputo che c'era un demone del genere nascosto nel Sect, non avrebbero mai osato provocarli nemmeno se avessero avuto un coraggio cento volte superiore.


Provavano un enorme rimpianto, ma non potevano farci nulla.


I discepoli della Pagoda della Tempesta iniziarono ad usare le parole vedendo che non potevano combattere. Inoltre mandarono una splendida donna dall'aura straordinaria a criticare Chu Feng.


"Fratello, non importa cosa, siamo comunque in un'alleanza. Anche se junior Shi ti ha offeso e si sbagliava, non avresti dovuto distruggere la sua coltivazione, no?"


"Sai che prezzo ha pagato per coltivare fin qui? Sai quante risorse ha consumato la nostra Pagoda per crescere un genio come lui?"


"Non solo hai distrutto il futuro di un discepolo eccellente, ma anche un vostro alleato."


Chi avrebbe pensato che Chu Feng l'avrebbe completamente ignorata. Invece puntò il suo sguardo gelido su tutti loro e ordinò: "Se non volete perdere la vostra coltivazione, inginocchiatevi subito."


Questa voce era ancora più tonante e chiara di prima. La gente della Pagoda della Tempesta che prima aveva cercato di ragionare con Chu Feng si spaventò. Non solo non osò più parlare, ma si inginocchiarono.


Erano sicuri che se avessero osato sfidare Chu Feng di nuovo, avrebbero perfino rischiato di essere uccisi.


"Questo..." Vedendo questa scena, i discepoli della Foresta del Legno Turchese Meridionale ne furono sbalorditi.


Quando guardarono Chu Feng, non poterono nascondere espressioni di venerazione.


In quel momento sembrarono rendersi conto perché il direttore Sikong aveva detto che Chu Feng era la speranza della loro Foresta del Legno Turchese Meridionale. Il giovane possedeva davvero del potenziale.
                                


                                



