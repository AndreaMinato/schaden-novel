---
title: Capitolo 105 - Le Origini della Famiglia Gong
pubDate: 2024-05-26T23:13:16.347Z
tags:
    - mga
---


Ops scusatemi in teoria avrei dovuto pubblicare oggi il capitolo 104 e domani il 105... vabbe' immagino che non vi dispiaccia così tanto :D
-Schadenfreude


Su Rou stava passeggiando nella foresta per conto suo e si accigliò lievemente mentre stava riflettendo. Chu Feng aveva attirato l'attenzione di Zhuge Liuyun, ma non sapeva se fosse una cosa buona.


"Anziana Su Rou, ho qualcosa da discutere con lei." All'improvviso Zhuge Liuyun apparì di fronte alla donna senza fare alcun suono.


In quell'istante Su Rou si innervosì, provava un po' di timore nei confronti di Zhuge Liuyun.


Nonostante anche lei fosse al Profound realm, lo Sciamano aveva nascosto molto bene il suo potere e la donna non riusciva a determinare a quale stadio fosse la sua coltivazione.


Tuttavia, era innegabile che la sua forza superasse quella dei Sei Protettori della Scuola del Drago Azzurro. Era pubblicamente riconosciuto come l'esperto numero 2 della scuola.


Su Rou si ricompose e disse rispettosamente:"Anziano Zhuge, se ha qualcosa da riferire, prego mi dica."


"Non so perché stia aiutando Chu Feng, ma d'ora in poi, non potrà seguirlo."


"Voglio che affronti le sfide da solo, solo così potrà crescere ancora più velocemente. Sono sicuro che capisca cosa intendo." Disse con solennità Zhuge Liuyun, c'era perfino una traccia di minaccia nel suo tono.


"Capisco." Su Rou non osò contrariarlo in alcun modo.


"Sì, saluti quel ragazzo e poi faccia quello che deve fare."


Zhuge Liuyun scosse la sua manica e scomparve istantaneamente. Il tono della sua voce era gelido, il suo atteggiamento era completamente diverso da come si comportava con Chu Feng.


Su Rou si accigliò lievemente e si arrabbiò per come Zhuge Liuyun l'aveva trattata.
All'inizio aveva avuto intenzione di dire qualcosa, ma dopo aver pensato a come lo Sciamano poteva reagire, si era trattenuta.


In quel momento Chu Feng era seduto a terra. Stava sfogliando il libro della Tecnica della Formazione Spirit. All'improvviso si girò e ridacchiò:"Anziana Su Rou, la ringrazio per il suo aiuto prima."


"Voi persone con il potere Spirit siete piuttosto spaventose. Sembra che abbiate occhi nella nuca." Sorrise Su Rou con fare affascinante, mostrando molta grazia.


Camminò di fronte a Chu Feng e disse sorridendo lievemente:"Ma non c'è bisogno di ringraziarmi. È stata Su Mei a dirmi di occuparmi di te."


"Detto questo, sei piuttosto avventato. Hai perfino osato sfidare Gong Luyun e hai fatto una scommessa come quella. Non so se lodarti per il tuo coraggio o rimproverarti per la tua idiozia."


"Eheh." Chu Feng si limitò a grattarsi la testa e a ridere come uno stolto non sapendo come rispondere.


"Uh? Cosa stai leggendo?" Vedendo come rideva, Su Rou si esasperò e gettò uno sguardo sul libro nelle mani del ragazzo.


"Eheh, questo è un libro incredibile. Con questo posso diventare uno Sciamano." Chu Feng aprì il libro mostrando quattro grandi parole "Tecnica della Formazione Spirit".


"L'Anziano Zhuge ti ha preso come discepolo?"


Su Rou rimase scioccata. Il suo bellissimo volto cambiò colore, nonostante ne avesse il presentimento, non avrebbe mai pensato che Zhuge Liuyun avrebbe passato così presto la Tecnica della Formazione Spirit a Chu Feng.


Leng Wuzui aveva praticamente seguito Zhuge Liuyun per tre interi anni e non ne aveva ricavato nulla, era stato anche consumato da lui alla fine.


Chu Feng invece aveva incontrato Zhuge Liuyun per la prima volta e aveva ricevuto subito il metodo di coltivazione della Tecnica della Formazione Spirit. Era una differenza troppo grande, vero?


"Come potrebbe essere così facile? Vuole che comprenda lo stadio primario della Tecnica della Formazione Spirit in un mese, ma questo libro è piuttosto difficile e sembra che non sarà così facile."


Chu Feng curvò le labbra, non aveva detto che se non avesse superato il test in un mese, Zhuge Liuyun lo avrebbe ucciso.


Non aveva nemmeno detto che, dopo averlo letto per un po' stava già iniziando a comprendere il contenuto del libro. Se Su Rou non fosse qui, sicuramente avrebbe già iniziato a provarne i metodi.


"Devi aver ottenuto una buona fortuna dalla tua vita passata. Se potrai diventare il discepolo di Zhuge Liuyun, dovresti riuscire a sopravvivere nell'incontro che si terrà tra un anno."


Su Rou si sentiva estremamente contenta per Chu Feng. Se il ragazzo fosse diventato uno Sciamano, sarebbe stato incredibilmente vantaggioso per la sua famiglia.


Dopotutto il motivo per cui aveva aiutato il ragazzo era per il suo potere Spirit e perché la sua famiglia aveva bisogno di persone come Chu Feng.


Il ragazzo disse con tono grave e uno sguardo risoluto:"No. Tra un anno non solo sopravviverò, lo ucciderò.".


Vedendo la sua espressione seria, Su Rou rimase sorpresa. Per qualche motivo, ebbe la strana sensazione che sarebbe davvero riuscito a fare ciò che aveva detto.


Aveva un'alta opinione di Chu Feng. Nonostante avesse solo 15 anni, la sua età mentale era superiore a quella dei suoi coetanei. Non era inferiore a lei e i suoi metodi erano spietati.


Se avesse continuato a crescere in questo modo, i suoi risultati sarebbero stati inimmaginabili.
Sentiva che, non solo la Scuola del Drago Azzurro, perfino la Provincia Azzurra non sarebbe riuscita a trattenere Chu Feng. Sarebbe diventato uno dei migliori coltivatori delle Nove Province.


"Chu Feng, non sottovalutare Gong Luyun. La sua famiglia controlla una città di primo livello."


"Nell'intera Provincia Azzurra, quella città è tra le migliori tre. La sua potenza non è inferiore a quella della Scuola del Drago Azzurro e potrebbe perfino superarla."


"Cosa più importante, il nonno di Gong Luyun ha un rapporto stretto con la Tenuta del Principe Qilin. Se succedesse qualcosa di male alla famiglia Gong, la Tenuta del Principe Qilin non lo ignorerebbe."


"Quindi, nell'incontro tra un anno, puoi vincere contro Gong Luyun, ma non puoi ucciderlo, altrimenti nemmeno Zhuge Luyun potrà proteggerti." Più Su Rou sentiva che Chu Feng era prezioso e più non voleva che gli succedesse qualcosa.


Sentendo queste parole, Chu Feng iniziò a riflettere. Non era uno stupido, quindi anche se voleva uccidere Gong Luyun, dopo aver saputo quali fossero le sue origini, non aveva altra scelta se non pensarci attentamente.


Anche se avesse potuto scappare, quelli attorno a lui potrebbero non riuscirci. Non voleva che la sua famiglia ne subisse le conseguenze.


Dopodiché Su Rou chiacchierò con Chu Feng per un po', per lo più avvisandolo di non essere incautocon frasi come "10 anni non è un periodo troppo lungo per aspettare di vendicarsi".


Cercava di persuaderlo per far sì che Chu Feng si concentrasse sulla coltivazione e non avesse troppe pressioni. Nel caso fosse necessario, la sua famiglia lo avrebbe aiutato e avrebbe protetto almeno la vita di Chu Feng.


Dopo aver sentito quelle parole, il ragazzo intuì che anche la famiglia di Su Rou controllava una città di primo livello ed era estremamente potente.


Quindi capì che il comportamento anormale della città Viola Dorato doveva essere stato a causa di Su Rou. Tuttavia non lo aveva menzionato, quindi lui non glielo chiese.


Dopo che Su Rou se ne andò, Chu Feng tornò nella sua residenza nella famiglia Chu. Dopo aver chiuso le porte della sua stanza, iniziò a studiare seriamente la Tecnica della Formazione Spirit, ciò che avrebbe cambiato il suo destino.





