---
title: Capitolo 1053 – Ago Immortale dell'Antica Era
pubDate: 2024-07-05T11:13:16.461Z
tags:
    - mga
---


<em>CAPITOLO SPONSORIZZATO, ringraziamo Dio!
32 capitoli in coda (29 Dio + 3 Federico), 1/3,
-Schadenfreude</em>


La descrizione arrogante dell'Uccello Vermiglio di Qing Xuantian era sufficiente a mostrare quanto fosse potente. Se non altro era arrivato al picco dei Martial Emperor e non era impossibile che fosse vissuto fino ad ora.


Tuttavia era ovvio che, anche se era ancora sopravvissuto, non era mai tornato nella Terra Sacra delle Arti Marziali. Se l'avesse fatto, non avrebbe avuto senso che non si fosse più sentita notizia di lui e tutti avessero pensato che fosse morto insieme all'Imperatore del Magma.


Quindi Chu Feng aveva la sensazione che se ne fosse andato. Molto probabilmente nel luogo in cui risiedeva la sua famiglia. In altre parole, nel cosiddetto Mondo Esterno.


Nonostante questa fosse solo un'ipotesi, a Chu Feng sembrava davvero plausibile. Dopotutto Qing Xuantian era così potente. Arrivati ad un certo livello, si poteva perseguire un nuovo stadio. Dato che aveva la forza di farlo, non ci sarebbe stato motivo per lui di rimanere qui.


Naturalmente questa era solo un'ipotesi di Chu Feng. Era possibile che Qing Xuantian avesse esaurito le forze per la battaglia e avesse trovato un posto dove nascondersi per allenarsi. Non era così impossibile.


Tuttavia, indipendentemente da cosa fosse successo, era vero che Qing Xuantian poteva essere ancora vivo.


Sfortunatamente Chu Feng non poteva menzionarlo a nessuno. Non solo non aveva nessuna prova, ma anche se qualcuno gli avesse creduto, avrebbe finito col pensare che avesse qualche rapporto con Qing Xuantian. Questo avrebbe attirato inevitabilmente delle disgrazie su di lui. Così, il guadagno che avrebbe ottenuto rivelandolo sarebbe stato certamente inferiore alle sue perdite.


Così Chu Feng decise di gestire con cautela la situazione. A meno che non avesse avuto altra scelta, sicuramente non avrebbe rivelato il rapporto che aveva con Qing Xuantian. Sarebbe arrivato perfino a non usare più le Tecniche Segrete. In questo posto, le informazioni riguardo a Qing Xuantian potevano essere ancora più particolareggiate visto che tutti sapevano che non era una leggenda, ma il più grande Martial Emperor mai esistito.


Se, per caso, ci fossero state delle note riguardo alle quattro Bestie Divine, del loro aspetto o del loro potere, allora inevitabilmente sarebbe stato scoperto. Una volta che fosse accaduto, sicuramente avrebbe attirato un'enorme calamità su di sé.


"Il più grande Martial Emperor potrebbe non essere morto." Tuttavia, proprio in quel momento, risuonò la voce di un vecchio. Era stato Sikong Zhaixing a parlare.


Nonostante questa nave da guerra fosse manovrata da lui, visto il suo potere non aveva bisogno di rimanere seduto al centro della formazione. Finché fosse stato sul mezzo, sarebbe riuscito a direzionarla come voleva. Questo era dovuto anche al potere di un Semi Martial Emperor. Era già libero da molte delle costrizioni che influenzavano altri coltivatori.


Sentendo questo, Wang Wei mostrò uno sguardo gioioso. Chiese immediatamente con emozione: "Lord Direttore, ha detto che potrebbe essere ancora vivo? È vero?"


"Il più grande Martial Emperor è misterioso. Ha un Corpo e poteri Divini. Non solo ha un talento impareggiabile, ma il suo potere combattivo è più che formidabile. Tuttavia nessuno sa da dove provenga o da che famiglia sia nato. Se non altro, le famiglie più potenti della Terra Sacra delle Arti Marziali non avevano nessuna parentela con lui."


"Le leggende dicono che qualcuno abbia indagato sulle sue origini. Ha radunato informazioni su tutti i fenomeni anormali apparsi nella Terra Sacra delle Arti Marziali dei Corpi Divini. Dopo averli esaminati, ha scoperto che non c'era nessun segno che corrispondesse a quello del più grande Martial Emperor."


"Quindi alcuni pensano che non provenga dalla nostra terra. In effetti è un potere che le persone di questo mondo non hanno. È riuscito a venire qui silenziosamente e così se n'è andato. Per questo alcuni credono che non sia morto." Disse Sikong Zhaixing.


"In tal caso, da dove proveniva?" Chiese frettolosamente Wang Wei. Era davvero interessata.


"Eheh, se lo sapessi, allora non sarebbe più un mistero." Sikong Zhaixing sorrise lievemente. Poi disse: "Nonostante non sappia da dove provenga, so che siamo già arrivati a destinazione."


Sia Chu Feng che Wang Wei si resero conto di essere arrivati e puntarono frettolosamente gli sguardi di fronte alla nave. Scoprirono una pianura sconfinata al di sotto.


Era enorme e anche misteriosamente bella.


Questo perché la pianura sconfinata era piena di nebbia bianca, ancora più densa delle nuvole. La foschia copriva tutto, nascondendola.


Questo posto sembrava più una terra di immortali più che una pianura. Era davvero uno spettacolo splendido. Anche se Chu Feng aveva visto molti paesaggi incantevoli prima d'ora, ne fu comunque impressionato. Sentì una sensazione di spensieratezza e rilassamento quando la vide.


La pianura era così enorme che arrivava fino all'orizzonte. Era ancora più grande dell'oceano di alberi della Foresta del Legno Turchese Meridionale.


"Wow ci sono così tante persone!" Gridò all'improvviso qualcuno. A quanto pareva, dopo aver saputo di essere arrivati alla Pozza Immortale dell'Antica Era, tutti si erano affacciati sulla prua della nave a guardare giù.


In quel momento la nave da guerra stava volando davvero basso. Grazie alla loro ottima vista, i coltivatori potevano vedere grandi gruppi di persone radunate all'esterno della pianura. Si stavano avvicinando da direzioni diverse.


A parte le persone che viaggiavano a piedi, c'erano molte figure a mezz'aria  Enormi navi da guerra e bestie mostruose volanti usate come cavalcature sorvolavano l'area. Alcuni stavano sfrecciando verso il basso come raffiche e fulmini, mentre altri si stavano avvicinando all'oceano di nebbia per apprezzare lo splendido paesaggio da più vicino.


In breve, era apparsa una grande quantità di persone. Una stima iniziale di tutta questa gente sarebbe arrivata a dieci milioni. Questo numero era davvero sbalorditivo.


"Questa è solo la punta dell'iceberg. Ogni anno, quando la Pozza Immortale dell'Antica Era si apre, arrivano almeno cento milioni di persone. Credo che la maggior parte di loro sia già tra l'oceano sconfinato di nebbia." Disse il direttore della Pagoda della Tempesta.


"Così tanti? Il prezzo per entrare è così alto, ci sono così tante persone capaci di pagare un prezzo del genere?" Tutti rimasero sbalorditi.


"Ahah, state esagerando. La Pozza Immortale dell'Antica Era è sempre coperta da una grande formazione. Non solo uno non può entrare nelle pianure, ma non può nemmeno vederlo. Questo perché quella grande formazione è capace di nascondere l'intera pianura."


"Queste persone sono venute soltanto a cercarla, vogliono vedere le residenze degli elfi dell'Antica Era. Per quanto riguarda quelli davvero capaci di entrare ad allenarsi, non ammontano a più di diecimila." Disse il direttore della Pagoda della Tempesta.


"Quasi diecimila? Non significa che circa diecimila Armamenti Reali di alta qualità finirebbero nelle mani degli elfi dell'Antica Era? Non è poco!"


Nonostante il direttore avesse chiarito il dubbio, pensando alla quantità di tesori che avrebbero accumulato ogni anno, tutti i presenti rimasero a bocca aperta.


Anche se erano tutti discepoli sbalorditivi e possedevano Armamenti Reali di alta qualità, erano tutti doni che i loro direttori avevano dato loro prima di mandarli alla montagna del Legno Turchese. In altre parole, prima sarebbe stato raro per loro avere Armamenti Reali di alta qualità. Perciò sapevano molto bene quanto erano preziosi.


"Lord Direttore, cos'è quello?" Chu Feng puntò lo sguardo verso le profondità dell'oceano di nebbia.


"Mm? Cosa c'è?" Molti discepoli furono confusi dal suo gesto perché non vedevano nulla.


"Amico Chu Feng, la tua vista è davvero ottima. Sei riuscito a vederlo anche con la tua coltivazione."


Il direttore della Pagoda della Tempesta non poté che lodare Chu Feng. Anche tutti gli altri Anziani presenti lo guardarono con sorpresa e ammirazione. Questo valeva particolarmente per i membri della vecchia generazione del Padiglione della Tempesta, non potevano nascondere la gelosia che c'era nei loro sguardi.


Sikong Zhaixing scoppiò a ridere, poi rivolse lo sguardo verso la direzione che Chu Feng aveva indicato e disse: "Si chiama Ago Immortale dell'Antica Era."
                                


                                



