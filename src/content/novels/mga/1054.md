---
title: Capitolo 1054 – Tre Tipi di Bagliori
pubDate: 2024-07-05T12:13:16.461Z
tags:
    - mga
---


<em>Capitolo regolare,
32 capitoli in coda (29 Dio + 3 Federico), 1/3,
-Schadenfreude</em>


"L'Ago Immortale dell'Antica Era?" Lo sguardo di Chu Feng divenne ancora più concentrato.


A quanto pareva nelle profondità di questo banco di nebbia c'era un enorme ago bianco che sembrava una spada. Era estremamente grande e si allungava fino alle nuvole.


Tuttavia, visto che era fin troppo lontano e il suo colore non era appariscente, era semplicemente impossibile per le persone ordinarie vederlo. Nemmeno i Martial King di basso livello erano in grado di scorgerlo. Tuttavia Chu Feng era diverso. Aveva allenato gli Occhi Celesti e anche se non li avesse usati, la sua vista sarebbe stata comunque molto più acuta del normale.


"L'Ago Immortale proviene dalla Pozza Immortale. Le leggende dicono che qualcuno che riesce a raggiungere le regioni più profonde della pozza finirebbe con l'attivare questo Ago Immortale, facendogli illuminare metà della pianura. Sarebbe uno spettacolo magnifico."


"Inoltre si dice che rilascia diversi colori di fulmini in base alla razza della persona che lo attiva. Per gli elfi sarebbe verde. Per le bestie mostruose e altre creature sarebbe rosso. Se fosse umano, mostrerebbe un colore dorato." Spiegò Sikong Zhaixing.


"Non significa che, anche se gli elfi non sono umani, sono diversi dalle bestie mostruose?" Chiese con curiosità Chu Feng.


"Naturalmente. Gli elfi dell'Antica Era sono un tipo di razza speciale. Il loro aspetto è più simile agli umani. Tuttavia la loro natura è diversa e la durata della loro vita è maggiore. Inoltre si dice che il loro talento per la coltivazione superi di gran lunga quello degli umani ordinari. Questo perché controllano il potere di una stirpe speciale."


"In breve, sono estremamente potenti. Secondo le leggende, un tempo si è scatenato il caso nell'Antica Era e tutte le razze di allora si sono estinte. Il fatto che gli elfi siano riusciti a sopravvivere dimostra quanto sono potenti. Quindi bisogna dire che sono una grande razza, una razza che merita la nostra riverenza e rispetto." Spiegò il vecchio.


"Allora è così, sembra che siano eccezionali." Chu Feng annuì. Poi chiese: "Ma come viene attivato questo Ago Immortale? Le persone cercano di controllare la zona dell'ago e poi il vincitore attiva la luce?"


"No, non è così semplice. Se uno desidera rilasciare il fulmine, bisogna attivare l'ago, e per farlo bisogna raggiungere le regioni più profonde della Pozza Immortale."


"La Pozza Immortale contiene un'energia naturale molto densa e una forza speciale. Più si va avanti, più si accentua questa forza. Tuttavia non tutti sono capaci di sopportarla."


"Inoltre questa forza non mette alla prova la coltivazione, ma la determinazione, la resistenza e il talento."


"Questo è il motivo per cui non tutti possono raggiungere la parte più profonda della Pozza Immortale. Tutte le persone capaci di farlo sono straordinarie."


"È anche per questo che è un'impresa onorabile e gloriosa."


"Quindi ogni anno, l'obiettivo di alcune persone non è solo di allenarsi, ma di attivare l'Ago Immortale dell'Antica Era."


"Questo perché non solo dimostrerebbe il loro talento eccezionale e farebbe guadagnare fama e onore, ma porterebbe gloria l'intera razza umana."


"Tuttavia sfortunatamente, nessuno è mai riuscito ad attivare l'Ago Immortale nella Pozza Immortale della regione del Legno Turchese. Per quanto riguarda quelle controllate dagli elfi, nessun umano o bestia mostruosa l'ha mai attivato. Ogni volta che ha brillato, ha rilasciato una luce verde." Spiegò Sikong Zhaixing.


"È stato anche per questo che alcuni hanno pensato che l'Ago Immortale rilascia solo fulmini verdi e che quelli rossi e dorati siano solo assurdità. Dopotutto, fino ad ora, hanno rilasciato solo lampi verdi."


"Ci sono anche persone che credono che l'Ago Immortale non si attivi. Pensano che non dipenda da un intervento esterno, ma che sia invece un fenomeno naturale delle Pozze Immortali." Aggiunse il direttore della Pagoda della Tempesta.


"Esatto. Se gli elfi potessero attivarlo, allora gli farebbero rilasciare fulmini ogni anno. Tuttavia stranamente non hanno rilasciato fulmini per oltre una decina di anni ormai."


"Questo è il motivo per cui pensano che l'attivazione dell'Ago Immortale sia una finzione, una menzogna che hanno detto gli elfi per vantarsi del loro potere."


"Il fulmine dell'Ago Immortale dell'Antica Era è semplicemente un fenomeno naturale." Sikong Zhaixing annuì. Non rifiutò la teoria dell'altro direttore e invece la approvò.


"Non importa, lo sapremo quando lo vedremo noi stessi." Chu Feng non pensò alle speculazioni di Sikong Zhaixing e degli altri. Invece puntò lo sguardo sull'Ago Immortale in lontananza e sorrise lievemente.


"Junior Chu Feng, non puoi pensare di poter entrare nelle parti più profonde della Pozza Immortale per attivare l'Ago Immortale, vero? Ti suggerirei di non farlo." Wang Wei gli mandò una trasmissione del suono per dargli un consiglio.


"Perché no?" Chu Feng era confuso.


"Prima il Lord Direttore ha detto che la Pozza Immortale contiene una potente energia che le persone normali non possono sopportare. Se puoi farlo, allora non importa. Ma se non ci riuscirai, come minimo sverrai per diversi giorni o nel caso peggiore esploderesti e moriresti sul posto."


"Inoltrarsi nelle profondità della Pozza Immortale è estremamente pericoloso. Ogni anno molti discepoli sbalorditivi, sia umani che bestie mostruose perdono la vita qui."


"È anche il motivo per cui la Pozza Immortale dell'Antica Era ha un altro nome, il Cimitero dei Geni." Spiegò Wang Wei.


"Cimitero dei Geni? Intendi che nessuno è mai entrato nelle parti più profonde della Pozza Immortale?" Chiese Chu Feng.


"No. In effetti ci sono delle persone che ne sono tornate vive. Tuttavia è evidente che nessuno di loro sia riuscito a raggiungere la parte più centrale. Sono arrivati solo ad un certo limite, si sono fermati e hanno iniziato ad allenarsi nell'acqua."


"Per quanto riguarda gli elfi, anche loro entrano nella Pozza Immortale ogni anno. Inoltre procedono tutti verso la regione più profonda. Tuttavia possono tornare sani e salvi." Disse Wang Wei.


"Se loro ne sono capaci, perché noi non dovremmo?" Chu Feng sorrise con un po' di ostinazione.
                                


                                



