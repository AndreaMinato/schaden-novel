---
title: Capitolo 1059 – La comparsa dei geni
pubDate: 2024-07-05T17:13:16.462Z
tags:
    - mga
---


<em>CAPITOLO SPONSORIZZATO, ringraziamo Dio!
28 capitoli in coda (25 Dio + 3 Federico), 1/3,
-Schadenfreude</em>


"Anziani, stanno dicendo solo assurdità. Dovete credermi." In quel momento il capo della Fortezza del Pitone Nero iniziò a farsi prendere dal panico. Erano tutti contro di lui. Anche se aveva qualche rapporto con il monastero, non era certo che sarebbe stato protetto. Forse sarebbe stato punito pubblicamente.


"Ha mostrato un comportamento così disonorevole. Non è degno di essere il capo di un'organizzazione di secondo livello."


"Nell'assemblea di reclutamento dei discepoli di quest'anno, chiederò loro di degradare la posizione della Fortezza del Pitone Nero, così che non possa più danneggiare la reputazione della Montagna del Legno Turchese." Disse uno degli Anziani.


"Anziani, perdonatemi per favore, per favore. Non oserei più fare una cosa del genere. Per favore datemi un'altra possibilità per rimediare." Il capo della Fortezza del Pitone Nero rimase sbigottito. Sapeva che sarebbe stato punito, ma non si aspettava che sarebbero stati così severi.


Appartenere al secondo livello era estremamente importante. Era come essere membri della Montagna del Legno Turchese. Questo faceva sì che pochissime persone od organizzazioni osassero attaccarli.


Inoltre i figli di famiglie famose e altri membri della giovane generazione sbalorditivi avrebbero potuto avvalersi delle connessioni e del rapporto che avevano con la Montagna del Legno Turchese prima di diventarne discepolo.


Una degradazione sarebbe stata un enorme danno per la Fortezza del Pitone Nero e sicuramente avrebbe fatto declinare rapidamente la sua prosperità, conducendo ad un futuro incerto.


"Smamma. Non riapparire più di fronte a me, altrimenti mi sporcherei gli occhi." L'altro Anziano fece sollevare una raffica da terra con un cenno della manica.


Il capo della Fortezza del Pitone Nero, i suoi Anziani e i suoi discepoli furono scaraventati via come spaventapasseri. Gridando, furono spazzati via per diverse centinaia di miglia e scomparirono dalla vista di tutti.


Di fronte a questa scena, molti iniziarono ad applaudire. Pensavano che il Monastero Orione fosse stato molto deciso e fosse stato giusto.


Tuttavia le palpebre di Sikong Zhaixing stavano fremendo, il suo sguardo era confuso. Non si aspettava che il Monastero Orione avrebbe punito così duramente il capo della Fortezza del Pitone Nero.


Nonostante in superficie non ci fosse un rapporto gerarchico tra sottoposti, il Monastero Orione dopotutto era di primo livello. Se avessero davvero chiesto alla Montagna del Legno Verde di rimuovere la Fortezza del Pitone Nero, probabilmente il quartier generale li avrebbe accontentati.


Dopotutto c'erano fin troppi gruppi come la Fortezza del Pitone Nero nel loro dominio. Averne uno in più o uno in meno non faceva molta differenza.


Comunque la questione non riguardava il Monastero Orione e i suoi rapporti con la Foresta del Legno Turchese Meridionale non erano così ottimi. Quindi Sikong Zhaixing non riusciva a capire perché il Monastero Orione lo avesse favorito in questa maniera.


"Vorrei che tutti impariate da ciò che è successo e vi comportiate in modo appropriato." L'anziano del Monastero Orione puntò lo sguardo verso le persone inginocchiate.


Le espressioni degli uomini che si erano alleati con la Fortezza del Pitone Verde furono sfigurate dal rimpianto. Erano pieni di panico, ma indipendentemente dal loro turbamento, gridarono insieme agli altri: "Abbiamo imparato la lezione e non macchieremo più la reputazione della montagna del Legno Turchese."


"Bene. Potete alzarvi. Proveniamo tutti dallo stesso Sect, non c'è bisogno che vi inginocchiate." L'Anziano fece un cenno. Solo dopo che disse quelle parole la Pagoda della Tempesta e gli altri osarono alzarsi.


"Direttore Sikong, potrei sapere chi è il discepolo che ha insultato il capo della Fortezza del Pitone Nero?" Proprio in quel momento, gli Anziani del Monastero Orione puntarono di nuovo lo sguardo verso la Foresta del Legno Turchese Meridionale.


Sikong Zhaixing iniziò ad accigliarsi e ad agitarsi. Non sapeva che intenzioni avessero. Temeva che il Monastero Orione volesse punire Chu Feng. Dopotutto era sbagliato offendere un membro della generazione più vecchia.


"Junior Chu Feng porge i suoi rispetti agli Anziani." Tuttavia, proprio quando Sikong Zhaixing stava esitando, Chu Feng si fece avanti e salutò con cortesia gli Anziani.


"Chu Feng, sì? Direttore Sikong, il suo discepolo è proprio coraggioso. È davvero un talento. Non c'è da meravigliarsi che l'abbia protetto così e abbia attaccato il capo della Fortezza del Pitone Nero per lui."


L'Anziano guardò solo con noncuranza Chu Feng. Dopodiché fece un gesto verso i tremila discepoli dietro di lui e disse: "Yuan Qing, Qin Guang, venite a porgere i vostri rispetti al direttore Sikong."


Subito dopo che disse queste parole, la folla si agitò. Tutti puntarono lo sguardo verso i tremila discepoli.


Due figure si fecero avanti di fronte ad innumerevoli sguardi pieni di aspettativa.


Erano due giovani di circa vent'anni. Anche in confronto a Chu Feng avevano solo due anni in meno. Tuttavia le loro coltivazioni erano già al secondo livello del Martial King realm.


Non solo erano forti, anche le loro aure erano superiori alla norma. Il primo arrivava quasi a quattro metri. Non solo era alto e forte, ma anche robusto. Sembrava una bestia mostruosa ed era evidente che il suo corpo fosse pieno di potere esplosivo.


Per quanto riguarda l'altro giovane, era piccolo, ma la sua aura era straordinaria. Non solo aveva un portamento elegante, ma aveva una bellezza femminea e uno sguardo tagliente.


"Junior Yuan Qing."


"Junior Qing Guang."


"Porgete i vostri rispetti al direttore Sikong." I due si avvicinarono all'arco della nave e ubbidirono.


Nonostante l'atteggiamento cortese, il loro tono non conteneva la minima riverenza.


Chu Feng strinse gli occhi e un lampo scontento balenò nei suoi occhi. Poi si rivolse a Wang Wei e iniziò a fare domande: "Senior Wang Wei, chi sono questi due? Sembrano molto famosi."


"Sono entrambi famosi geni del Monastero Orione. Quello robusto si chiama Qin Guang. Quello bello è Yuan Qing."


"Non solo possiedono un talento sbalorditivo, ma anche le loro origini sono straordinaria. Si dice che Qing Guang non sia umano, ma sia una bestia mostruosa dalla stirpe speciale. Possiede una forza divina e un potere combattivo sbalorditivo. È impareggiabile tra i Martial King di secondo livello, solo quelli di terzo possono affrontarlo."


"E Yuan Qing è ancora più straordinario. È un vero genio. Si dice che nemmeno i Martial King di terzo livello possano rivaleggiare con lui."


"In quanto organizzazione di primo livello, il Monastero Orione è pieno di geni. Ogni anno ne mandano molti al quartier generale."


"Tuttavia si vedono raramente discepoli sbalorditivi come Yuan Qing. Quindi questo Yuan Qing è estremamente famoso. Inoltre, prima, Yuan Qing e Qin Guang hanno dichiarato che sarebbero entrati nella regione più profonda della Pozza Immortale per attivare l'Ago Immortale. Questo ha sconvolto tutti, anche i sect delle bestie mostruose."


"Dopotutto l'Ago Immortale non è mai stato attivato da un umano o da una bestia mostruosa prima d'ora. Se riuscissero ad attivarlo, sarebbe un onore per le razze degli umani e delle bestie mostruose. Quindi la loro fama è diventata ancora più grande." Spiegò Wang Wei.
                                


                                



