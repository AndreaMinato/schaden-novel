---
title: Capitolo 106 - Spazio del Mondo degli Spiriti
pubDate: 2024-05-27T00:13:16.347Z
tags:
    - mga
---


CAPITOLO SPONSORIZZATO da Lucass
da editare
-Schadenfreude


Il potere della Formazione Spirit. Utilizzabile solo dagli Sciamani, inaccessibile alle persone normali.


Il potere della Formazione Spirit proveniva dal misterioso Mondo Spirituale.


Gli Sciamani usavano il loro corpo per connettersi al Mondo degli Spiriti e ne traevano il potere per creare una Formazione Spirit.


Per riuscire a fare questa connessione, bisogna creare un proprio Spazio nel Mondo degli Spiriti.


Così si poteva aprire dei portali verso il Mondo degli Spiriti e usare il potere della Formazione Spirit. Così ciò che Chu Feng doveva fare era condensare il suo potere Spirit e creare uno Spazio del Mondo degli Spiriti.


Era un metodo che richiedeva molta abilità. Bisognava avere un sufficiente controllo del proprio potere Spirit e avrebbe anche consumato molta energia. Era un processo difficile.


Era come costruire una casa con il potere Spirit come materiale grezzo. Il controllo determinava la qualità del risultato.


Tuttavia, proprio quando Chu Feng riuscì ad usare quei metodi ed entrò nel Mondo Spirituale per creare uno Spazio...


Scoprì con stupore che ce n'era già uno.


"Cos'è questo?" In quel momento Chu Feng era già entrato nel suo Mondo Spirituale.


Era un territorio vasto e sconfinato e sembrava tra le stelle dello spazio. Tuttavia le luci attorno non erano stelle, ma filamenti di gas.


Chu Feng poteva camminare nell'aria e andare ovunque volesse. Poteva raggiungere ogni angolo e ogni cosa era sotto il suo controllo.


Di fronte a lui, non lontano da Chu Feng, era apparso un enorme palazzo. I suoi colori brillanti erano estremamente belli e brillavano come se fosse fatto di cristallo.


La sua forma era molto strana. Era indescrivibile, ma era uno spettacolo molto bizzarro in questo mondo degli Spiriti sconfinato. Si estendeva all'infinito, come se fosse entrato in un altro mondo.


Chu Feng pensò che fosse lo Spazio del Mondo degli Spiriti, tuttavia non capiva com'era apparso nel suo Mondo degli Spiriti.


Quanto potere Spirit era necessario per creare un Mondo degli Spiriti come questo? Quanto doveva essere perfetto il controllo? Al momento di sicuro non era capace di farlo.


"Ehi, a cosa stai pensando? Perché non entri bastardo? Per quanto tempo mi farai continuare ad aspettare?!"


Mentre Chu Feng era confuso, una voce dolce risuonò nello Spazio del Mondo degli Spiriti. Era molto piacevole da ascoltare, era la voce più adorabile che il ragazzo avesse mai sentito.


Tuttavia, dopo averla sentita, Chu Feng rimase scioccato perché l'aveva già sentita prima. L'aveva sentita quando credeva di stare sognando.


"Così era tutto reale?" Chu Feng credeva che fosse inconcepibile, ma saltò comunque nello Spazio del Mondo degli Spiriti.


Sembrava un palazzo dall'esterno, ma in realtà era più una torre che si alzava al cielo. Non aveva porte, ma Chu Feng poteva attraversarne le mura ed entrarci.


Dopo averlo fatto, Chu Feng perse la capacità di camminare ovunque volesse e l'abilità di viaggiare per l'orizzonte e atterrò.


Chu Feng aveva già visto questa scena. Un muro di cristallo che si estendeva all'infinito.


Su una certa parete c'era una strana porta grossa. Sulle porte c'erano strati di catene e dietro di esse c'era un'aura terrificante.


La cosa più importante era che lì vicino c'era un enorme uovo nero. In quel momento era un chiacchierone mentre gridava in continuazione.


Non era ciò che aveva visto nel suo sogno? Ma Chu Feng sapeva che non era nel mondo dei sogni, ma degli spiriti.


"Ahh, idiota, finalmente sei tornato."


"Sei troppo stupido, troppo stupido. Sai quanto tempo ti ho aspettato? 15 anni!"


"Cavolo. Bastardo. Uh, le tue capacità di comprensione sono pessime, vero? Semplicemente orribili."


La voce piacevole risuonò in continuazione dall'enorme uovo nero. Le parole erano confuse ma molto belle da sentire. Era come un bambino difficile da gestire.


Ma l'aspetto più importante era che, non solo sapeva il nome di Chu Feng, aveva anche detto di averlo aspettato per quindici anni. Questo scioccò Chu Feng.


"Cosa sei? Come sai il mio nome?" Chiese Chu Feng mentre squadrava l'uovo nero da lontano senza avvicinarsi.


"Cosa sei lo dici a tua sorella! Puoi chiamarmi mia regina. Mia regina, va bene?"


"Ho condiviso i tuoi sensi nel tuo Mondo degli Spiriti. Ho sperimentato tutto ciò che hai visto e sentito in tutti questi anni. Come potrei non sapere come ti chiami? So anche tutto ciò che hai fatto!" Risuonò una voce scontenta nell'uovo nero.


"Nel mio Mondo degli Spiriti? Hai detto che hai aspettato quindici anni? Come sei entrata nel mio Mondo degli Spiriti?" Chu Feng era piuttosto sbalordito.


"Come faccio a saperlo? Quando mi sono svegliata mi sono trovata qui. Sono anche sigillata da questa dannata Formazione Spirit e non posso nemmeno muovermi."


<em>Nota Traduzione: Quando usa "io" si riferisce a sé stessa come "regina".</em>


"Probabilmente è ciò che hanno fatto i tuoi genitori bastardi." Continuò a gridare l'uovo nero.


"Allora sai chi sono i miei genitori? Quali sono i loro nomi? Dove sono adesso?" Chiese Chu Feng.


"Vorrei chiedertelo io. Farai meglio a non farmi sapere chi sono, altrimenti gliela farò pagare. Hanno osato sigillarmi nel tuo Mondo degli Spiriti puzzolente! Maledizione."


Nonostante la voce fosse molto melodiosa, Chu Feng sentiva che l'uovo nero che si definiva 'regina' era molto arrabbiato al momento. Poteva sentirlo stringere i denti.


"Così i miei genitori hanno costruito questo spazio per me?" Sentendo le parole dell'uovo nero, Chu Feng divenne assorto.


"Scemo, se qualcuno non l'avesse costruito per te, allora chi l'avrebbe fatto? Potresti costruire uno Spazio così impressionante?" L'uovo nero provocò Chu Feng.


"Così la persona che mi ha aiutato a costruire questo spazio dovrebbe essere molto forte e anche uno Sciamano?" Chiese Chu Feng.


"Naturalmente. Aspetta, cosa intendi? Stai dicendo che sono molto debole?"


"Lascia che ti dica. Se non fossi rimasta ferita, nessuno avrebbe potuto sigillarmi. Non importa quanto sia forte la persona che ti ha aiutata. Non appena saprò chi è quella persona gliela farò pagare. Lo farò."


"Ovetto, non ti ho mai sottovalutato. Ero solo curioso."


"Curioso? Cosa c'è da essere curiosi? Aspetta. Ovetto? Tu sei un ovetto! Sei un uovo di gallina! Di cane! Bastardo! Devi chiamarmi mia regina."


"Va bene ovetto. Puoi dirmi qual è il tuo nome? Da dove vieni?"


"Bastardo! Non pensare nemmeno di poter trarre informazioni da me!!!"


Chu Feng voleva sapere se potesse ottenere qualche informazione dall'uovo nero, ma alla fine rispose "non lo so" ad ogni domanda.


La sua bocca era cucita e non era disposta a rivelare la sua identità. Comunque Chu Feng sentì che se qualcuno l'aveva sigillata nel suo Mondo degli Spiriti, doveva aver avuto un motivo nascosto.


Se non altro quella persona non gli avrebbe fatto del male, con i suoi metodi avrebbe potuto ucciderlo da tempo.


Perché lo avrebbero aiutato a costruire uno Spazio del Mondo degli Spiriti per poi sigillare al suo interno qualcosa che poteva ferirlo? Era uno sforzo sprecato...


Chu Feng era sicuro che quella persona non lo avrebbe ferito, invece lo avrebbe aiutato e sentiva che molto probabilmente tutto questo era stata opera della sua famiglia.





