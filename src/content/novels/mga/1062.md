---
title: Capitolo 1062 – Una Risata Fragorosa e Frenetica
pubDate: 2024-07-05T20:13:16.462Z
tags:
    - mga
---


<em>Capitolo regolare,
27 capitoli in coda (24 Dio + 3 Federico), 1/3,
-Schadenfreude</em>


Di fronte alla reazione sorpresa degli altri, Chu Feng si limitò a sorridere e a dire: "Non è che non la sento, è che conosco un metodo per ridurla il più possibile."


Tutti i discepoli iniziarono a chiedere:


"Junior Chu Feng, come ci sei riuscito? Presto diccelo."


"Esatto. Per favore insegnacelo così potremo vedere anche noi la Pozza Immortale dell'Antica Era. Non vogliamo tornare a mani vuote."


Più che domandare, stavano implorando; era evidente che volessero proprio superare questa prova.


"È semplice. Non cercate di usare potere martial per resistere alla pressione, invece lasciate che faccia il suo corso e interferisca con i vostri movimenti. Provate a farlo e vi sentirete meglio dopo." Disse con un sorriso Chu Feng.


Con un po' di cautela, Wang Wei e gli altri iniziarono a provare il suo metodo. Tuttavia presto le loro espressioni si rilassarono molto.


"Junior Chu Feng, sei davvero un genio. Sei riuscito a pensare ad un metodo del genere. Ahah. La pressione è estremamente intensa, ma se la ignori si indebolisce di molto. Sembra che potremo superare tutti la prova degli elfi dell'Antica Era."


Tutti si rallegrarono e, oltre con riverenza, guardarono con gratitudine Chu Feng. 


Non volevano tornare a mani vuote dopo essere arrivati fin qui. Allora non sarebbe stata solo una grande perdita, ma anche un'umiliazione.


"Moccioso, non mi sarei mai aspettato che non solo fossi malvagio, ma conoscessi anche un bel po' di trucchetti."


Tuttavia proprio in quel momento risuonò una voce gelida vicino. Presto trentacinque figure apparirono alla loro vista.


Erano sia uomini che donne e tutti erano al picco del Martial Lord realm. Nonostante i loro visi fossero sudati e lievemente pallidi, il loro respiro era stabile.


Era chiaro che anche loro fossero stati messi sotto pressione. Ora però sapevano il modo per alleviare questa influenza. Era evidente che avessero sentito le parole di Chu Feng.


Tuttavia non avevano la minima intenzione di esprimere gratitudine, ma stavano circondando Chu Feng e il suo gruppo con espressioni ostili.


Erano tutti discepoli principali della Fortezza del Pitone Nero.


Prima Wang Wei e gli altri si sarebbero preoccupati sicuramente di nemici del genere.


Anche se le loro coltivazioni erano simili, dopotutto appartenevano alla Fortezza del Pitone Nero. Wang Wei e gli altri pensavano che i loro avversari fossero più potenti.


Tuttavia ora, con Chu Feng presente, non provavano la minima paura. Se i nemici avessero osato attaccarli, sarebbero stati solo loro stessi a soffrire.


Ma chi avrebbe pensato che in quel momento Chu Feng avrebbe mostrato un'espressione impaurita e avrebbe chiesto con voce tremolante: "V-voi, che avete intenzione di fare?"


"Ahah, cos'abbiamo intenzione di fare? Hai arrecato così tanti danni alla nostra Fortezza del Pitone Nero, facendoci perdere la posizione di organizzazione di secondo grado e impedendoci di entrare nella montagna del Legno Turchese. Eppure ci stai chiedendo cos'abbiamo intenzione di fare?"


"Ad essere sincero, anche se ti inginocchiassi e implorassi perdono qui, ti uccideremmo comunque." Vedendo l'espressione impaurita di Chu Feng, gli uomini della Fortezza del Pitone Nero divennero ancora più compiaciuti. Dissero senza esitare qual era il loro scopo.


"Come osate?! Dovete sapere che questo è il territorio degli elfi dell'Antica Era. Se osate attaccare qualcuno qui, non sareste solo voi a soffrire, ma anche le vostre famiglie e il vostro Sect." Gridò Wang Wei proprio in quel momento.


"Non oseremmo? Se non fossimo sicuri di noi, non saremmo apparsi qui." La gente della Fortezza del Pitone Nero sogghignò. Allo stesso tempo iniziarono ad emettere le loro aure. Si avvicinarono ulteriormente, avevano proprio intenzione di ucciderli.


"Allora provateci se ne avete il coraggio. Noi discepoli della Foresta del Legno Turchese Meridionale non ci faremo maltrattare facilmente!" Vedendo che i loro avversari avevano proprio intenzione di ucciderli, i giovani della Foresta del Legno Turchese Meridionale si infuriarono. Emisero anche loro delle aure non meno potenti. Si stavano preparando a combattere fino alla morte.


"Junior Chu Feng, cosa ti è successo?" Proprio in quel momento, Wang Wei mandò una trasmissione della sua voce a Chu Feng.


Non solo lei, anche molti altri lo stavano facendo. Sapevano quanto era potente Chu Feng. Nemmeno i Martial King potevano batterlo. Questi uomini della Fortezza del Pitone Nero non sarebbero riusciti a sopportare nemmeno un solo colpo da lui.


Tuttavia l'espressione impaurita di Chu Feng era davvero anormale. Pensavano che gli fosse successo qualcosa, così cercarono di calmarlo. Dopotutto non avevano garanzie di poter vincere e dovevano contare su di lui.


"Ahahahah..." Tuttavia, proprio in quel momento, Chu Feng non mostrò più paura e iniziò a ridere freneticamente.


La sua risata era estremamente bizzarra, al punto da essere un po' spaventosa. Figuriamoci Wang Wei e gli altri, anche la gente della Fortezza del Pitone Nero iniziò ad accigliarsi. Inevitabilmente furono colti dalla paura.


"Tu, perché stai ridendo?!" Chiese uno di loro.


"Avevate la possibilità di salvarvi e non l'avete colta. Vi siete proprio gettati nelle braccia della morte." All'improvviso la risata di Chu Feng cessò e guardò gelidamente i membri della Fortezza del Pitone Nero.


"C-cosa intendi?" I nemici si inquietarono ancora di più. Nonostante l'espressione di Chu Feng fosse estremamente tranquilla, il suo sguardo li faceva tremare.


Ad un certo punto dubitarono della loro percezione. Il Chu Feng di prima era completamente diverso da quello di adesso.


Tuttavia Chu Feng li ignorò completamente. Invece si girò e disse: "Dato che siete venuti, non c'è bisogno di continuare a nascondersi. Avanti, uscite fuori."


Dopo aver sentito queste parole, tutti puntarono lo sguardo dietro di lui. Quando videro solo delle piante e nemmeno una persona, inevitabilmente provarono confusione.


Alcuni iniziarono a pensare che Chu Feng fosse pazzo. Le sue azioni oggi erano state davvero strane.


"Moccioso, sembra che tu abbia qualche asso nella manica. Questo posto impedisce di usare il Potere Spirit, eppure sei riuscito a scoprirci. Tuttavia, al tuo posto, non sarei rimasto qui e sarei scappato via."


Una voce incredibilmente fredda risuonò dalla foresta. Presto nove figure uscirono allo scoperto.


"Chi siete?" Wang Wei e gli altri iniziarono ad accigliarsi. Questi nove erano diversi dai membri della Fortezza del Pitone Nero. Si sentiva un intento omicida letale provenire dai loro corpi.


"Fratelli e sorelle, vi siete dimenticati di noi così velocemente?" Proprio in quel momento, otto tra i nove si tolsero i loro mantelli neri e rivelarono i loro volti.


Erano cinque uomini e tre donne. Le loro età erano simili a quelle di Wang Wei e degli altri. Erano tutti al nono livello del Martial Lord realm. Tuttavia i loro sguardi erano pieni di disprezzo. Wang Wei e gli altri invece si riempirono di stupore e anche un po' di paura.
                                


                                



