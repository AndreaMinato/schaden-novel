---
title: Capitolo 1065 – La Richiesta del Signore degli Elfi
pubDate: 2024-07-05T23:13:16.462Z
tags:
    - mga
---


<em>CAPITOLO SPONSORIZZATO ringraziamo Dio!
24 capitoli in coda (21 Dio + 3 Federico), 1/3,
-Schadenfreude</em>


"Chu Feng..." Proprio in quel momento risuonò una voce familiare. L'Anziano Gongsun stava volando rapidamente verso Chu Feng e gli altri.


In quel momento il vecchio era ricoperto di sudore ed era anche pallido. Era evidente che fosse stato un po' colpito dall'influenza della foresta, ma al momento aveva un'espressione piena di gioia. Dopo essere arrivato dai suoi discepoli, sospirò, come se un grosso macigno nel suo cuore si fosse sollevato.


"Chu Feng, state tutti bene. È davvero grandioso." Disse l'Anziano Gongsun con un sorriso.


"Anziano Gongsun, come mai è qui?" Chu Feng e gli altir furono sorpresi dalla sua comparsa.


"Eheh, è qualcosa che non posso spiegare chiaramente in poco tempo. In breve, il Lord Direttore ha pensato che ci fossero delle persone che volevano farvi male. Molto probabilmente provenivano dalla famiglia Han e temeva che vi sarebbe potuto accadere qualcosa, così mi ha mandato a seguirvi per proteggervi."


"Tuttavia chi avrebbe pensato che non sarei riuscito affatto a raggiungervi. Inoltre, dato che questa foresta era così enorme, provare a trovarvi era come cercare un ago in un pagliaio.
Aggiunta poi la pressione, ho deciso di non rimanere nella foresta, sono passato oltre e ho sperato che l'avreste superata sani e salvi."


"Sono sollevato nel rivedervi tutti interi. Sembra che stavolta il Lord Direttore sia stato paranoico. Quei nove vestiti di neri non provenivano dalla famiglia Han, né volevano farvi del male." Disse l'Anziano Gongsun.


"Si sbaglia Anziano Gongsun. Li abbiamo incontrati e provenivano davvero dalla famiglia Han." Disse a bassa voce Wang Wei.


"Cosa? Li avete incontrati? Cosa è successo?" L'Anziano Gongsun cambiò rapidamente espressione, era preoccupato.


Vedendo questo, Wang Wei sorrise, poi gli disse nell'orecchio ciò che era successo.


Sentendo le parole della discepola, l'Anziano da preoccupato si riempì di gioia e poi di sorpresa. Si poteva dire che le sue espressioni erano proprio buffe.


Alla fine mostrò un largo sorriso e guardò Chu Feng con gratificazione e ammirazione. Si avvicinò a lui, gli diede una pacca sulla spalla e poi disse: "Stavolta sono proprio in debito con te. Altrimenti, se vi fosse successo qualcosa, nemmeno io sarei riuscito a sfuggire alla mia punizione."


"L'Anziano Gongsun si preoccupa troppo." Chu Feng sorrise.


"Sigh. È strano. È normale che Chu Feng e Wang Wei siano riusciti ad arrivare fin qui, ma come siete riusciti ad attraversare la foresta voi altri?" L'Anziano Gongsun guardò i discepoli con fare scioccato.


"Al riguardo... dovremmo di nuovo ringraziare junior Chu Feng." Wang Wei tornò a spiegare cos'era successo.


"Ottimo, ottimo. È davvero grandioso." L'Anziano era entusiasta, poi si girò verso Chu Feng e disse.


"Per permettere a tutti i nostri discepoli di attraversare la foresta, ogni generazione dei nostri Lord Direttori hanno pensato ad innumerevoli contromisure, ma nessuna di esse ha avuto successo. Alla fine non abbiamo avuto altra scelta che rinunciare e lasciare che i nostri discepoli la attraversassero da soli."


"Tuttavia non mi sarei mai immaginato che saresti riuscito dove ogni altra generazione di Lord Direttori ha fallito. Stavolta non hai aiutato solo loro, ma hai anche aiutato la nostra intera Foresta del Legno Turchese Meridionale."


Wang Wei e gli altri annuirono con approvazione. Questo perché erano entrate quasi diecimila persone in questo posto, ma il numero di coltivatori capaci di superare questa foresta ammontavano a poco più di cento uomini. Non tutti sarebbero riusciti ad attraversare la foresta, se non altro metà sarebbe rimasta indietro.


Questo non mostrava solo quanto era difficile l'impresa; ma anche come nessuno aveva potuto capire il metodo per attraversare facilmente la foresta; tuttavia Chu Feng glielo aveva riferito.


Nonostante fosse una questione da poco per Chu Feng, per la Foresta del Legno Turchese Meridionale o almeno per i suoi futuri discepoli sbalorditivi, era un tesoro inestimabile.


"Anziano Gongsun, dato che è venuto qui, sperimenti con noi questa Pozza Immortale miracolosa." Disse all'improvviso Wang Wei.


"Sì. Davvero nostalgico. La scorsa volta che sono venuto qui ero giovane. Il me di allora aveva solo un paio di anni più di voi."


"In un batter d'occhio purtroppo sono passati duecento anni. Dal giovane vigoroso di allora, adesso sono un vecchio dai capelli bianchi. Ma questa Pozza Immortale non è cambiata minimamente." Sospirò con tristezza l'Anziano Gongsun.


"Anziano Gongsun, così è stato qui prima? In tal caso, ci sono dei posti speciali di cui dobbiamo prendere nota? Deve darci sicuramente qualche indicazione." Chiesero insieme i discepoli.


"Eheh, non c'è nulla che possa essere considerata un'indicazione. è che, nonostante la Pozza Immortale sia di fronte a noi, non è ancora aperta in realtà. C'è una formazione che la sigilla e ora è impossibile entrare." Disse l'Anziano Gongsun.


"Cosa? Non possiamo entrare? Che ci siano altre prove?" Molti discepoli mostrarono espressioni preoccupate.


"Eheh, nono. È solo che non è passato un giorno dall'inizio della prova. Dopo che passerà la formazione si aprirà da sola." Spiegò l'Anziano Gongsun.


I discepoli preoccupati sospirarono di sollievo e poi chiesero: "In tal caso cosa dovremmo fare Anziano Gongsun?"


"Temo che dovremo accamparci qui stasera. Tuttavia non è così male perché il paesaggio di notte nella Pozza Immortale è davvero splendido."


Il vecchio sorrise, poi scelse un posto abbastanza decente e costruì delle case di formazione Spirit. Vedendo questo, Chu Feng e gli altri cercarono di aiutarlo.


Tuttavia, mentre il gruppo era costretto a trascorrere la notte fuori, con il vento come cena, si erano radunate molte persone in un grande palazzo dall'altra parte della Pozza Immortale.


Avevano delle figure snelle, eppure possedevano un'aura straordinaria. Avevano orecchie appuntite, occhi verdi ed erano biondi.


Nonostante il loro aspetto fosse lievemente diverso, possedevano un tipo di bellezza speciale. Per quanto riguarda la loro identità, naturalmente erano i sovrani del posto, gli Elfi dell'Antica Era.


Questa razza possedeva molti domini che coprivano l'intera Terra delle Arti Marziali. In ogni territorio c'era una persona al comando ed era chiamato signore degli elfi.


Il sovrano di questo dominio si chiamava signore degli elfi meridionale. Questo perché governava la parte meridionale del mondo degli antichi elfi.


Questa persona era estremamente potente, era un Semi Martial Emperor, ma la sua coltivazione era spaventosamente profonda. In quel momento era sul picco del palazzo. Tutti gli altri elfi gli stavano mostrando espressioni riverenti.


Tuttavia, una persona così potente stava guardando un giovane elfo con un sorriso amichevole. Inoltre stava dicendo con tono di richiesta: "Lord Xian Kun, dipende tutto da lei stavolta."
                                


                                



