---
title: Capitolo 1066 – Piccola ragazza ladra
pubDate: 2024-07-06T00:13:16.462Z
tags:
    - mga
---


<em>CAPITOLO SPONSORIZZATO ringraziamo Dio!
23 capitoli in coda (20 Dio + 3 Federico), 1/3,
-Schadenfreude</em>


"Signore degli elfi meridionale, è fin troppo modesto. In quanto elfo dell'Antica Era, è mio dovere."


"Inoltre è soltanto l'attivazione di un Ago Immortale. Per me è un gioco da ragazzi." Questo elfo era davvero giovane, la sua età era quasi uguale a quella di Chu Feng.


Tuttavia la sua coltivazione era di gran lunga superiore, era un Martial King di quinto livello. Inoltre, anche se era anche lui un elfo, i suoi abiti avevano caratteristiche speciali.


Portavano un simbolo particolare formato da una pianta intrecciata dal colore uguale al suo mantello. Era impossibile non notarne la particolarità.


Gli elfi dell'Antica Era sapevano quanto era importante e questo era anche il motivo per cui il signore degli elfi meridionale era così cortese con lui.


Tuttavia c'erano altre ragioni per farlo, questo giovane di nome Xian Kun era un genio che poteva attivare l'Ago Immortale dell'Antica Era.


"Lord Xian Kun ha ragione. Tuttavia il nostro Dominio Meridionale non è riuscito ad attivarlo da molti anni ormai. Ad essere sincero, stiamo macchiando la reputazione della nostra razza."


"Ora che Lord Xian Kun è arrivato, se potrà attivare l'Ago Immortale, almeno potrò tenere la testa alta di fronte ad altri Signori degli elfi durante l'assemblea generale."


"Quindi devo ringraziarla. Questo misero dono è solo un riflesso del mio apprezzamento. Spero che lo accetti." Mentre ne parlava, il signore degli elfi meridionale consegnò un Sacchetto Cosmo al giovane.


Xian Kun lo ricevette e mostrò un sorriso soddisfatto. Mettendolo da parte, disse con sicurezza: "Non si preoccupi, ho quasi attivato anche l'Ago Immortale Dorato dell'Antica Era. Non c'è bisogno di menzionare un mero Ago Immortale d'Argento di fronte a me."


"Naturalmente." Il signore degli elfi meridionale annuì con un sorriso. Allo stesso tempo rivolse lo sguardo verso l'ago distante con uno sguardo pieno di aspettativa. Non vedeva l'ora che l'Ago Immortale non emanasse di nuovo un bagliore verde, illuminando di nuovo il cielo della regione meridionale.


"Oh, giusto. Dov'è la principessa? Non è ancora tornata?" Chiese all'improvviso Xian Kun.


"La principessa ha detto di voler vedere personalmente il Fiore Immortale dell'Antica Era e non ci ha permesso di seguirla. Quindi non sappiamo nemmeno noi dov'è andata." Rispose il signore degli elfi meridionale.


"Sì, la principessa dopotutto è molto giovane. È normale che voglia giocare. Nonostante la Pozza Immortale sia aperta ora e siano entrati molti umani e bestie mostruose, credo che, con la loro misera abilità, nessuno di loro potrebbe ferire la principessa."


"Da oggi fino a tre giorni dopo l'energia della Pozza Immortale sarà più densa. È davvero troppo conveniente per gli umani e le bestie mostruose godersela con noi." Disse un po' scontento Xian Kun.


"Non possiamo farci niente. Dopotutto è una regola stabilita dal nostro antenato. Se vogliamo biasimare qualcuno, possiamo solo prendercela con la potenza di Qing Xuantian. Non solo ha sconfitto il nostro antenato, ha anche salvato la nostra razza. È stato un grande benefattore, così, da allora, ogni generazione successiva del nostro re ha rispettato l'accordo." Disse il signore degli elfi meridionale.


"Umpf. Abbiamo già permesso che se la godessero per diecimila anni. Non è sufficiente?"


"In futuro, quando diventerò un Martial Emperor e un grande generale, sicuramente suggerirò al re di smettere di lasciare che gli umani e le bestie feroci entrino nelle nostre Pozze Immortali."


"Inoltre riconquisterò le Pozze Immortali nelle mani degli umani." Un lampo di ferocia arrogante apparì negli occhi di Xian Kun.


Chu Feng e gli altri non sapevano della conversazione tra il signore degli elfi meridionale e Xian Kun. Quando finirono di costruire la casa di formazione Spirit, Chu Feng e gli altri ci entrarono.


Visto che l'Anziano Gongsun aveva detto loro che richiedeva molte energie rimanere a lungo nella Pozza Immortale, Chu Feng e gli altri decisero di andare a dormire presto.


All'alba del giorno dopo, Chu Feng fu svegliato da un tintinnio. Nel momento in cui uscì dalla formazione, scoprì che c'erano innumerevoli case coperte da barriera al di fuori della Pozza Immortale.


In quel momento, persone di vari gruppi stavano uscendo dai loro accampamenti. Alla fine solo circa quattromila persone erano riuscite a superare la foresta. Considerandone la pressione, questo numero era già considerevole. Questo perché significava che quasi la metà delle persone entrata nella foresta erano riuscite ad attraversarla.


Tuttavia, sorprendentemente, tra di loro c'erano quasi duemila discepoli del Monastero Orione. In altre parole, due su tre avevano superato la prova della foresta.


"Finalmente sta iniziando." Anche l'Anziano Gongsun era uscito. Guardò verso la folla e il suo sorriso si allargò.


Stava osservando il posto dove c'era stato il tintinnio. Era anche il luogo dov'erano radunati tutti. Al momento gli elfi stavano passando degli oggetti a tutti.


"Cos'è?" Chiese con curiosità Wang Wei.


"Qualcosa di buono. Andiamo a prenderlo." L'Anziano Gongsun fece il misterioso. Non spiegò cosa fosse e invece iniziò a condurre il gruppo laggiù.


Dopo essere arrivati, Chu Feng e gli altri scoprirono che gli elfi dell'Antica Era erano davvero generosi. Avevano preparato delle medicine per le persone che stavano per entrare nella Pozza Immortale.


Si diceva che dopo aver assunto questo medicinale, per un po' di tempo uno sarebbe riuscito ad assorbire ancora meglio l'energia della Pozza Immortale.


Nonostante fosse un medicinale, in realtà pareva più cibo e aveva un odore davvero delizioso. Visto che la Pozza Immortale si sarebbe aperta solo per tre giorni, a tutti furono donate tre pillole.


"Ferma lì. Maledetta mocciosa, ridammi le mie medicine." Proprio quando Chu Feng e gli altri stavano esaminando le medicine che avevano ricevuto, risuonarono delle grida.


Chu Feng vide chiaramente una ragazza che stava sfrecciando tra la folla e stava correndo freneticamente verso di loro.


Questa ragazza stava tenendo qualcosa in mano e si stava riempiendo la bocca di medicine.


"Maledetta, vedremo dove potrai scappare." La ragazzina all'inizio voleva superare Chu Feng e gli altri, tuttavia, proprio quando raggiunse il gruppo, una grossa mano la afferrò per le spalle, bloccandola.


"Ahi." L'improvviso strattone la colse alla sprovvista e la fece gridare.


In quel momento Chu Feng e gli altri videro che era stato un giovane a prenderla. La sua coltivazione non era debole, era un Martial Lord di nono livello e aveva la divisa di un discepolo principale del Monastero Orione.


"Restituiscimi le mie medicine." In quel momento aveva un'espressione rabbiosa. Prese per il collo la ragazzina e la sollevò. Sollevò il palmo verso di lei, aveva intenzione di frugare tra i suoi abiti per cercare la refurtiva.


Wang Wei e gli altri furono scioccati da questa scena. Anche se era una ragazzina, dal suo aspetto sembrava avere dodici anni.


Poteva essere considerata quasi una donna data la sua età, quindi aveva già raggiunto una certa maturità.


Inoltre aveva lunghi capelli neri, occhi neri come la pece e una pelle bianca molto bella. Una volta che fosse diventata grande era ovvio che sarebbe diventata una bellezza.


Quindi, indipendentemente dai suoi crimini, era davvero improprio che questo discepolo del Monastero Orione le frugasse tra i vestiti.


"Fermo."


Chu Feng lo bloccò, impedendogli di fare questa perquisizione invadente.
                                


                                



