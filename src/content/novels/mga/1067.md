---
title: Capitolo 1067 – Non te lo dirò
pubDate: 2024-07-06T01:13:16.462Z
tags:
    - mga
---


<em>CAPITOLO SPONSORIZZATO ringraziamo Dio!
22 capitoli in coda (19 Dio + 3 Federico), 1/3,
-Schadenfreude</em>


"Lasciami. Non sono affari in cui puoi interferire." Vedendo che qualcuno aveva deciso di fermarlo e che era stato perfino un discepolo della Foresta del Legno Turchese Meridionale, mostrò un'espressione scontenta. Mosse il braccio e cercò di liberarsi dalla presa di Chu Feng.


Tuttavia il braccio del giovane è rigido come l'acciaio. Anche se il discepolo del Monastero Orione aveva usato molta forza, non riusciva a districarsi dalla sua morsa.


"Lasciala." Disse con tono calmo Chu Feng, nella sua voce c'era una lieve vena di deterrenza.


Inoltre aveva già iniziato ad aumentare lievemente la forza della presa. Il polso del discepolo del monastero Orione sembrava sul punto di rompersi.


"Tu..."


Vedendo che la situazione si stava mettendo male, con fare riluttante liberò frettolosamente la ragazzina. C'erano molte persone radunate qui e, in quanto discepolo principale del monastero Orione, non voleva umiliarsi di fronte alla folla.


Vedendo questo, la ragazzina scappò via da lui e si nascose dietro Chu Feng, afferrandolo per i vestiti. Sembrava avesse trovato il suo salvatore e il suo atteggiamento timido era davvero adorabile.


"Conosci questa ragazza?" Chiese all'improvviso qualcuno, un altro discepolo del Monastero Orione.


C'erano molti membri del monastero, praticamente tutti quelli attorno appartenevano a quel gruppo. Inoltre, sia uomini che donne stavano guardando con ostilità Chu Feng.


"Affatto." Chu Feng scosse la testa. Non importava quanto fossero minacciosi i suoi avversari, sarebbe sempre rimasto calmo. Non mostrava la minima traccia di paura sul volto.


"Se non la conosci, allora perché ti sei intromesso nei nostri affari?" Gridò un altro discepolo del Monastero Orione. Inoltre sempre più discepoli del loro gruppo si avvicinarono. Sembrava che stessero provando ad intimidire Chu Feng con la forza dei numeri.


"Cos'è successo?"


Proprio in quel momento risuonò una voce. Sentendola, i discepoli del Monastero Orione si fecero immediatamente in disparte. Chu Feng e gli altri videro un giovane splendido ed elegante farsi strada tra la gente.


Tutti gli altri discepoli del monastero Orione mostrarono espressioni riverenti mentre lo osservavano. Era evidente che l'identità di questa persona fosse straordinaria.


Chu Feng e gli altri avevano già visto questa persona; era uno dei geni più sbalorditivi del Monastero Orione, Yuan Qing.


"Fratello Yuan Qing, quella ragazza ha rubato le medicine che mi sono state consegnate dagli elfi dell'Antica Era. Avevo intenzione di riprenderle, ma chi avrebbe pensato che questo discepolo della Foresta del Legno Turchese Meridionale avrebbe deciso di farle da scudo senza nessun motivo." Il discepolo contrariato si lamentò immediatamente con Yuan Qing.


"Oh?" Yuan Qing guardò Chu Feng con un chiaro senso di scontentezza.


"Sono solo medicinali. Ti darò i miei, quindi smettila di mettere in difficoltà una ragazzina." Chu Feng sapeva che la ragazzina li aveva già inghiottiti, così me lanciò tre al giovane.


Vedendo le pillole, gli occhi del discepolo brillarono. Stese una mano e le prese. Tuttavia, chi avrebbe pensato che proprio in quel momento, Yuan Qing lo avrebbe fermato per poi dire: "Credi che avremmo lasciato perdere dopo che tu hai restituito ciò che ci è stato rubato? Se si potesse risolvere così facilmente, esisterebbe ancora la legge in questa terra?"


"Cosa vuoi allora?" Vedendo che non erano disposti a perdonare, lo sguardo di Chu Feng mostrò una traccia di scontento. Mentre questo Yuan Qing poteva essere un genio per gli altri, non era nessuno di speciale ai suoi occhi.


"Cosa voglio? Sei il ladro qui, eppure ti stai comportando come se fossi nel giusto?"


"Esatto. Stai proteggendo una ladra eppure osi comportarti in modo così intransigente! Credi che il nostro Monastero Orione sia la Fortezza del Pitone Nero?! Non siamo un'organizzazione così facile da opprimere!"


I discepoli del Monastero Orione erano tutti arrabbiati, alcuni avevano già iniziato ad emanare intento omicida verso Chu Feng.


"Amico Yuan Qing, sono l'Anziano del Dipartimento Punitivo della Foresta del Legno Turchese Meridionale, Gongsun Kuo."


"Dopotutto è una bambina. Anche se ha rubato le tue medicine, non deve averlo fatto apposta. Che ne dice di farmi questo piccolo favore e lasciarla andare? Cosa ne pensa?" Vedendo che la situazione si stava mettendo male, l'Anziano Gongsun si fece avanti frettolosamente.


"Dato che un Anziano come lei ha parlato, sicuramente le mostrerò rispetto. Tuttavi non ha nessun rapporto con questa ragazzina, perché è così preoccupato della questione? Qualcuno di esperto come lei dovrebbe sapere che è meglio non intromettersi negli affari degli altri. Non deve attirare su di sé calamità solo per mero eroismo ignorante." Dopo aver detto questo, Yuan Qing si girò e se ne andò.


Vedendo questo, il discepolo del Monastero Orione prese subito le pillole dalla mano di Chu Feng. Poi i suoi compagni sbuffarono freddamente e scoccarono occhiate arrabbiate verso Chu Feng per poi andarsene.


"Huuu..." L'Anziano Gongsun fece un sospiro di sollievo. Poi, con un'espressione preoccupata, guardò Chu Feng e disse: "Temo che ti sia cacciato nei guai."


"È meglio non scherzare con la gente del Monastero Orione. Nonostante non oserebbero farti nulla qui a causa degli elfi dell'Antica Era, una volta che te ne andrai da qui ti attaccheranno."


"Specialmente in futuro quando entrerai nella montagna del Legno Turchese. Allora ti prenderanno di mira sicuramente. Dato quanto è potente il Monastero Orione lì, se davvero provassero ostilità nei tuoi confronti, allora ti ritroveresti davvero in difficoltà nella montagna del Legno Turchese."


"Anziano Gongsun, la Montagna del Legno Turchese permette ai discepoli di combattere tra di loro quando vogliono?" Chiese Chu Feng.


"Naturalmente no. Tuttavia tutti sanno che i discepoli della Montagna del Legno Turchese competono l'uno con l'altro apertamente o in segreto. La competizione tra i discepoli principali è ancora più intensa. Quindi, a volte la Montagna del Legno Turchese fa finta di niente." Disse l'Anziano Gongsun.


"Finché non oseranno agire apertamente, andrà tutto bene. Inoltre, se continueranno ad insistere per una questione così piccola, farò sapere loro che io non sono facile da maltrattare." Nonostante sapesse di essersi creato un grande nemico, Chu Feng rimaneva impassibile.


"Sigh. Spero sia così. Tuttavia, anche se la nostra Foresta del Legno Turchese Meridionale è stata in declino per molti anni, possediamo ancora alcune connessioni con la montagna del Legno Turchese. Se hanno davvero intenzione di farti del male, almeno potremo renderglielo difficile e non farti correre pericoli di vita." Disse il vecchio.


"Sì, dov'è andata la ragazzina?" Disse scioccato l'Anziano Gongsun.


"Cosa?" Le pupille di Chu Feng si rimpicciolirono. Sorpreso, scoprì che la ragazzina dietro di lui era sparita e non aveva notato minimamente che se n'era andata.


"Ehi, qual è il tuo nome?" Proprio in quel momento, risuonò una voce giovane e dolce risuonò da non molto lontano. Quando si girarono, scoprirono che era la ragazzina, teneva le braccia dietro la schiena e stava camminando verso Chu Feng.


Chu Feng si piegò e le chiese con un sorriso: "Eheh, mi chiamo Chu Feng, e tu?"


"Oh, così il tuo nome è Chu Feng? Molto bene. Chu Feng ti ringrazio per avermi aiutato. Consideralo un mio ringraziamento." La ragazzina diede un sacchetto cosmo al giovane.


Dopo aver visto gli oggetti che conteneva, gli occhi di Chu Feng brillarono. Quando si riprese, scoprì che la ragazzina stava camminando verso la folla con le mani dietro la schiena.


"Ehi, signorina, non mi hai ancora detto il tuo nome." Chiese con un sorriso Chu Feng.


La ragazzina si girò e mostrò un sorriso birichino. Disse: "Non te lo dirò."


Dopo aver detto questo, la ragazzina si girò e si addentrò nella folla. Sembrava di buon umore a giudicare dalla sua espressione.
                                


                                



