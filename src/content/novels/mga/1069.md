---
title: Capitolo 1069 - Aspettative, Desiderio
pubDate: 2024-07-06T03:13:16.463Z
tags:
    - mga
---


<em>Capitolo regolare,
22 capitoli in coda (19 Dio + 3 Federico), 1/3,
-Schadenfreude</em>


"No."


Chu Feng scosse la testa. Non le disse la verità perché non voleva ferire la sua autostima.


A volte c'era davvero un enorme divario tra talenti, ad esempio non tutti possedevano la sua percezione.


Chu Feng sapeva che la Pozza Immortale che sentiva era intrinsecamente differente da quella che Wang Wei e gli altri percepivano. Chu Feng non aveva bisogno di materiali estranei, come pillole medicinali, per sentire energie naturali. Inoltre probabilmente la visione dei suoi compagni probabilmente non era profonda e limpida come la sua.


Dopodiché anche Chu Feng finse di non sentire nulla e inghiottì una porzione di pillole medicinali. Ci fu un lieve cambiamento, ma niente di che.


Questi medicinali probabilmente erano capaci di aumentare temporaneamente la sensibilità, in modo da aiutarli nell'allenamento nella Pozza Immortale.


Per quanto riguardava il motivo per cui queste pillole non avevano molti effetti su Chu Feng, era perché probabilmente la sua percezione era già estremamente elevata e non aveva bisogno di questi medicinali.


"Le mie pillole medicinali sono sparite?! Cosa sta succedendo?! Giuro che le avevo messe nel mio Sacchetto Cosmo, come mai non posso trovarle più?!"


"Ahh, anche le mie sono sparite!"


"Davvero?! Anche le mie! Chi le ha prese?!"


Proprio in quel momento molte persone attorno iniziarono a gridare nel panico. Chu Feng e gli altri notarono che almeno trecento persone avevano perso i loro medicinali. Inoltre avevano tutti una caratteristica in comune, provenivano dal monastero Orione, la maggior parte di loro era proprio la gente che aveva circondato Chu Feng con l'intenzione di minacciarlo.


"Eheh..."


Chu Feng sorrise lievemente ricordandosi delle mille pillole dategli dalla ragazzina e sembrò rendersi conto di qualcosa.


Gli altri discepoli della Foresta del Legno Turchese Meridionale invece scoppiarono a ridere di gusto. Poi, temendo di essere scoperti dai membri del monastero Orione, iniziarono a coprirsi la bocca, senza riuscire a mascherare così bene la loro espressione però.


Comunque non potevano essere biasimati. Anche l'Anziano Gongsun, una persona che aveva vissuto per oltre duecento anni, stava ridendo in questo momento.


Erano contenti perché sentivano proprio che il karma avesse colpito i membri del monastero Orione.


"Muoviamoci. Dirigiamoci verso il centro della Pozza Immortale. Quella è l'entrata della regione più profonda e anche il posto dalla concentrazione di energia più densa. Se volete allenarvi, quello sarebbe il posto migliore." Disse l'Anziano Gongsun.


Chu Feng e gli altri si resero conto in effetti che, a parte loro e i discepoli del Monastero Orione che avevano perso i medicinali, la maggior parte della folla stava procedendo verso il centro della Pozza Immortale.


Così il gruppo non esitò e iniziò a seguire l'Anziano Gongsun.


Stavano tutti camminando tra l'acqua. Nessuno aveva scelto di volare perché c'erano energie speciali nella Pozza Immortale, come potevano non sfruttarle?


Più andavano avanti e più il lago diventava profondo. Anche se l'acqua era estremamente limpida, non si poteva più vedere il fondo.


Dopo che arrivarono nella regione centrale, sotto era nero come la pece e sembrava che ci fosse un abisso sconfinato. Una sola occhiata verso quel fosso avrebbe fatto rabbrividire.


Nonostante questo però le persone continuarono a nuotare verso la regione centrale. Nessuno si tuffò, limitandosi a galleggiare sopra la superficie.


Anche Chu Feng e gli altri arrivarono in questo luogo. Nonostante stessero nuotando, potevano percepire anche loro che l'energia speciale di questa regione era diventata molto più densa.


Tuttavia Chu Feng riuscì anche a sentire che proveniva da sotto. In altre parole, questo flusso proveniva dall'abisso, la cosiddetta regione più profonda della Pozza Immortale.


Quando tutti si stavano godendo la sensazione meravigliosa causata dalla Pozza Immortale, Chu Feng stava fissando l'Ago Immortale che si estendeva dall'abisso fino a raggiungere la nebbia sopra.


In lontananza sembrava un ago, ma in realtà un nome del genere non era affatto adatto.


Aveva un diametro di oltre cento metri, sicuramente non era qualcosa che i mortali potevano creare. Anche se Chu Feng non poteva usare il suo Potere Spirit, solo guardandolo poteva capire che era indistruttibile.


Inoltre era pieno di simboli e rune. Nemmeno Chu Feng poteva decifrarli e probabilmente erano stati incisi durante l'Antica Era.


"Rumble..."


Non molto tempo dopo che le persone iniziarono ad allenarsi, ci furono dei rimbombi dall'altra riva della Pozza Immortale. Chu Feng e gli altri scoprirono che un oggetto a forma di fiore di loto stava volando verso di loro.


Nonostante la sua forma, era molto grande; sembrava un tipo speciale di nave da guerra.


Sopra di essa c'erano circa seicento elfi, come gli altri, indossavano dei mantelli verdi. Era semplicemente impossibile vedere il loro aspetto.


Tuttavia due figure sulla prua attiravano l'attenzione, una delle due stava parlando con la voce roca di un vecchio, ma con tono vigoroso.


"La posizione in cui siete è l'entrata, in meno di un'ora il potere della Pozza Immortale inizierà a fluire. Allora la posizione in cui sarete sarà la più piena di energia, tuttavia sarà anche il posto più pericoloso."


"Se desiderate vivere, allora è meglio che lasciate questo posto il più velocemente possibile. Tuttavia, se qualcuno tra di voi desidera sfidare il potere della Pozza Immortale e ottenere un raccolto ancora migliore, allora continuate a rimanere qui."


"Tuttavia non biasimatemi per non avervi avvertito. In passato ci sono state delle persone incapaci di sopportarlo e sono morte sul posto. Quindi vi consiglio di valutare le vostre capacità e agire di conseguenza. Non dovete morire solo per cercare di fare i coraggiosi."


Dopo aver sentito queste parole, la maggior parte delle persone iniziò a nuotare freneticamente via dal centro della Pozza Immortale. Stavano cercando di lasciare la regione il più velocemente possibile. In un istante, della folla di quasi quattromila uomini, rimasero solo diverse centinaia di persone.


"Junior Chu Feng, hai davvero intenzione di sfidare la forza della Pozza Immortale?" Chiese preoccupata Wang Wei vedendo che Chu Feng non aveva intenzione di andarsene.


"Dato che sono venuto fin qui, se non ci provassi, poi lo rimpiangerei." Disse Chu Feng con un sorriso. Tuttavia la sua determinazione era evidente.


"Chu Feng, come ha detto l'elfo dell'antica era, devi valutare le tue capacità e agire di conseguenza; non cercare di fare il coraggioso." Consigliò l'Anziano Gongsun.


"Non si preoccupi Anziano, so come comportarmi appropriatamente." Rispose il giovane.


Vedendo l'atteggiamento sicuro di Chu Feng, l'Anziano Gongsun sorrise e annuì. Poi si rivolse verso Wang Wei e gli altri, fece un cenno e disse: "Andiamo. Mentre Chu Feng potrebbe davvero sfidare questo flusso di energia, temo che voi non ci riuscireste."


Dopo aver detto questo, l'Anziano iniziò a nuotare verso la regione esterna. Se perfino lui aveva detto parole del genere, naturalmente sarebbe stato inappropriato per Wang Wei e gli altri rimanere qui. Dopo aver dato un'altra occhiata a Chu Feng, iniziarono a nuotare via.


Sapevano molto bene che non potevano sfidare la forza di questo luogo, così nessuno di loro osò continuare a restare e riposero tutte le loro speranze in lui.


Nonostante fossero un po' preoccupati, speravano che Chu Feng potesse sopportare la pressione di questo posto e portare onore alla Foresta del Legno Turchese Meridionale.


Chu Feng non era più solo la speranza di Sikong Zhaixing, ma quella di tutti i membri della Foresta del Legno Turchese Meridionale.
                                


                                



