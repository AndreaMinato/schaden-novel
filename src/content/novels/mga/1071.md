---
title: Capitolo 1071 – Misteriose Forme di Vita
pubDate: 2024-07-06T05:13:16.463Z
tags:
    - mga
---


<em>CAPITOLO SPONSORIZZATO ringraziamo Dio!
20 capitoli in coda (17 Dio + 3 Federico), 1/3,
-Schadenfreude</em>


Nonostante Chu Feng e gli altri ventiquattro avessero attirato l'attenzione, la differenza tra di loro e gli elfi era enorme. Questo perché nessuno tra i seicento scesi era uscito dalla regione centrale. Erano riusciti tutti a sopportare la pressione spaventosa.


"Gli elfi dell'Antica Era sono sorprendenti. Nessuno di loro ha lasciato la regione." Vedendo questa scena, alcuni sembravano averlo già previsto, mentre altri come, Wang Wei, ne furono scioccati.


"Si dice che gli elfi siano nati dalle Pozze Immortali. Mentre l'acqua potrebbe respingere le altre specie, come potrebbe rifiutare i suoi figli?" Spiegò l'Anziano Gongsun.


"Nati dalle Pozze Immortali? Anziano Gongsun, qual è la loro vera forma allora?" Chiesero con curiosità Wang Wei e gli altri.


Tuttavia l'Anziano scosse la testa e disse: "È sempre stato un enigma. Ci sono molte teorie al riguardo, ma nessuno può verificare se siano vere o no."


"Woosh. Woosh. Woosh. Woosh. Woosh."


In quel momento gli elfi iniziarono a capovolgersi. Tracciando un arco elegante, entrarono nella Pozza Immortale come carpe e iniziarono a puntare verso l'abisso della Pozza Immortale a gran velocità.


"Woosh. Woosh. Woosh. Woosh. Woosh."


Anche gli altri cominciarono ad immergersi nell'acqua, ma nessuno riusciva a tenere il passo con gli elfi. Alcuni iniziarono perfino a tornare in superficie con un'espressione tesa.


Alla fine solo venti riuscirono a tuffarsi con successo. Lentamente, si immersero sempre più in profondità, ma ben presto altri non riuscirono a sopportare la pressione e si precipitarono in superficie. C'erano anche delle persone che smisero di scendere di quota e si misero ad allenarsi.


Questo perché avevano raggiunto il loro limite e allenarsi lì avrebbe dato risultati migliori invece che farlo in superficie.


Solo dieci continuarono ad avanzare e Chu Feng faceva parte del gruppo.


Non era veloce, anzi era relativamente lento. Questo perché poteva percepire la pressione straordinaria della Pozza Immortale.


In realtà però non era niente di che per lui. Avrebbe potuto accelerare fino a superare Yuan Qing, Qin Guang e perfino gli elfi dell'Antica Era.


Il motivo per cui stava nuotando così lentamente però era perché aveva intenzione di risparmiare le forze. Voleva lasciare che il suo corpo si adattasse al cambiamento della pressione, così sarebbe riuscito a persistere più a lungo lì.


Sapeva che ci sarebbe voluto molto tempo prima di raggiungere il fondo. Non era un obbiettivo che poteva raggiungere facilmente. Scendere lentamente era la scelta migliore.


Mentre continuava la sua immersione, le persone accanto a Chu Feng iniziarono a rimanere indietro. Non potevano resistere alla pressione, mentre il giovane rimaneva rilassato come prima.


Ora Chu Feng era già entrato in un'area nera come la pece. Non si poteva più vedere la luce dalla superficie nonostante fosse un coltivatore.


Fortunatamente il giovane non era un coltivatore ordinario, ma anche uno Sciamano che possedeva gli Occhi Celesti.


Quindi, quando li attivò, vide chiaramente ogni cosa nel raggio di cinquecento metri.


Al momento doveva essere nella regione più profonda visto che la zona era contenuta da una pressione spaventosa. Inoltre sembrava formare un tunnel, senza fluire affatto.


Tuttavia, diverse decine di migliaia di metri erano pieni di quella spaventosa pressione. Era uno spettacolo davvero tetro.


Comunque, visto che Chu Feng aveva nuotato dritto per tutto il tempo, l'Ago Immortale non era lontano da lui. Questo gli permetteva di non perdersi.


"Cos'è quello?"


All'improvviso gli occhi di Chu Feng brillarono. Aveva scoperto un tipo speciale di forma di vita.


Era delle dimensioni di una lucciola, ma era completamente trasparente. Inodore e incolore, non emanava la minima aura. Se non fosse stato per i suoi Occhi Celesti, Chu Feng non l'avrebbe trovata.


La forma di vita stava fluttuando oltre Chu Feng. Calma e tranquilla, non lo aveva nemmeno considerato.


"Woosh." Cogliendola alla sprovvista, Chu Feng stese la mano e la catturò. Sorprendentemente la forma di vita si trasformò in energia ed entrò nel suo dantian.


"Wow, questo piccoletto conteneva un'energia naturale così densa." Chu Feng mostrò un'espressione scioccata. La misteriosa forma di vita era composta da energia naturale e la sua forza superava di gran lunga quella che scorreva per la Pozza Immortale.


"Ehi, ci sono sicuramente delle stranezze naturale in un posto del genere. Visto quanto è misterioso questo luogo, non è strano che abbia una forma di vita di questo tipo. Cerca bene in giro, se ne troverai altre potresti avanzare allo stadio di Martial King." Intervenne Ovetto che era rimasta silenziosa per molto tempo.


"Nonostante questa forma di vita contenga molta energia naturale, sono già un Matial Lord di nono livello. Ho bisogno di una quantità fin troppo spaventosa di risorse. Anche se ce ne fossero di più, dovrei trovarne moltissime per avanzare di livello." Chu Feng scosse la testa.


"Perché ci stai pensando così tanto? Catturane più che puoi. Perché sei venuto qui? Non era per allenarti? O sei venuto per attivare l'Ago Immortale? Che utilità ci sarebbe nell'attivare quel coso inutile?" Disse Ovetto con fare seccato.


"Sì, sì, sì. Farò come desideri. Il tuo sottoposto andrà a cercarne altre subito." Chu Feng non osò più mostrare tristezza e iniziò a cercare.


Aveva esplorato la regione per quasi un'ora, ma era riuscito a trovare solo tre forme di vita del genere. Purtroppo non ebbe altra scelta che continuare ad immergersi più in profondità nella speranza di trovarne altre.


Come aveva previsto, la quantità di misteriose forme di vita aumentò. Questo gli fece recuperare più sicurezza. Allora forse sarebbe potuto avanzare allo stadio di Martial King usandole.


"Wow, sembra che stavolta abbia vinto alla lotteria."


Gli occhi di Chu Feng brillarono e mostrò un'espressione estatica. Di fronte a lui c'era uno sciame di misteriose forme di vita, almeno diverse centinaia.


Vedendole, si precipitò in avanti con l'intenzione di raffinarle.


"Whooooosh!"


Sorprendentemente, come se avessero una loro intelligenza, vedendo che Chu Feng si stava avvicinando, fuggirono rapidamente e si fusero insieme. Alla fine si trasformarono in un pesce lungo un metro che sfrecciò nelle profondità dell'acqua.
                                


                                



