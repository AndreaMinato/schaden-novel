---
title: Capitolo 1072 – Incontro Sott'acqua
pubDate: 2024-07-06T06:13:16.463Z
tags:
    - mga
---


<em>CAPITOLO SPONSORIZZATO ringraziamo Dio!
19 capitoli in coda (16 Dio + 3 Federico), 1/3,
-Schadenfreude</em>


"Interessante, ma non vi lascerò scappare."


Nonostante avesse avuto intenzione di conservare la sua forza, come poteva lasciarsi sfuggire uno sciame così grande di misteriose forme di vita?


All'improvviso apparì una raffica sotto i piedi di Chu Feng. Non solo la sua velocità aumentò, ma la sua postura divenne estremamente elegante. Sembrava un drago che avanzava con uno slancio inarrestabile.


Gradualmente si avvicinò alle misteriose forme di vita, stese il palmo e le afferrò.


"Hulalala."


Ma sorprendentemente, quando le afferrò, le forme di vita si dispersero in un istante e accelerarono. In un lampo si distanziarono da lui.


Alla fine ne aveva catturate solo trentacinque.


"Buzz." Nonostante avesse sottovalutato queste forme di vita misteriose, Chu Feng aveva preparato un piano di riserva. Ad una distanza così ravvicinata, poteva diffondere il suo Potere Spirit. Lo fece trasformare in un muro dorato, bloccando le creature.


"Woosh. Woosh. Woosh. Woosh. Woosh."


Sorprendentemente, le creature ignorarono le barriere e ci passarono direttamente attraverso.


"Questi cosi possono passare attraverso le formazioni?" Chu Feng ne fu davvero sorpreso e poi continuò ad inseguirle. Aveva iniziato ad usare una tecnica marziale.


Questa abilità non era estremamente formidabile, ma il suo potere d'attacco non era debole. Chu Feng mirò alle misteriose forme di vita e le attaccò. Tuttavia quando la tecnica colpì la creatura, vi passò attraverso.


"Sorprendente. Sembra che queste cose possano essere catturate solo a mani nude." Chu Feng non era seccato, invece mostrò un'espressione incuriosita. Aveva la sensazione che queste loro caratteristiche bizzarre fossero parte di quanto erano speciali.


Ogni volta che provava a catturarle, sarebbero fuggite all'istante. Così Chu Feng iniziò un inseguimento vigoroso. Fortunatamente non era debole e ci mise poco tempo per catturare le diverse centinaia di forme di vita che aveva incontrato. Qualcuno al suo stesso livello sarebbe stato già seminato da queste creature.


Dopodiché Chu Feng continuò a scendere di quota. Mentre lo faceva, incontrò sempre più forme di vita. Alla fine scoprì anche come si comportavano. Da sole queste creature non mostravano nessun segno di intelligenza e sarebbe riuscito a catturarle solo stendendo la mano. Non avevano nessuna paura.


Tuttavia, quando erano in sciami, non solo erano intelligenti, ma avevano anche dei trucchi per scappare. Erano estremamente veloci e non solo possedevano energia naturale, ma anche alcune ispirazioni nella coltivazione.


Per alcune persone questa sorta di informazioni era ancora più preziosa dell'energia. Questo perché molti avevano raggiunto il picco del loro livello, ma non riuscivano a fare altri progressi perché non avevano ottenuto quel briciolo di ispirazione.


La via della coltivazione non era semplice. Questo valeva in particolare per gli avanzamenti, che erano i momenti più cruciali. Un solo pensiero avrebbe determinato il successo di una persona, non si poteva fare nemmeno un errore quando si aumentava il proprio livello.


Quindi questi sciami di forme di vita erano ancora più utili. Anche se Chu Feng possedeva un altissimo livello di comprensione, non gli importava ottenere più ispirazioni.


Nelle vicinanze c'erano due giovani. I due stavano formando sigilli con le mani e avevano gli occhi chiusi. Al momento si stavano allenando, erano i due geni del Monastero Orione, Yuan Qing e Qin Guang.


"Bubble, bubble..."


I due all'inizio erano concentrati ad allenarsi, ma quando sentirono dei movimenti sopra di loro aprirono gli occhi.


Quando lo fecero, i loro sguardi emisero luci brillanti. Era una tecnica speciale che permetteva loro di guardarsi attorno in questa oscurità.


"Quello è..."


I due mostrarono sorpresa. Anche se il loro campo visivo era limitato, potevano vedere che qualcuno stava scendendo rapidamente verso il basso. Era così rapido da scioccare perfino loro.


"È davvero lui?" Quando i due capirono l'identità del nuovo arrivato, cambiarono drasticamente espressione. Non si sarebbero mai immaginati che fosse Chu Feng.


Inoltre i movimenti del giovane erano estremamente strani. Stava stendendo la mano come se stesse catturando qualcosa, ma chiaramente non c'era nulla nell'acqua. Sembrava un folle, era una scena davvero ridicola.


"Umpf, all'inizio avevo intenzione di occuparmi di te dopo essermene andato da qui. Chi avrebbe pensato che saresti venuto da noi." Dopo essere rimasto scioccato per un momento, Yuan Qing iniziò ad emettere intento omicida dagli occhi.


La pressione in questa regione era enorme ed era normale che molti morissero. Anche se avessero ucciso Chu Feng, nessuno avrebbe saputo chi fosse il colpevole. Così Yuan Qing decise immediatamente di sbarazzarsi di lui qui.


Qin Guang intuì le intenzioni del suo compagno e iniziò a rilasciare la sua aura per bloccare i movimenti di Chu Feng.


"Smammate!"


Chi avrebbe pensato però che Chu Feng non li avrebbe affatto temuti.


Inoltre accelerò all'improvviso, li superò in un lampo.


"C-come fa ad essere così veloce questo moccioso?" I due geni rimasero sbalorditi.


"Che rimani lì a fare, presto, inseguiamolo." Gridò Yuan Qing. Nemmeno Qin Guang reagì lentamente. Il suo corpo iniziò a cambiare. Delle scaglie apparirono sul suo corpo e delle corna di diverse dimensioni apparirono sulle sue mani e sulla sua testa. Anche il suo corpo aumentò di dimensioni.


La sua velocità aumentò e non era inferiore a quella di Chu Feng.


Vedendo che Qin Guang e Chu Feng stavano scomparendo dalla sua vista, Yuan Qing si trovò in difficoltà.


Aveva già dichiarato la sua intenzione di uccidere Chu Feng, se avesse fallito e gli altri lo avessero saputo, inevitabilmente la sua reputazione ne sarebbe stata influenzata.


Sfortunatamente per lui le sue capacità di resistere erano limitate. Se avesse continuato ad immergersi, avrebbe rischiato la vita.


Così poté solo riporre tutte le sue speranze in Qin Guang. Il suo compare era una bestia mostruosa dalla stirpe speciale. Si diceva che il suo clan delle bestie mostruose potesse vivere in acque inquinate, e questo aveva reso il loro aspetto un po' disgustoso e spaventoso, ma erano anche estremamente resistenti. Non solo avevano un fisico superbo, ma potevano mostrare il meglio delle loro capacità in acqua.


"Strano, non riesco nemmeno io a resistere alla pressione sotto. Come ci riesce quel moccioso?" Yuan Qing mostrò un'espressione esterrefatta.
                                


                                



