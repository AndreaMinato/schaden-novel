---
title: Capitolo 1077 – Combattere nell'Ombra
pubDate: 2024-07-06T11:13:16.462Z
tags:
    - mga
---


<em>CAPITOLO SPONSORIZZATO ringraziamo Dio!
14 capitoli in coda (11 Dio + 3 Federico), 1/3,
-Schadenfreude</em>


"Interessante."


"Le luci contengono simboli e rune che si intrecciano l'uno con l'altro."


"Dev'essere una formazione estremamente potente. Sicuramente non è opera di uno Sciamano ordinario."


"Se le mie ipotesi sono corrette, anche usando i tuoi Occhi Celesti stai vedendo solo l'ombra di questa formazione; non puoi vedere davvero la sua struttura. Forse l'energia in questa Pozza Immortale non è naturale, ma artificiale." Intervenne Ovetto che era rimasta silenziosa per molto tempo.


"Artificiale? Ovetto, stai suggerendo che sia questa formazione a donare un'energia naturale così densa e ispirazioni ai coltivatori?" Chiese Chu Feng.


"È soltanto un'ipotesi. Nonostante sia la prima volta che vedo una formazione del genere, la conoscenza della tua regina è molto più abbondante della tua. Ho anche sentito parlare di molte leggende del passato. Se ho ragione, l'Ago Immortale è tutt'uno con questa formazione, inoltre il suo valore non dev'essere inferiore alla formazione." Disse Ovetto.


"Se la Pozza Immortale è davvero alimentata dall'Ago Immortale e da questa formazione, allora indipendentemente da chi ha creato un'opera del genere, dev'essere un'esistenza incredibile." Chu Feng mostrò un'espressione piena di riverenza.


"Eheh, dato che questa formazione ha fatto reazione, significa che possiedi già i requisiti per attivare l'Ago Immortale. Finché continuerai a rimanere qui, alla fine la attiverai."


"Tuttavia non ci sei solo tu ora. C'è ancora un piccolo elfo. Cos'hai intenzione di fare con lui? Vuoi giocare una guerra d'attrito o vuoi prendere l'iniziativa e attaccarlo?" Chiese Ovetto.


"Conosci te stesso, conosci il tuo nemico; solo così emergerai vittorioso da ogni battaglia. Se sono più forte di lui, naturalmente potrei gestirlo, ma se fossi più debole potrei solo continuare a persistere. Comunque io sono nascosto e quindi sono io ad avere l'iniziativa." Chu Feng sorrise.


"Eheh, non male. Hai sempre più il portamento della tua signora." Anche Ovetto sorrise.


Maestra e servo, sembravano avere la stessa idea...


Dopodiché Chu Feng nascose la sua aura e procedette con cautela in direzione dell'Ago Immortale per trovare l'elfo.


In effetti, dopo che si avvicinò, scoprì una figura seduta accanto all'Ago Immortale. I suoi abiti erano simili a quelli degli elfi, ma erano un po' diversi, c'era un simbolo speciale sul suo petto.


Era un simbolo difficile da individuare, ma Chu Feng capì che era fatto di un materiale speciale. Inoltre doveva avere un significato straordinario. Visto che lo aveva solo lui, Chu Feng ebbe la sensazione che doveva indicare l'origine di questo elfo, il cosiddetto "regno" di cui gli altri elfi avevano parlato.


Tuttavia Chu Feng fu sorpreso da una questione: la sua coltivazione. Si stava allenando, ma non era seduto con calma nell'acqua come gli altri.


Il suo metodo di allenamento era piuttosto straordinario. Non solo il suo corpo stava emettendo un lieve bagliore, c'era anche un maestoso potere Martial nell'acqua attorno. Pareva che dei draghi bianchi stessero volando attorno a lui.


Stava emettendo un'aura imponente che nemmeno diecimila individui avrebbero potuto sopportare. Era davvero maestosa e straordinaria.


"Questo tipo è estremamente potente." Chu Feng si accigliò. La sua espressione divenne seria.


Il suo avversario non aveva nascosto la sua aura. Quindi Chu Feng riuscì a sentire che il suo nemico era un Martial King di quinto livello. Dato che possedeva una coltivazione del genere, non era eccessivo definirlo un genio.


Tuttavia ciò che sorprese di più Chu Feng non fu la sua coltivazione, ma la sua aura tirannica. Era un aspetto raro che di solito apparteneva ad esistenze straordinarie.


Chu Feng, Tantai Xue, Jiang Qisha e i suoi fratelli possedevano una caratteristica simile e rappresentava il loro potere combattivo straordinario. L'uomo di fronte a lui poteva davvero essere definito un genio.


"Ciò che sta usando potrebbe non essere la forza della sua stirpe, ma una Tecnica Misteriosa. Da quanto è potente dev'essere una Misteriosa Tecnica Proibita e di altissima qualità."


"Questo tipo non è facile da gestire. Secondo me è molto più forte di Jiang Qisha." Disse allegramente Ovetto.


"Esatto. Sembra che gli elfi dell'Antica Era non siano davvero da sottovalutare. Se non altro al momento non posso rivaleggiare con quello lì." Chu Feng annuì. Ora stava riconsiderando gli elfi, era la prima volta che si era reso conto della loro potenza.


Jiang Qisha e i suoi fratelli marziali, anche senza menzionare la loro coltivazione, avevano già un potere combattivo superiore. Questo significava che erano geni. La reputazione dei sette della Terra Maledetta era proprio ben meritata. Per quanto riguardava Jiang Qisha, anche se non era il più potente tra di loro, non dovrebbe essere nemmeno il più debole.


Indipendentemente da quanto potente sarebbe diventato in futuro; era un'esistenza che sarebbe stata al picco del colossale Sect della Terra Maledetta.


E ora, di fronte a Chu Feng, c'era un genio del regno degli elfi. La sua forza era superiore perfino a quella di Jiang Wisha. Questo era sufficiente a mostrare quanto erano potenti gli elfi, se non altro non erano inferiori al Sect della Terra Maledetta.


Tuttavia, secondo Chu Feng, anche se gli elfi non erano più potenti come diecimila anni fa, dovrebbero avere ancora delle fondamenta molto forti e robuste. Figuriamoci il Sect della Terra Maledetta, una delle nove organizzazioni, probabilmente anche i tre Palazzi e i quattro clan potevano solo competere con loro.


"Qual è il piano ora?" Chiese Ovetto.


"Sopportare. Cos'altro possiamo fare?" Chu Feng scosse la testa con un amaro sorriso. Data la forza dell'avversario, non poteva assolutamente vincere. Tuttavia non decise di sedersi qui, ma si girò e iniziò a vagare attorno al fondo della Pozza Immortale.


Questo perché, a parte la formazione, Chu Feng aveva trovato le misteriose forme di vita. Ce n'era una quantità spaventosa e se fosse riuscito a catturarle tutte sarebbe riuscito ad avanzare allo stadio di Martial King.


In questa sorta di situazione, Chu Feng iniziò a catturarle freneticamente. Il suo dantian continuò a riempirsi. Tuttavia occasionalmente si sarebbe avvicinato all'Ago Immortale con furtività per indagare la situazione.


Un giorno fa l'elfo non aveva mostrato nessuna reazione. Sembrava estremamente tranquillo. Stava anche lui assorbendo l'energia naturale in questo posto usando la sua Tecnica Misteriosa.


Tuttavia dopo un giorno non riuscì a rimanere seduto e si sarebbe avvicinato all'Ago Immortale ogni tanto, bussandoci o avvicinando l'orecchio al pilastro. Aveva iniziato ad usare ogni sorta di metodo per esaminarlo.


Al secondo giorno era diventato un po' ansioso. Non era più dell'umore per allenarsi, invece, con le mani dietro la schiena, iniziò a camminare in tondo all'ago Immortale mormorando tra sé e sé.


Sentendo le sue parole, sia Chu Feng che Ovetto scoppiarono a ridere cercando di non farsi sentire. A quanto pareva normalmente rimanere sul fondo della Pozza Immortale per sedici ore era sufficiente per attivare l'Ago Immortale. Se uno fosse vi fosse rimasto per ventiquattro ore, sicuramente lo avrebbe attivato.


Eppure ora erano passati due giorni e ancora non mostrava segno di vita. Questo naturalmente rendeva molto perplesso l'elfo dell'Antica Era.


Tuttavia Chu Feng sapeva che il motivo per cui non si attivava era perché c'era anche lui nel fondale.
                                


                                



