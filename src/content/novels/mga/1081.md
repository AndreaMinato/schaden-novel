---
title: Capitolo 1081 – Il Vero Potere
pubDate: 2024-07-06T15:13:16.464Z
tags:
    - mga
---


<em>CAPITOLO SPONSORIZZATO ringraziamo Dio!
10 capitoli in coda (7 Dio + 3 Federico), 1/3,
-Schadenfreude</em>


"Quei fulmini non sembrano provenire dall'Ago Immortale. Cosa sono esattamente?"


In effetti perfino il signore degli elfi meridionale e l'arrogante Xian Kun erano accigliati. Paura e inquietudine riempirono i loro occhi verdi. Erano entrambi spaventati dalle cinque enormi bestie del fulmine.


"Rooooaaaar!!"


"Bzzzzzz!"


Le cinque enormi bestie ringhiarono per poi ritrasformarsi in cinque fulmini. Scesero di quota volando in tondo all'Ago Immortale e alla fine sprofondarono nella Pozza Immortale.


Dopodiché il mulinello sulla superficie del lago iniziò gradualmente a calmarsi. Il cielo nero come la pece tornò a brillare come aveva fatto. Anche il fulmine dorato rilasciato dall'Ago Immortale si stava dissipando gradualmente. Presto, questa regione di spazio tornò nello stato pacifico di prima.


Tuttavia tutti i presenti avevano ancora gli occhi incollati sulla Pozza Immortale. Dovevano ancora ricomporsi.


In quel momento, Chu Feng che era sul fondo del lago, alla fine aprì gli occhi. Il suo sguardo tagliente si riempì di cinque colori. Inoltre la sua aura non era più semplice come prima, emanava un potente potere da Martial King.


Nel momento in cui aveva attivato l'Ago Immortale, aveva ottenuto un enorme profitto dalla formazione dell'Antica Era ed era riuscito ad avanzare direttamente di livello.


"Ahah. Ecco perché mi ignoravi. Così stavi avanzando di livello. Com'era? Ho visto il fulmine nero precipitarsi fuori da te per poi tornare nel tuo corpo, sei riuscito ad ottenere un nuovo potere?" Chiese con entusiasmo Ovetto.


Chu Feng non rispose alla domanda di Ovetto, invece fece apparire un'Armatura del Fulmine.


La coltivazione di Chu Feng aumentò all'istante al secondo livello del Martial King realm.


La sua armatura adesso era diversa, sembrava più sostanziale, come una vera armatura. Sulla sua superficie fluivano cinque fulmini diversi, non quattro come prima.


"Di sicuro c'è un altro fulmine. Tuttavia la tua coltivazione è aumentata di un solo livello. Non sembra che ci siano molti cambiamenti."


Ovetto percepì la coltivazione del giovane. Dopo aver visto questi cambiamenti, Ovetto gonfiò le guance e mostrò un'espressione avvilita.


"Bzzzz." Tuttavia Chu Feng, con un lampo dello sguardo, fece apparire due grandi spade da dietro la sua Armatura del Fulmine.


Le due lame erano curve, a forma di ala, a quanto pareva non erano armi, ma un paio di ali.


Erano estremamente potenti, ognuna di esse era lunga diversi metri, molto più alte di Chu Feng. Inoltre il loro aspetto era sconvolgente, non solo erano composte da cinque fulmini diversi, ma facevano tremare anche l'ambiente attorno.


Tuttavia ciò che scioccò Ovetto fu che la coltivazione di Chu Feng era aumentata al terzo livello del Martial King realm.


"Ahah. Di sicuro hai ottenuto un nuovo potere. Aumenti la tua coltivazione di due livelli, così va meglio." Ovetto si rallegrò, il suo sorriso era davvero splendido.


"Non è niente di che. Sono riuscito ad ottenere altro da questo avanzamento. Credo che potrebbe essere il vero potere dei Fulmini Divini." Disse Chu Feng.


Gli occhi di Ovetto brillarono e chiese senza riuscire a contenere la sua curiosità: "Vero potere? Cos'hai ottenuto?"


"Questo posto non è sicuro. Lo mostrerò dopo che cambieremo posizione." Chu Feng sorrise lievemente. Poi un Drago Azzurro apparì sotto i suoi piedi e iniziò a volare via velocemente.


Chu Feng non tornò direttamente in superficie, invece iniziò a percorrere il fondale.


Visto che l'Ago Immortale era stato attivato, temeva che ci sarebbero state molte persone a guardare chi sarebbe emerso.


Per gli umani sarebbe stato un momento straordinario, ma per gli elfi sarebbe stato completamente l'opposto.


E Chu Feng aveva visto i loro metodi. Poteva capire quanto erano infuriati adesso e sicuramente se avessero saputo che era stato lui ad attivare l'Ago Immortale, non se la sarebbe passata liscia.


C'era un solo metodo per sfuggire a questi problemi, nuotare via dalla regione centrale e andarsene di nascosto. Così nessuno avrebbe saputo che era stato lui ad attivarlo.


Chu Feng aumentò la sua velocità al massimo. Presto lasciò la regione coperta dalla formazione degli elfi e la pressione spaventosa si disperse.


Nonostante fosse ancora nella regione più profonda della Pozza Immortale, era già ben lontano dalla folla. Tuttavia Chu Feng non si precipitò fuori perché non vedeva l'ora di provare il suo nuovo potere.


"Presto, presto. Mostra alla tua Signora Regina il vero potere dei Fulmini Divini." Anche Ovetto era molto impaziente.


"Eheh, non agitarti, lo farò subito." Chu Feng sorrise compiaciuto, poi mostrò un'espressione seria. Prima chiuse gli occhi e poi la sua aura cambiò.


L'Armatura e le Ali del Fulmine erano ancora attive, ma stavano mutando. Un fulmine ancora più spaventoso stava saettando per il suo corpo.


"Woosh."


"Woosh."


"Woosh."


"Woosh."


"Woosh."


"Woosh."


"Woosh."


All'improvviso Chu Feng aprì gli occhi. I cinque fulmini si erano trasformati in saette lunghe un dito e sfrecciarono in ogni direzione.


La regione attorno fu travolta dal caos, i cinque Fulmini Divini annientavano qualsiasi cosa attorno. Anche l'acqua della Pozza Immortale evaporò all'istante.
                                


                                



