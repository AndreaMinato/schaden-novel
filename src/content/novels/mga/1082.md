---
title: Capitolo 1082 – Il Contraccolpo del Fulmine Divino
pubDate: 2024-07-06T16:13:16.464Z
tags:
    - mga
---


<em>Capitolo regolare,
10 capitoli in coda (7 Dio + 3 Federico), 1/3,
-Schadenfreude</em>


Non c'era nulla che potesse fermare questo attacco terrificante, perfino le rocce nella Pozza Immortale protette dalla formazione spirituale esplosero e i loro frammenti furono scaraventati via. La potenza di questi Fulmini Divini era davvero spaventosa.


Tuttavia, nonostante fossero potentissimi, continuarono a seminare distruzione per al massimo cento metri prima di dissiparsi. E queste erano le saette che avevano percorso una distanza più lunga. Alcune avevano viaggiato solo per diversi metri per poi scomparire. Ad una distanza così ravvicinata, anche se la potenza del Fulmine Divino era straordinaria, sarebbe stata inutile se non avesse colpito l'avversario.


Tuttavia il problema principale non era il raggio d'azione, ma che Chu Feng impallidì all'improvviso dopo aver rilasciato questo attacco.


I fulmini nei suoi occhi si dissiparono e ora il suo sguardo era iniettato di sangue e privo di vita. In quel momento la sua aura era molto debole.


"Woosh."


Non solo la sua aura diminuì, ma crollò. L'Armatura e le Ali del Fulmine scomparirono insieme al Drago Azzurro. Aveva perso l'equilibrio e iniziò a cadere verso il fondo della Pozza Immortale.


"Chu Feng, cos'è successo? Stai bene?"


Ovetto si spaventò. Aveva capito che, nonostante il potere del Fulmine Divino fosse incredibile, era evidente che Chu Feng non fosse riuscito a tenerlo sotto controllo. Aspetto più importante, ne aveva rilasciato appena un briciolo e si era già sovraccaricato. Aveva anche ricevuto un grande contraccolpo come conseguenza.


Ovetto non riuscì a sentire nessuna risposta da lui perché Chu Feng era già entrato in coma. Inoltre la sua aura stava diminuendo rapidamente, diventando sempre più debole.


"Chu Feng svegliati. SVEGLIATI! Dannazione. Com'è successo?"


Ovetto fu colta dal panico. Senza altra scelta, strinse i denti e si preparò ad usare la tecnica proibita, sacrificarsi per rilasciare il suo potere speciale per aiutarlo.


"Buzz."


Proprio durante quel momento di crisi, arrivò un flusso d'acqua che conteneva luce verde, era estremamente veloce.


A




Sotto questa corrente, non solo l'aura di Chu Feng iniziò a guarire, perfino Ovetto che era nel suo spazio del mondo degli spiriti sentì un'ondata di calore.


"Cos'è questo?" Ovetto rinunciò ad usare il metodo proibito perché sentiva che c'era un'energia gentile e calorosa che stava guarendo Chu Feng. Era davvero efficace.


Tuttavia, visto che Chu Feng era svenuto e Ovetto non poteva uscire da sola dal suo corpo, non sapeva da dove provenisse.


Nell'acqua a diverse migliaia di metri di distanza dove Chu Feng era svenuto c'era una ragazza delicata. Aveva gli occhi brillanti, splendidi capelli neri come la notte e pelle bianca come la neve. Era la ragazza che Chu Feng aveva salvato dal discepolo del Monastero Orione fuori dalla Pozza Immortale.


Tuttavia questa ragazzina era un po' diversa rispetto a prima.


"Buzz."


All'improvviso i suoi occhi iniziarono a cambiare, divennero verdi e i suoi capelli si tinsero di biondo. Un paio di orecchie appuntite emersero tra i suoi capelli.


A parte questo, rimase uguale, emettendo la sua aura straordinaria da fata.


"Eheh. Umani, ho un nuovo livello di rispetto per tutti voi." Questa ragazzina guardò Chu Feng. I suoi occhi erano socchiusi mentre sorrideva dolcemente. Nonostante il suo aspetto fosse cambiato, la sua natura dispettosa era rimasta tale.


Dopo aver finito di dire queste parole, si mosse e scomparì all'improvviso. Come se non ci fosse mai stata.


Nessuno sapeva che cosa aveva fatto Chu Feng nella Pozza Immortale. In quel momento tutti gli altri erano a mezz'aria sopra il centro del lago.


La Pozza Immortale era rimasta calma per un bel po' di tempo, eppure nessuno aveva osato entrarci. Nemmeno Xian Kun l'aveva fatto.


Dopotutto il fenomeno di prima era stato davvero troppo scioccante, quelle cinque enormi bestie del fulmine sembravano poter distruggere ogni cosa. Tutti i presenti si erano resi conto che l'attivazione dell'Ago Immortale era stata diversa rispetto al passato, quindi perfino gli elfi non osarono abbassare la guardia ed entrare imprudentemente in acqua.


Tuttavia speravano anche che la persona che aveva attivato l'Ago Immortale apparisse velocemente, visto che volevano sapere tutti chi fosse.


"Guardate, sta uscendo qualcuno?" Gridò all'improvviso una persona tra la folla. Gli occhi della gente brillavano, in effetti una figura si stava avvicinando rapidamente alla superficie.


Quando si precipitò fuori, tutti sussultarono, nervosi. Sapevano che avrebbero finalmente scoperto chi fosse la persona misteriosa.


Un enorme onda si sollevò dall'acqua e dopo apparì un uomo. Non Chu Feng, ma il genio del monastero Orione, Yuan Qing.


"Senior Yuan Qing, sei proprio tu. Ahah. Sapevo che la persona che ha attivato l'Ago Immortale doveva essere senior Yuan Qing."


La gente del monastero Orione esultò. Non solo iniziarono a gridare, ma volarono giù e circondarono Yuan Qing, iniziando a sorreggerlo e a festeggiare.


"Yuan Qing. È stato davvero lui? È davvero un genio, è riuscito ad attivare l'Ago Immortale. Questa è davvero un'impresa miracolosa per noi umani. Il suo nome sarà registrato negli annali. Tutti ricorderanno l'onore che ci ha portato."


In realtà non erano solo i membri del monastero Orione ad esultare, lo stavano facendo anche tutti gli altri umani presenti, perfino le bestie mostruose erano eccitate.


Tuttavia, in confronto agli altri, l'Anziano Gongsun e gli altri della Foresta del Legno Turchese Meridionale si stavano accigliando, preoccupati.


Nonostante fosse un evento degno di celebrazione, dopotutto Yuan Qing aveva avuto un conflitto con Chu Feng prima. Se fosse diventato più potente, allora Chu Feng non avrebbe sofferto una calamità?


In altre parole, la Foresta del Legno Turchese Meridionale probabilmente sarebbe stata sotto una pressione maggiore.


Proprio in quel momento, Yuan Qing mostrò un'espressione confusa e chiese perplesso: "Voi... cosa sta succedendo?"
                                


                                



