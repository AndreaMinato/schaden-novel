---
title: Capitolo 1084 – Qualcun altro
pubDate: 2024-07-06T18:13:16.464Z
tags:
    - mga
---


<em>CAPITOLO SPONSORIZZATO, ringraziamo Dio!
9 capitoli in coda (6 Dio + 3 Federico), 1/3,
-Schadenfreude</em>


"Avanti, dite qualcosa. Perché siete diventati tutti silenziosi? Che abbia detto qualcosa di sbagliato?"


"Molto bene. Allora ditemi, se vogliamo rimuovere questa macchia, non dovremmo uccidere tutti gli altri abitanti della Terra Sacra delle Arti Marziali?" Chiese di nuovo la principessa. Tuttavia il suo tono era diventato da allegro a freddo e distaccato, con una lieve traccia di maestosità.


"Noi..." Il signore degli elfi meridionale e gli altri continuarono ad abbassare la testa in silenzio. Questo perché non c'era davvero niente da dire. Dopotutto era la verità. Qing Xuantian li aveva davvero sconfitti e tutti lo sapevano, era stato un evento storico e impossibile da cancellare.


Se volevano davvero parlare di umiliazione, allora quella sarebbe stata davvero la più grande disgrazia per loro. Eppure erano impotenti. Anche se fossero tornati indietro nel tempo, cosa avrebbero potuto fare?


Perfino i loro antenati non erano riusciti a rivaleggiare con Qing Xuantian; come potevano eliminarlo loro? Probabilmente Qing Xuantian avrebbe potuto eliminarli con uno schiocco di dita.


"Principessa, Qing Xuantian è stato l'umano più forte di allora. È un'esistenza che aveva superato tutti gli altri. Come può Yuan Qing essere paragonato a lui?" Disse all'improvviso Xian Kun. Poteva trattenersi dall'uccidere Yuan Qing, ma non poteva ammettere che fosse superiore a lui.


Questo perché poteva valutare l'attuale coltivazione o futuro potenziale del giovane ed erano entrambi inferiori ai suoi. Sarebbe riuscito a schiacciarlo con un solo dito. Quindi non poteva davvero accettare che Yuan Qing avesse potuto attivare l'Ago Immortale.


"Ho mai detto che quel tipo di nome Yuan Qing è paragonabile a Qing Xuantian?" Chiese invece la principessa.


"Io..." Xian Kun rimase senza parole.


"Nonostante non sia paragonabile a Qing Xuantian, questo non significa che non ci sarà un secondo Qing Xuantian tra gli umani. È meglio che tratteniate il vostro disprezzo nei confronti delle altre razze perché potreste non essere necessariamente i più potenti. Sottovalutare gli altri vi costerebbe caro."


"Ho già detto tutto ciò che avevo da dire. Vorrei che queste persone tornassero nel dominio meridionale indenni. In futuro spero che le loro vite e le loro morti non abbiano nulla a che fare con noi elfi dell'Antica Era."


"Specialmente tu Xian Kun. È meglio che non farai qualcosa di così indesiderabile. Altrimenti te lo farò rimpiangere." Disse la principessa.


Quando vide il significato implicito nello sguardo della splendida elfa, Xian Kun tremò. Deglutì e iniziò a sudare freddo.


N




Nonostante gli estranei potessero non sapere quanto fosse potente questa principessa, loro ne erano ben consapevoli.


L




"Principessa, non si preoccupi. Ho capito molto bene le sue intenzioni. Sicuramente non permetteremo che accada qualcosa a quelle persone." Garantì il signore degli elfi meridionale dopo essere rimasto in silenzio per un momento.


"Non si preoccupi signore degli elfi. Parlerò della questione al mio onorabile padre. Credo che non le renderà le cose difficili." Disse con un sorriso la principessa.


"Ringrazio la principessa per la sua grande gentilezza."


Il signore degli elfi tirò un sospiro di sollievo. Nonostante l'attivazione dell'Ago Immortale da parte degli umani fosse un disastro, sarebbe riuscito a sfuggire alle punizione se la principessa fosse stata disposta a difenderlo. Dopotutto la principessa era la figlia più amata del re degli elfi. Era definita perfino la speranza della sua razza. Quindi le sue parole erano considerate molto importanti.


"Porgiamo i nostri rispetti alla principessa, Lord Xian Kun, il signore degli elfi e agli Anziani." All'improvviso diversi Anziani arrivarono di fronte alla folla e porsero i loro saluti.


"Che impudenza! Da quando sareste degni di entrare? Uno qualunque di voi potrebbe avvicinarsi con tale noncuranza alla principessa?" Gli Anziani del dipartimento gestionale si arrabbiarono.


Gli elfi davano molta importanza alle regole. Gli elfi dalla posizione bassa non potevano avere contatti con membri della loro stessa razza con una carica importante. E qui non c'erano solo i superiori del dominio meridionale, ma anche la principessa. Non era davvero un posto dove poteva entrare con noncuranza la giovane generazione.


"Anziani, perdonate la nostra scortesia. È solo che abbiamo una questione davvero importante da riferire al signore degli elfi." Dissero i messaggeri tremando di paura.


"Cosa c'è? Parla." Chiese il signore degli elfi.


"Tra gli elfi che sono entrati nella Pozza Immortale, ne devono ancora apparire ottantatré. Al momento non ci sono notizie di loro. Temo che sia accaduto qualcosa. Quindi siamo venuti a chiedervi cosa fare." Dissero insieme.


"È successa una cosa del genere? Qualcuno è entrato nella Pozza Immortale a cercarli?" Chiese il signore degli elfi meridionale.


"Non c'è bisogno di cercarli, sono già morti." Disse la principessa.


"Cosa? Morti? Principessa, cos'è successo esattamente?" Sentendo queste parole, tutti cambiarono drasticamente espressione.


Non si sarebbero mai immaginati che questi ottantatré fossero morti. Bisognava sapere che con l'identità speciale degli elfi, quasi nessuno nella Terra Sacra delle Arti Marziali osava attaccarli. Eppure ora erano stati uccisi nel loro territorio. Era qualcosa che non potevano tollerare.


"Sono davvero morti, ma se la sono cercata. Volevano uccidere qualcun altro anche se erano deboli e sono stati uccisi all'istante."


Dato quanto erano deboli le loro nature, se fossero sopravvissuti avrebbero solo macchiato la fama di noi elfi. La loro morte è stata positiva. Quindi, signore degli elfi, non c'è bisogno di indagare al riguardo." Disse la principessa.


"Principessa, dato che ha dichiarato questo, sicuramente non indagheremo al riguardo. Tuttavia vorrei sapere chi esattamente li ha uccisi. Che sia stato quel ragazzo di nome Yuan Qing?" Chiese il signore degli elfi meridionale.


"Ahah, non ne sarebbe capace." Disse con una lieve risata la principessa.


"Non è quel Yuan Qing?" Il signore degli elfi e gli altri rimasero di nuovo sbalorditi. Non capivano le intenzioni dietro le parole della principessa. Era evidente che l'assassino fosse stato qualcun altro e la sua coltivazione doveva essere superiore a quella di Yuan Qing. Tuttavia, dato quanto era misteriosa questa persona, forse era stata lei ad attivare l'Ago Immortale e non Yuan Qing.


In quel momento tutti desiderarono sapere l'identità di questa persona misteriosa. Non solo aveva attivato l'Ago Immortale, ma aveva anche osato uccidere membri della loro razza.


Tuttavia era chiaro che la principessa non avesse intenzione di dire loro nulla. Così non osarono fare altre domande. Dopotutto le azioni della principessa di oggi erano state insolite. Avevano capito che stava proteggendo intenzionalmente quella persona.


Come potevano osare attaccare una persona sotto la protezione della principessa? Potevano solo cedere e lasciare insoluta la questione senza indagare ulteriormente.
                                


                                



