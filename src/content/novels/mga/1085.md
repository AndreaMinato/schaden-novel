---
title: Capitolo 1085 – Il Ritorno di Chu Feng
pubDate: 2024-07-06T19:13:16.464Z
tags:
    - mga
---


<em>CAPITOLO SPONSORIZZATO, ringraziamo Dio!
8 capitoli in coda (5 Dio + 3 Federico), 1/3,
-Schadenfreude</em>


"Xian Kun, preparati a partire. È il momento che procediamo per il prossimo dominio." Disse la principessa vedendo che nessuno la stava più questionando.


"Principessa, non è riuscita a percepire il Fiore Immortale nemmeno in questo dominio?" Chiese Xian Kun.


"Se fosse così facile da trovare, non sarebbe stato classificato come un Tesoro Estinto." Rispose freddamente la ragazzina.


"Principessa, se ne andrà ora? Le avevo preparato un sontuoso banchetto." Chiese il signore degli elfi meridionale.


"Oh? Un banchetto? In tal caso me ne andrò dopo aver mangiato." Gli occhi della ragazzina brillarono, non erano più freddi come prima e ora rivelavano l'innocenza di una ragazzina.


Vedendola così innocente e adorabile, il signore degli elfi e gli altri sospirarono di sollievo. La temevano davvero, specialmente quando rivelava il suo atteggiamento maturo.


Dopodiché il signore degli elfi meridionale e gli altri non cercarono più di nascondere cos'era accaduto. Dopo aver dato un'occhiata a Yuan Qing e agli altri sotto l'oceano di nebbia, non ebbero altra scelta che andarsene con riluttanza. Decisero di non occuparsi della questione, né di badare alle voci che si sarebbero diffuse da allora.


In quel momento Chu Feng era ancora nella Pozza Immortale. dopo molto tempo aveva ripreso coscienza, quando ci riuscì, l'increspatura d'acqua che l'aveva avvolto era già scomparsa. Vedendo che era rimasto illeso, divenne confuso.


"Sono guarito completamente? Ovetto, l'hai fatto tu?" Chiese Chu Feng.


"No. Sembra che qualcuno ti abbia aiutato di nascosto." Ovetto scosse la testa.


"Qualcun altro?" Lo sguardo di Chu Feng brillò e divenne pensoso. Tuttavia non riuscì a capire chi l'avesse fatto.


"Non pensarci più. Come ti senti? Prima mi hai quasi spaventato a morte."


"Il potere del Fulmine Divino è così difficile da controllare? Se non sei sicuro di potercela fare, non usarlo a caso. Sai quanto è pericoloso?"


"Sai quante persone sono morte cercando di usare un potere su cui non avevano controllo? È una morte causata da coltivatori che sopravvalutano le proprie capacità." Ovetto rimproverò Chu Feng con severità.


Il suo tono era un po' emozionato, ma il giovane capì che era preoccupata, così forzò un sorriso e disse: "Ho sentito solo che potevo fare uscire i Fulmini Divini dal mio corpo. Non mi sarei mai immaginato che sarebbero stati così potenti. non solo non sono riuscito a controllarli, ne sono stato quasi divorato."


"Sembra che siano estremamente potenti, qualcosa di incontrollabile per me. Se non altro adesso non posso sopportare la loro forza."


Vedendo che Chu Feng era un po' avvilito, Ovetto lo consolò: "Non c'è bisogno di vantarsi adesso. È il potere del tuo sangue. Quando arriverà il momento, naturalmente potrai controllarlo. È come l'Armatura e le Ali del Fulmine che hai padroneggiato. Non sei capace di usarle facilmente adesso?"


"Credo che una volta che la tua coltivazione diventerà più potente, potrai ottenere nuovi poteri. Ad essere sincera, perfino la tua signora regina sta iniziando ad invidiare il tuo potere speciale, perché più è spaventosa una stirpe e maggiore sarà il suo potenziale."


"Pensandoci, potrai manipolare facilmente un potere così spaventoso. Allora potrai immaginare quanto sarai terrificante allora?"


Stava suggerendo implicitamente di non usare più il potere del Fulmine Divino finché non fosse diventato più forte.


Non importava quanto fossero formidabili i Fulmini Divini, erano comunque parte della stirpe di Chu Feng. Finché il giovane avesse aumentato la sua coltivazione fino ad un certo livello, prima o poi avrebbe padroneggiato questo potere.


"Mn. Sembra che non possa usarlo per il momento. Tuttavia prima o poi lo padroneggerò completamente." Chu Feng annuì. Poi iniziò ad andarsene velocemente da questo posto.


La Pozza Immortale presto si sarebbe chiusa. nessuno sarebbe più potuto entrarci. Per quanto riguardava Yuan Qing, aveva già capito che Qin Guang non sarebbe mai più riapparso, ma non gli importava minimamente.


Tutto ciò che sapeva era che era diventato l'eroe di tutti i presenti. Il solo umano nella storia ad aver attivato l'Ago Immortale dell'Antica Era.


Grazie a questo risultato sicuramente avrebbe ricevuto un trattamento speciale una volta che fosse entrato nella Montagna del Legno Turchese e il suo futuro sarebbe stato brillante.


Tuttavia, nonostante potesse ignorare il fato di Qin Guang, si preoccupava per quello di Chu Feng. Incapace di controllarsi, diede un'occhiata all'Anziano Gongsun e agli altri. Disse con tono derisorio: "Anziano, ricordo che la Foresta del Legno Turchese Meridionale aveva un discepolo che era entrato nelle regioni più profonde della Pozza Immortale. Come mai non lo vedo?"


Sentendo queste parole, l'espressione dell'Anziano Gongsun divenne ancora più accigliata.


La Foresta del Legno Turchese Meridionale non si era unita ai festeggiamenti perché Chu Feng doveva ancora ritornare. Erano estremamente preoccupati. Dopotutto i pericoli della Pozza Immortale non si limitavano alla sua terrificante pressione, ma anche ad incontri letali con altre persone.


Pensavano in particolare a quanto questo Yuan Qing provasse ostilità nei confronti di Chu Feng e di come aveva attivato l'Ago Immortale; se avesse attaccato il giovane, probabilmente l'avrebbe messo in difficoltà.


Così, quando Yuan Qing disse parole del genere, l'Anziano Gongsun e gli altri si agitarono ancora di più. Pensarono che Chu Feng fosse andato incontro ad un disastro.


"Giusto, come mai non è ancora riapparso?"


"Che non sia riuscito a sopportare la pressione della Pozza Immortale, abbia cercato di resistere per poi fallire e morire?"


"Può essere. Ogni anno molti muoiono nelle profondità del lago. Sembra che quest'anno tra le vittime ci sarà Chu Feng della Foresta del Legno Turchese Meridionale."


La gente della Foresta del Legno Turchese Meridionale si preoccupò ancora di più. In realtà, quando Yuan Qing aveva detto quelle parole, tutti si erano ricordati di Chu Feng, ma quando lo menzionarono, non provarono nessuna compassione. Non erano più dalla parte di Chu Feng, perché ora era Yuan Qing ad essere il loro eroe.


Chu Feng al massimo era un giovane dal talento decente. Quindi, se i due fossero entrati in ostilità, naturalmente si sarebbero messi dalla parte di Yuan Qing senza la minima esitazione.


Prima le parole di Yuan Qing conteneva un po' di derisione ed era qualcosa che molti avevano percepito. Così anche molti altri attorno iniziarono a ridicolizzare Chu Feng.


L'Anziano Gongsun e gli altri discepoli strinsero i denti per la rabbia, ma visto che i loro avversari erano numerosi e non potevano competere con il monastero Orione, non osarono esprimere la loro rabbia.


Vedendo l'avvilimento dell'Anziano Gongsun, di Wang Wei e degli altri, Yuan Qing divenne ancora più compiaciuto. Sbuffò freddamente e disse ad alta voce: "Lo vedete? Questo è sopravvalutare le proprie capacità. Dovete apprendere da questo evento e non ripetere i fallimenti di quel moccioso di nome Chu Feng."


"Giusto. Nonostante la coltivazione sia preziosa, la vita lo è ancora di più. Dobbiamo tutti tenere alle nostre vite e non sopravvalutare le nostre capacità." Gridò in accordo la folla.


Proprio in quel momento risuonò la voce di Chu Feng: "Sembra che molti mi diano già per morto."


"Purtroppo temo che dovrò deludervi."


Girandosi, la folla vide una figura che si stava avvicinando in volo verso di loro. Alla fine atterrò in mezzo alla gente. Era proprio Chu Feng.
                                


                                



