---
title: Capitolo 1091 – Vi Ucciderò Tutti
pubDate: 2024-07-07T01:13:16.465Z
tags:
    - mga
---


<em>Capitolo regolare,
4 capitoli in coda (1 Dio + 3 Federico), 1/3,
-Schadenfreude</em>


"Ca**o, figlio di pu****a, a chi hai detto rifiuti?!" I discepoli si infuriarono e strinsero i denti.


"Proprio voi. Entrate se ne avete il coraggio." Chu Feng rise con fare beffardo. Senza disturbarsi a dire altro, entrò direttamente nel palazzo delle formazioni. Prima di farlo, mostrò il dito medio ai discepoli.


"Ehi, credi di poterci spaventare?" Alcuni si resero conto delle intenzioni di Chu Feng, voleva incitarli ad entrare nella formazione e picchiarli.


"Vuoi davvero morire. Dato che te le cerchi, ti accontenterò." Come potevano i discepoli aver paura di lui visto che lo disprezzavano?


Tutti e novantanove i giovani che bloccavano la pagoda, iniziarono ad entrare nella formazione.


Dopo aver visto che erano tutti nel palazzo delle formazioni, Chu Feng sigillò l'entrata, intrappolandoli dentro.


Nonostante l'avessero visto, i discepoli non ci badarono perché erano entrati proprio per dargli una lezione.


Un Martial King di primo livello indicò Chu Feng e disse: "Moccioso, dì il tuo nome almeno prima che ti picchi." 


"Woosh." Tuttavia Chu Feng si mosse all'improvviso. Arrivò all'istante di fronte a lui e gli diede un pugno in faccia.


"Tu..." Questa scena improvvisa sbalordì i discepoli del Sect dell'Ascensione. Nonostante i due fossero allo stesso livello, l'uomo era un discepolo principale della loro organizzazione e sarebbe stato mandato nella montagna del Legno Turchese quest'anno. Quindi né il suo potere combattivo, né il suo talento erano deboli.


Tuttavia non solo era stato sconfitto da Chu Feng con un semplice colpo, stava anche urlando coprendosi il volto. Questa sconfitta netta e miserabile aveva superato le loro aspettative.


Ma non si sarebbero mai immaginati che fosse solo l'inizio. Chu Feng si mosse nuovamente. Arrivò all'istante di fronte ad un altro uomo e come l'ultima volta gli diede un pugno in faccia, spaccandogli il naso e scaraventandolo via.


Dopodiché iniziò a sfrecciare per il palazzo e ogni genere di urla iniziò a risuonare attorno. I discepoli del Sect dell'Ascensione che si ritenevano superiori furono mandati al tappeto uno dopo l'altro. Anche se si erano preparati per ricevere l'attacco di Chu Feng, non riuscirono a difendersi.


All'inizio erano stati sconfitti solo i maschi al primo livello del Martial King realm, poi quelli al secondo. Inoltre erano stati sconfitti con un solo pugno, incapaci di contrattaccare minimamente.


In quel momento, dei novantanove discepoli del Sect dell'Ascensione, a parte le discepole, tutti gli altri erano a terra a rotolarsi tenendosi il volto insanguinato.


Aspetto più importante, in quel momento l'aura di Chu Feng copriva l'intera formazione. Non solo quegli uomini che erano stati sconfitti non riuscivano a contrattaccare, perfino queste donne illese non riusciva a sopportare la sua oppressione; non avevano nemmeno l'occasione di attaccare.


Questo palazzo non era ordinario, era una formazione che poteva amplificare l'aura opprimente di Chu Feng.


Non c'era bisogno nemmeno di alzare un dito per lui in questa barriera, poteva polverizzare tutti i discepoli solo con la sua aura.


"Tu, tu, tu..." In quel momento, le donne del Sect dell'Ascensione che prima avevano sottovalutato Chu Feng ora erano piene di paura.


Un Martial King di primo livello poteva sconfiggere uno di secondo livello con un solo colpo. Inoltre aveva un'aura così opprimente che non potevano nemmeno contrattaccare. Questo le spaventava davvero.


"Bastardo, hai osato davvero attaccarci. Oggi non lascerai vivo il Sect dell'Ascensione." Un discepolo si alzò barcollando con grande difficoltà.


Era un Martial King di secondo livello. Prima, quando avevano rifiutato l'accesso a Sikong Zhaixing, era stato lui a dire le parole più offensive. Così Chu Feng lo aveva attaccato con ancora più forza.


Non solo il suo naso era incurvato, i suoi incisivi si erano rotti. Sembrava davvero miserabile e dall'aspetto buffo.


"Che possa lasciare il Sect dell'Ascensione vivo o no non potete deciderlo voi. Tuttavia, la vostra vita dipende da me."


"Credete che non vi possa uccidere tutti ora? Inoltre farò sì che non rimanga nemmeno un cadavere di voi." Un lampo freddo brillò negli occhi di Chu Feng, che emanò uno sconfinato intento omicida. Come un uragano invisibile l'intento assassino riempì l'intero palazzo.


"Questa sensazione?!!!"


Tutti tremarono e poi si ammutolirono. Perfino quell'uomo che prima aveva minacciato Chu Feng chiuse la bocca. Alcuni non riuscirono a contenersi e iniziarono a sussultare violentemente.


Questo perché l'intento omicida di Chu Feng era troppo spaventoso. Era semplicemente impossibile ottenere un'aura così imponente a meno che le sue mani non si fossero macchiate con il sangue di innumerevoli persone.


Chu Feng aveva ucciso moltissimi nemici, mentre i discepoli del Sect dell'Ascensione non lo avrebbero potuto eguagliare nemmeno se avessero contato tutte le loro vittime insieme.


Così in quel momento, nessuno di loro dubitò che Chu Feng li avrebbe uccisi.


All'improvviso però il giovane aggrottò le sopracciglia e gridò: "Inginocchiatevi tutti."


Nemmeno uno dei novantanove discepoli osò esitare. Si inginocchiarono a terra uniformemente. Anche le persone a terra strisciarono a terra per prostrarsi di fronte a Chu Feng.


Di fronte alla minaccia di morte, avevano tutti scelto di mostrare servilità.


"Eheh, guardatevi. Se non siete rifiuti, allora cosa siete?" Chu Feng sogghignò, specialmente guardando i giovani picchiati da lui.


Anche se erano stati insultati in questo modo, non osarono rispondere, non mostrarono nemmeno la minima insoddisfazione.


C'era una differenza enorme rispetto a prima.


"Chi sei esattamente? Non ci sono ostilità tra noi e la Foresta del Legno Turchese Meridionale, perché ci stai trattando così?" Disse una donna con fare esitante.


Era una Martial King di secondo livello. Tuttavia, visto che era una donna, Chu Feng non l'aveva attaccata e il suo viso era illeso. 


Comunque, a causa dell'intento omicida di Chu Feng, era spaventata a morte.


"Chi sono? Posso dirvelo, mi chiamo Chu Feng." Il giovane sorrise freddamente. Poi disse: "Che ne dite di fare un patto?"


"Un patto?" In origine, pensavano che Chu Feng li avrebbe uccisi. Tuttavia con sua sorpresa, aveva offerto loro un'opportunità di vivere. Quindi chiesero all'unisono: "Che genere di patto?"


"Credo che sicuramente non vogliate sapere che siete state picchiati da un discepolo della Foresta del Legno Turchese Meridionale e vi siete anche inginocchiati, vero?" Chiese Chu Feng.


"Cosa..." Sentendo queste parole, i discepoli del Sect dell'Ascensione rimasero tutti sbalorditi. Era vero, se questa notizia si fosse diffusa in giro, avrebbero perso la faccia.


In quanto grandi discepoli del Sect dell'Ascensione, non solo erano stati sconfitti da un discepolo della Foresta del Legno Turchese Meridionale, si erano anche inginocchiati a lui. Non solo avrebbe macchiato la loro reputazione, ma anche quella del Sect dell'Ascensione.


"Che ne dite di fare così. Finché non mi renderete le cose difficili, non lo farò nemmeno io. Lo terrò segreto se mi lascerete entrare nella pagoda."


"Naturalmente, se vi rimangerete la parola, allora non finirebbe solo con un inchino, vi ucciderei tutti."


Quando disse quelle parole, un bagliore freddo emerse nuovamente negli occhi di Chu Feng. Anche se era solo un lampo veloce, rimase profondamente impresso nei cuori dei discepoli del Sect dell'Ascensione.
                                


                                



