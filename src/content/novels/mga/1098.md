---
title: Capitolo 1098 – Il Risultato della Battaglia
pubDate: 2024-07-07T08:13:16.466Z
tags:
    - mga
---


<em>Capitolo regolare,
0 capitoli in coda, 1/3,
-Schadenfreude</em>


Usare con noncuranza tre Tabù Mortali alla volta sbalordì tutti i presenti.


Tuttavia Bai Ruochen non aveva intenzione di fermarsi qui. Dopo che quei tre Tabù Mortali apparirono, non andò immediatamente ad attaccare Chu Feng. Invece, in un attimo fece fondere i tre mostri in una sola entità.


Questo aumentò la sua potenza. Le fiamme, una voce ruggente, artigli e zanne affilate; se i tre Tabù Mortali di prima possedevano tutti aspetti particolari e punti di forza, allora adesso la sua fusione sarebbe stata una bestia demoniaca imprevedibile e feroce. Non solo, conteneva anche un potere devastante.


"Fusione di Tecniche Marziali, ha fuso Tabù Mortali, e pure tre di essi!"


Di fronte a questa scena, tutti sussultarono. Avevano scoperto di aver sottovalutato Bai Ruochen. Ciò che Bai Ruochen aveva fatto non era semplice quanto usare simultaneamente tre Tabù Mortali.


"Sembra che Ruochen finalmente stia facendo sul serio. Come si difenderà il discepolo della Foresta del Legno Turchese Meridionale in questa situazione? Mi riempie davvero di anticipazione." La straordinaria signora del Sect rimase estremamente calma invece.


Dato che era la madre di Bai Ruochen, conosceva bene la forza di sua figlia. Quindi non sarebbe mai stata sorpresa dalle sue tecniche.


Tuttavia non era una persona semplice. Quando tutti erano concentrati su come Chu Feng si sarebbe preparato a difendersi, aveva notato che il giovane aveva ancora un'espressione impassibile e composta.


Questo significava che Chu Feng era ancora abbastanza certo di poter rispondere all'attacco di Bai Ruochen. Tuttavia non sapeva come Chu Feng avrebbe reagito, quindi era piena di aspettativa.


"Chu Feng. Ripeterò le parole che hai detto prima. Ammetterai la sconfitta o devo costringerti ad uscire dal cerchio interno?"


"Se ammetterai la sconfitta, riusciresti ad entrare nella pagoda della Foresta del Legno Turchese Meridionale. Ma se rifiuterai di farlo, non sarò in grado di garantire che rimarrai vivo dopo questo attacco." Disse Bai Ruochen. Il suo splendido viso gelido mostrò sicurezza.


"Eheh..." Tuttavia Chu Feng si limitò a ridacchiare lievemente. Poi disse: "Sembra che tu abbia deciso di farmi uscire dal cerchio interno."


"Ingrato." Vedendo che Chu Feng non lo considerava, Bai Ruochen si infuriò di nuovo. La fusione di tecniche che fluttuava sopra di lei ringhiò. Un'aura opprimente discese dall'alto, come se stesse per infliggere la sua punizione su Chu Feng.


"Che potenza spaventosa."


Perfino i due Anziani del Sect dell'Ascensione iniziarono a sudare freddo. Anche se questo attacco non era rivolto verso di loro, provarono comunque paura. Se fossero stati colpiti sarebbero morti.


Tuttavia chi avrebbe pensato che, di fronte ad un attacco così terrificante, Chu Feng avrebbe scelto di chiudere gli occhi. Inoltre, in quel momento, lo spazio iniziò a tremare attorno a lui.


Apparirono perfino delle crepe nello spazio e un'aura estremamente potente lo frantumò definitivamente.


Lo sconfinato potere martial della natura iniziò a radunarsi verso Chu Feng come un uragano.


"Questa sensazione, che sia?!" Bai Ruochen cambiò espressione, come se si fosse resa conto di qualcosa.


"Boom."


Chu Feng aprì gli occhi all'improvviso, il suo sguardo emanava un'aura feroce.


"Dannazione!"


Bai Ruochen fu colta subito dal panico. La sua ipotesi era corretta; Chu Feng aveva davvero padroneggiato quella tecnica.


Usò tutte le sue forze per accelerare il suo attacco. Voleva sconfiggerlo prima che potesse usare la sua mossa.


Tuttavia aveva comunque sottovalutato Chu Feng. In quel momento il suo corpo stava emettendo numerosi gas color cremisi.


Queste scie scarlatte erano davvero strane. Sembravano affilate, eppure molto fluide. Non solo erano innumerevoli, ma stavano emettendo degli ululati spettrali e terrificanti. Sembrava che provenissero da dei demoni infernali.


Aspetto più importante, il cielo cambiò colore. Non solo questi gas possedevano un potere spaventoso, erano estremamente veloci. In un solo istante avevano raggiunto ogni punto della volta celeste.


Chu Feng disse: "Tabù Terrestre: Fendente del Firmamento!!!"


"Primo fendente!"


"Boom."


Le sue parole sembravano il decreto di un sovrano. Gli strani gas ulularono e, portando una potenza devastante, caricarono verso la fusione di Tabù Mortali di Bai Ruochen.


Alla fine, con un crepitio, si scontrarono.


"Boom." Dopo un solo colpo, la fusione fu ridotta in foschia e in un forte uragano che poi si dissipò.


La tecnica marziale di Bai Ruochen era stata sconfitta facilmente da Chu Feng.


Una scena del genere sbalordì tutti quanti.


"Secondo fendente!"


Tuttavia Chu Feng non smise di attaccare. Senza dare tempo di reagire, Chu Feng gridò di nuovo. Allora, un altro fendente cremisi sfrecciò verso Bai Ruochen.


Di fronte alla forza di quel colpo, lo spazio iniziò a frantumarsi come vetro.


"Dannazione!"


Il Tabù Terrestre di Chu Feng era apparso troppo all'improvviso. Inoltre superava ogni immaginazione. Di fronte ad esso Bai Ruochen non aveva alternative. Per sopravvivere poteva solo balzare all'indietro per schivare il colpo.


"Buzz."


Tuttavia, proprio in quel momento, il fendente si dissolse. Era stato disattivato da Chu Feng. Allo stesso tempo anche la sua aura potente scomparì e la tranquillità tornò nello spazio circostante.


La folla fu un po' sorpresa a questa azione inaspettata. Pensarono che il suo potere fosse limitato e non fosse più riuscito a continuare ad usare questa terrificante tecnica marziale. Tuttavia, quando video il colorito roseo di Chu Feng e la sua impassibilità, capirono che ne sarebbe stato in grado.


Quando la folla guardò Bai Ruochen, si resero conto che ormai era già balzata fuori dal cerchio interno.


Il risultato dell'incontro era deciso. Il discepolo della Foresta del Legno Turchese Meridionale Chu Feng aveva vinto.
                                


                                



