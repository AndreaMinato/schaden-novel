---
title: Capitolo 1107 – Ne Sopravviverà Solo Uno
pubDate: 2024-07-07T17:13:16.467Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Dopo aver lanciato un'occhiataccia piena di intento omicida verso Chu Feng, Bai Ruochen Sikong Zhaixing avvicinò di nuovo allo scrigno.


Tuttavia, proprio in quel momento, Chu Feng cambiò drasticamente espressione e gridò: "Signorina Bai, torna indietro."


"Cosa?" Bai Ruochen fu confusa dalla reazione del giovane. Si girò e lo fissò stordita.


Vedendo che Bai Ruochen non stava arretrando, Chu Feng decise di intervenire. La prese per il polso e iniziò a correre verso l'entrata.


"Cosa stai facendo? Lasciami andare." Questa reazione improvvisa allarmò Bai Ruochen, che cercò di districarsi.


"Non muoverti. Seguimi, dobbiamo lasciare questo posto. È pericoloso qui." Gridò per la preoccupazione perché sentiva potere terrificante che si stava radunando attorno a loro.


Bai Ruochen tremò sentendo il suo urlo. Smise di resistere e permise ubbidientemente che Chu Feng la portasse verso l'entrata senza dire una parola.


"Buzz." Tuttavia, proprio quando i due stavano per arrivare all'entrata, una luce li coprì da dietro e sigillò completamente la loro via di fuga.


"Cosa sta succedendo?" Vedendo questo, Bai Ruochen rimase ancora più scioccata. In quel momento si rese conto che stava succedendo qualcosa di strano.


"Dannazione, siamo stati troppo lenti." Chu Feng aggrottò le sopracciglia. Si girò e gettò uno sguardo verso lo spazio da cui erano scappati.


"Cos'è quello?" Anche Bai Ruochen si girò frettolosamente e vide un vortice spaziale di fronte allo scrigno. Stava diventando sempre più grosso e alla fine si trasformò in una figura colossale.


Era un ammasso di luce in forma umana. Non solo aveva dei lineamenti facciali, stava perfino indossando un'armatura luminosa e brandiva un'enorme spada. Era così grosso che la sua altezza arrivava a diverse centinaia di metri. Di fronte a Chu Feng e Bai Ruochen, sembrava una montagna irremovibile e loro due parevano piccole formiche.


Aspetto più importante, quando questa figura apparì una sensazione opprimente inondò l'intero spazio. Di fronte a questa potenza, figuriamoci resistere, i due non riuscirono nemmeno a fare un passo, sembravano pietrificati. A parte parlare, due di loro non potevano fare nient'altro. 


Questa figura possedeva una coltivazione che poteva bloccarli entrambi, era un Semi Martial Emperor.


"Roaaaaaaaaar!!!"


La creatura ruggì. Dopodiché sollevò l'enorme lama, sollevando una forte raffica. In quel momento lo spazio che prima era illuminato da una luce tremolante, diventò spaventosamente cupo, come un inferno. Se quell'enorme spada li avesse colpiti, Chu Feng e Bai Ruochen sarebbero stati annientati.


Tuttavia, sorprendentemente l'enorme figura cominciò a parlare con voce tonante: "Solo uno di voi due potrà vivere. Chiunque dirà di uccidere l'altro potrà sopravvivere e otterrà la Tecnica Marziale."


"Conterò fino a tre. Se nessuno parlerà per primo, allora morirete entrambi."


Sentendo queste parole, Chu Feng e Bai Ruochen cambiarono espressione. Che situazione era questa?


Non era semplice come farli uccidere a vicenda, era anche un tipo di umiliazione perché voleva che sacrificassero la vita dell'altro per proteggersi.


"Uno."


Tuttavia l'enorme figura di luce non diede tempo per pensare ai due. Iniziò a contare immediatamente con tono forte e chiaro.


"Fermo! Per chi ci ha preso? Siamo discendenti di Senior Ouyang e Senior Baili. Siamo venuti qui per ottenere i resti dei nostri antenati. Non puoi uccidere nessuno di noi due." Spiegò Chu Feng. Voleva mettere alla prova la figura di luce.


"Due." Tuttavia chi avrebbe pensato che non avrebbe mostrato nessuna reazione. Ignorando completamente Chu Feng, continuò a contare senza la minima esitazione.


"Signorina Bai, si mette male. Quel tipo non può comprenderci. Sembra che siamo destinati a morire qui." Chu Feng la guardò.


"Chi ha detto che morirò qui con te?" Tuttavia, chi avrebbe pensato che Bai Ruochen l'avrebbe guardato così male nonostante il suo atteggiamento compassionevole. La sua occhiata era così spietata e fredda; sembrava che Chu Feng non sarebbe mai riuscito ad avvicinarsi a lei.


"Non puoi volermi morto, vero? Temo che sarebbe troppo tardi, conterà fino a tre proprio adesso." Chu Feng rise con fare dispettoso. Sembrava che la morte non lo spaventasse, se non altro non la temeva in quel momento.


Tuttavia, sorprendentemente, l'enorme figura di luce non disse tre. Sembrava che stesse concedendo deliberatamente del tempo a Bai Ruochen di volere Chu Feng morto.


Il giovane capì che c'era qualcosa di strano. Dopotutto l'enorme figura di luce era creata da una formazione, non dovrebbe avere una sua intelligenza. Per quanto riguardava ciò che aveva detto prima, doveva essere una struttura lasciata dai loro antenati.


Tuttavia, quando Chu Feng puntò lo sguardo verso l'enorme figura di luce, divenne allibito e si riempì di ostilità. L'enorme figura di luce stava perfino guardando Bai Ruochen, sembrava che stesse aspettando la sua dichiarazione.


Incapace di contenersi, Chu Feng imprecò: "Ca**o, bastardo, sei davvero troppo vile e spudorato. Vuoi proprio vedermi morire? Stai perfino dando a Bai Ruochen del tempo per parlare."


"Tre." Vedendo questo, l'enorme figura di luce si riempì di intento omicida. Allo stesso tempo menò un fendente verso il basso con la sua enorme lama.


Non appena colpì, la luce abbagliante e l'intento omicida iniziò ad abbattersi sui due giovani.


Chu Feng ne fu stordito. Dopodiché delle informazioni assalirono la sua mente, era una mappa della montagna del Legno Turchese.


Le indicazioni puntavano chiaramente ad un certo oggetto misterioso. Comunque si immaginava che dovesse essere un oggetto sbalorditivo.


Chu Feng ispezionò con attenzione la mappa nella sua mente. Più la osservava, più provava gioia. Questo perché sarebbe riuscito a cercare il tesoro usando la mappa. Era stato davvero un guadagno inaspettato. O, in altre parole, ciò che era indicato in questa visione doveva essere l'eredità dei loro antenati.
                                


                                



