---
title: Capitolo 1109 – Padroneggiare la Tecnica Suprema
pubDate: 2024-07-07T19:13:16.467Z
tags:
    - mga
---


<strong><em>*Ding ding* OFFERTA DI NATALE! </em></strong><em>Dal 24 dicembre al <strong>3</strong> gennaio, uscirà un capitolo in più ogni 2 euro!</em>


<em>L'ho ricaricato, spero che non ci siano più errori random di wordpress :( Nel caso avvertite pure nei commenti.
Capitolo regolare,
0 capitoli in coda, 0/3
-Schadenfreude</em>


I Tabù Marziali nello scrigno non potevano essere duplicati. Se uno voleva apprenderli, si poteva solo leggere e comprendere il contenuto delle tavolette di legno.


Inoltre, anche se uno avesse appreso i Tabù Marziali, non avrebbe potuto insegnarli ad un'altra persona, né sarebbe riuscito a registrarli su un altro mezzo.


Questa era una restrizione creata dalla persona che aveva formato queste tecniche. Il suo scopo era impedirne la diffusione. Se uno avesse desiderato apprenderle, c'era un solo metodo: leggere personalmente le tavolette e comprenderne il contenuto.


Questo aveva elevato di molto il valore di questi Tabù Marziali. In particolare il Drago e la Fenice che Danzano nel cielo era considerato un tesoro inestimabile dal capo del Sect dell'Ascensione. Per la sicurezza di questi Tabù Marziali, decise di custodirle direttamente nella sala del palazzo, l'area proibita della loro organizzazione sorvegliata dagli Anziani principali, e di lasciare che solo i discepoli più sbalorditivi le studiassero.


Tuttavia, prima che questo palazzo fosse aperto ufficialmente ai discepoli, a parte gli Anziani e il capo, potevano entrare due persone in particolare: Bai Ruochen e Chu Feng.


Per permettere ai due di padroneggiare rapidamente questi Tabù Marziali, Sikong Zhaixing non fece fretta a Chu Feng, invece scelse di rimanere con lui nel Sect.


Chu Feng e Bai Ruochen furono entrambi molto diligenti. A parte quando mangiavano e dormivano, avevano dedicato praticamente tutto il loro tempo ad apprendere.


Il tempo passò. In un istante trascorsero tranquillamente due mesi.


Il capo del Sect dell'Ascensione, Sikong Zhaixing, la madre di Bai Ruochen e due Anziani del dipartimento gestionale erano tornati nella sala del palazzo.


Non si erano presentati per vedere i risultati dell'allenamento dei due, ma perché stava per tenersi l'assemblea di ammissione della montagna del Legno Turchese. In altre parole, era il momento che le organizzazioni sottoposte mandassero i loro discepoli più sbalorditivi al quartier generale.


"Lord direttore, capo del Sect, partiremo oggi?" Chiese Chu Feng.


"Per darvi il tempo di allenare i Tabù Marziali, abbiamo già rimandato la data di partenza per un bel po' di tempo. Se non ce ne andremo ora, temo che ci perderemo l'assemblea."


"Anche se possiamo mandarvi alla montagna del Legno Turchese in ritardo, temo che solleverebbe delle lamentele. Potrebbero dire che la nostra Foresta del Legno Turchese Meridionale e il nostro Sect dell'Ascensione sono arroganti e non considerano il quartier generale. Potrebbe essere irrilevante per noi visto che siamo un'organizzazione di primo livello, ma l'attuale posizione della nostra Foresta del Legno Turchese Meridionale è diversa. Temo che se succedesse, qualcuno potrebbe approfittarsene e creare uno scandalo." Spiegò Sikong Zhaixing.


Chu Feng annuì e disse: "Ecco perché. In tal caso partiamo immediatamente senior."


"Amico Chu Feng, non c'è bisogno di preoccuparsi. I discepoli principali della montagna del Legno Turchese sono molto liberi. Dopo l'assemblea di ammissione, tu e Ruochen potrete tornare qui ad allenarvi. Potrete tornare nella montagna del Legno Turchese dopo che finirete di padroneggiare i Tabù Marziali." Disse il capo del Sect dell'Ascensione.


"Giusto. Desideriamo anche noi sperimentare la potenza del Drago e della Fenice Danzanti." Aggiunse la madre di Bai Ruochen, facendo annuire gli altri.


"Se desiderate vederlo, allora non c'è più bisogno di aspettare. Possiamo mostrarvela. Non è vero signorina Bai?" Disse Chu Feng guardando la ragazza.


"Amico Chu Feng, stai dicendo che tu e Ruochen l'avete già appresa?" Gli otto Anziani del dipartimento del Sect mostrarono espressione scioccate.


"Ruochen, è vero? Perché non ce l'hai detto?" Il capo del Sect guardò la ragazza con un'espressione piacevolmente sorpresa.


Bai Ruochen non rispose. All'improvviso spiccò il volo. Quando gli altri reagirono, era già a mezz'aria nella sala. Inoltre le sue mani stavano creando incessantemente ogni tipo di sigillo. Quando si fermò, il suo corpo iniziò ad emanare un'aura dai contorni irregolari.


"Woosh."


Anche Chu Feng volò. Tuttavia invece di formare dei sigilli ad alta quota, iniziò a farlo mentre si levava verso l'alto. Quando arrivò accanto a Bai Ruochen, aveva già finito e cominciò ad emettere un'aura simile a quella della ragazza.


"Ruuuuumbleeee"


Quando le loro energie si intrecciarono l'una con l'altra, crearono subito un'esplosione che non creò semplici onde d'urto, ma fuoco e ghiaccio.


Erano due elementi incompatibili, ma in quel momento erano combinati perfettamente. Uno fermo e l'altro tenue, uno caldo l'altro freddo, era una tecnica estremamente strana, ma indubbiamente potente.


Le increspature si stavano diffondendo rapidamente. In un batter d'occhio l'area si trasformò in un oceano di fuoco e di ghiaccio. Anche se la sala del palazzo era molto ampia, presto fu travolta dagli elementi.


Tuttavia, proprio quando le onde d'urto stavano per raggiungere le pareti della stanza, scomparirono all'improvviso, lasciando la folla sbalordita. Tutti gli sguardi erano fissi sulla scena che era apparsa a mezz'aria: erano apparsi due enormi mostri dove prima c'erano i due giovani: una fenice infuocata e un drago ricoperto di ghiaccio.


Chu Feng era il drago e Bai Ruochen era la fenice. Anche se si potevano distinguere ancora i loro corpi, i due enormi mostri sembravano vividi e pieni di vita.


Non solo il loro aspetto era particolare, anche la loro aura era straordinaria. Sembrava che fossero davvero delle bestie divine leggendarie.


"Roaaaaarrrr!!"


Proprio in quel momento il drago e la fenice fecero un grido di guerra. Quando risuonarono il suo ruggito e il suo grido, la sala di palazzo tremò violentemente. Perfino lo spazio iniziò a sussultare, come se fosse spaventato dalla potenza sconfinata del drago e della fenice.


Dopodiché le due creature si mossero insieme, come se stessero danzando. Le loro traiettorie si intrecciarono, come se fossero sul punto di combattere, ma non lo fecero. Era uno spettacolo imponente e splendido. Mentre danzavano, creavano nuvole nere piene di saette. Il loro potere era davvero terrificante.


Tuttavia l'aspetto più terrificante era che in quel momento si stavano formando cerchi di fuoco e di ghiaccio, formando increspature di energia. Le onde d'urto si estendevano dalle due creature e diventavano sempre più forti. Chu Feng e Bai Ruochen ridussero apposta la potenza delle increspature, altrimenti questo palazzo probabilmente sarebbe crollato.


"Sorprendente! In soli due mesi, questi due ragazzi sono riusciti a padroneggiare il leggendario Tabù Terrestri. Hanno davvero ampliato i miei orizzonti." Mentre guardavano il drago e la fenice che danzavano a mezz'aria sopra di loro, riempiendo di stupore il capo del Sect dell'Ascensione e degli altri. Erano tutti sbalorditi dall'abilità e dal talento di questi due giovani.


Questo perché, al momento, non solo avevano visto la tecnica suprema dei loro antenati, ma anche le future speranze del Sect dell'Ascensione e della Foresta del Legno Turchese Meridionale. In quel momento, erano pieni di aspettative e speravano che questi giovani sarebbero diventati famosi nella montagna del Legno Turchese.
                                


                                



