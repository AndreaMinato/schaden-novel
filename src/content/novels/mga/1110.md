---
title: Capitolo 1110 – Colossale
pubDate: 2024-07-07T20:13:16.467Z
tags:
    - mga
---


<strong><em>*Ding ding* OFFERTA DI NATALE! </em></strong><em>Dal 24 dicembre al <strong>3</strong> gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo regolare,
0 capitoli in coda, 0/3
-Schadenfreude</em>


Dopo aver mostrato il Drago e la Fenice che Danzano nel Cielo, Bai Ruochen e Chu Feng disattivarono simultaneamente la loro tecnica. Quando il drago e la fenice scomparirono, la sala del palazzo tornò nelle condizioni precedenti. Tuttavia una strana sensazione di gelo e calore aleggiavano ancora nella stanza.


"Non male, ci stiamo coordinando sempre meglio." Chu Feng guardò Bai Ruochen e rise.


La giovane gettò un'occhiata verso Chu Feng, ma non lo guardò con ferocia. Inoltre mostrò uno splendido e lieve sorriso.


Indipendentemente da quanto fosse presuntuosa e orgogliosa, desiderava comunque il potere. Questa tecnica era davvero sbalorditiva e naturalmente voleva padroneggiarla. Era stato grazie a Chu Feng che l'aveva imparata completamente e inevitabilmente ne era stata contenta.


"Clap clap clap..." Proprio in quel momento, risuonò un applauso tonante da sotto. Guardando giù, il capo del Sect dell'Ascensione, gli Anziani del dipartimento gestionale e Sikong Zhaixing stavano tutti battendo le mani. Una sola emozione era visibile ai loro occhi: gratitudine.


In quel momento, la sola persona che era rimasta calma era la madre di Bai Ruochen. Nonostante fosse una sorpresa anche per lei, non si entusiasmò troppo, come se fosse un'occasione normale.


Tuttavia mostrò comunque un sorriso contento. Sebbene la sua reazione fosse molto lieve, si poteva dire che fosse estremamente felice. Anche lei era stata sbalordita dalla loro dimostrazione.


"Il Drago e la Fenice che Danzano nel Cielo, in effetti è straordinario. Sono stato fortunato ad assistere alla tecnica suprema del mio antenato, ora non ho più rimpianti nella mia vita."


"Giusto. Chu Feng, Ruochen, ci avete portato proprio un'enorme sorpresa. Aspetto con impazienza di vederti combattere nella montagna del Legno Turchese." Aggiunse il capo del Sect dell'Ascensione.


"Beh allora è il momento che partiate." Sollecitò all'improvviso la madre di Bai Ruochen. Tuttavia dopo che finì di parlare, guardò il capo del Sect dell'Ascensione e disse: "Zhixian, organizza con cautela il viaggio. Devi proteggere Ruochen. Se qualcuno oserà maltrattarla, sicuramente non gliela lascerò passare liscia."


"Non preoccuparti." Il capo del Sect annuì. Tuttavia sembrava in difficoltà. Dopotutto la montagna del Legno Turchese era un posto pieno di enormi talenti. Anche se il Sect dell'Ascensione non era debole, non poteva garantire una piena protezione.


"Madre, non verrai?" Bai Ruochen volò giù frettolosamente e arrivò di fronte a sua madre. Aveva un'espressione lievemente scontenta.


"No. Deve rimanere qualcuno di guardia al Sect. Inoltre ormai sei grande, non posso accompagnarti sempre, no?" La madre di Bai Ruochen accarezzò gentilmente i suoi capelli neri. Il suo sorriso era ancora affascinante come prima, ma ora conteneva la gentilezza di una madre.


Chu Feng notò una lieve traccia di delusione nell'espressione di Bai Ruochen, che poi sparì gradualmente. Alla fine la giovane annuì e accettò la decisione di sua madre.


Dopodiché partirono immediatamente. Quando Chu Feng arrivò nel luogo dove si radunavano i discepoli, fu impressionato dalla formazione dei discepoli.


Allora, a parte Bai Ruochen, Chu Feng aveva visto novantanove altri discepoli principali di fronte alla pagoda della Foresta del Legno Turchese Meridionale. Tuttavia il numero di discepoli che il Sect avrebbe mandato al quartier generale non era affatto limitato a cento. Quest'anno avrebbero mandato 4.567 persone.


Tra di loro, la più potente era Bai Ruochen. Non c'era dubbio su questo dato il suo grado al terzo livello del Martial King realm.


Tuttavia, a parte lei, c'erano oltre quattromila discepoli. Anche il più debole tra di loro era al picco del Martial Lord realm. Questa formazione era ancora più spaventosa di quella del monastero Orione alla Pozza Immortale dell'Antica Era.


Tuttavia, ciò che sorprese di più Chu Feng era che, mentre il monastero aveva usato una sola nave da guerra per trasportare i tremila discepoli, il Sect dell'Ascensione stava usando diverse centinaia di imbarcazioni. Inoltre nessuna di queste navi era inferiore a quella che aveva usato il monastero. Era davvero uno spettacolo grandioso.


Non sarebbe stato eccessivo dire che coprivano l'intero orizzonte data la loro quantità e la grandezza di queste imbarcazioni.


In ognuna di esse c'era lo stendardo del Sect dell'Ascensione, bisognava ammettere che era davvero uno spettacolo incredibile.


"Sono davvero in così tanti?" Esclamò con ammirazione Chu Feng. Un tempo, nella Divina Regione Orientale, l'Arcipelago Immortale della Condanna si era unito ai tre grandi clan mostruosi per attaccare il Picco Nebbioso, eppure la loro formazione non poteva reggere il confronto con quella che aveva di fronte adesso.


Bisognava ammettere che la Regione del Mare Orientale non poteva essere paragonata all'organizzazione della Terra Sacra delle Arti Marziali. Perfino la Foresta del Legno Turchese Meridionale, che era diventata desolata dopo innumerevoli anni di declino, avrebbe dominato la Regione del Mare Orientale. Chu Feng divenne ancora più impaziente di vedere che sorta organizzazione era la montagna del Legno Turchese, uno dei grandi Sect dominatori della Terra Sacra delle Arti Marziali.


"Non mandano solo discepoli, ma anche dei servi. Aspetto più importante, visto che sono un'organizzazione subalterna di primo grado, è doveroso mostrare una formazione del genere. Quando vedrai il corteo della Foresta del Legno Turchese Orientale, Occidentale e Settentrionale, capirai che in realtà il Sect dell'Ascensione sta tenendo un basso profilo." Spiegò Sikong Zhaixing.


"Le altre tre Foresta del Legno Turchese, sì? Voglio proprio vederle." Dallo sguardo di Chu Feng emerse un lampo di impazienza.


Dopo essersi preparati, iniziarono a salpare. La montagna del Legno Turchese era lontana. Anche se queste navi da guerra erano molto veloci, senza usare formazioni di teletrasporto ci sarebbe voluto molto tempo per arrivare a destinazione.


Dopo un lungo viaggio, Chu Feng e gli altri arrivarono finalmente nel territorio della montagna del Legno Turchese. Solo allora il giovane poté vedere esattamente com'era il quartier generale.


La montagna del legno Turchese, nonostante si chiamasse così, non era un territorio composto soltanto da una catena montuosa. Comprendeva anche un paio di mari. Era così enorme da sembrare una nazione e conteneva catene montuose, pianure, paludi, laghi e fiumi.


Era normale che avesse occupato un'area così vasta, dopotutto aveva fin troppi membri.


Il numero di discepoli della corte esterna arrivava a due miliardi e ottocento milioni. Quelli della corte interna erano duecento milioni. Erano la riserva dei discepoli sbalorditivi del quartier generale.


I discepoli principali invece ammontavano ad un milione. I più deboli erano al picco del Martial Lord realm. Tra di essi, un decimo era diventato Martial King. In altre parole, circa centomila di loro erano Martial King.


Bisognava sapere che, nella Regione del Mare Orientale, i Martial King erano considerati con la massima riverenza, ma in questo posto non erano nient'altro che discepoli.


Inoltre questo numero non comprendeva i membri della vecchia generazione, che non era affatto inferiore. Se non fosse stato per la regola che permetteva di lasciare il Sect se uno non avesse desiderato diventare un Anziano, allora il numero dei membri più vecchi sarebbe stato ancora superiore.


"È questo un vero colosso?" Vedendo il paesaggio spettacolare, i palazzi raffinati situati tra le montagne, i fiumi e le pianure e anche innumerevoli coltivatori a bordo di ogni tipo di cavalcatura, Chu Feng non poté che sussultare.


Aveva pensato di avere abbastanza esperienza, ma i Sect che aveva visto erano delle formiche insignificanti in confronto alla montagna del Legno Turchese.
                                


                                



