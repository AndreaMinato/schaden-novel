---
title: Capitolo 1111 – Il Famoso Yuan Qing
pubDate: 2024-07-07T21:13:16.467Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo regolare,
0 capitoli in coda, 0/3
-Schadenfreude</em>


Il dominio della montagna del Legno Turchese era estremamente vasto. Tuttavia sicuramente non era un luogo dove si poteva entrare ed uscire liberamente.


Si diceva che fosse circondato da un'enorme formazione che avvolgeva sia il cielo che la terra, impedendo l'accesso perfino ai Semi Martial Emperor e isolando completamente la montagna del Legno Turchese. Anche i discepoli e gli Anziani del Sect potevano passare solo mostrando i loro distintivi in particolari ingressi.


Tuttavia, al momento si stava tenendo l'assemblea di reclutamento annuale della montagna del Legno Turchese. Quindi il Sect aveva rimosso l'enorme e potente barriera. Le sue porte ora erano completamente aperte e chiunque poteva entrare da ogni direzione.


Inoltre non badava all'identità, né all'aspetto o perfino alla razza dei discepoli che poteva ammettere; per l'organizzazione era importante solo il talento. Quindi, senza contare le persone che accompagnavano questi talenti, si erano presentati diversi miliardi di persone.


La maggior parte di loro erano bambini che avevano appena raggiunto un'età adatta a coltivare. Dopotutto la montagna del Legno Turchese era l'organizzazione più potente in quel dominio; chiunque avrebbe voluto mandare i suoi figli nel Sect per dare loro la migliore educazione.


Tuttavia per le famiglie dalle origini più povere sarebbe stato molto difficile essere ammessi. Per alcuni ci era voluto un viaggio di più di una decina di anni per presentarsi qui. Quindi, la quantità di candidati e le loro scorte arrivavano a diversi miliardi di uomini. Comunque questo numero era relativamente basso considerando la vasta popolazione di questo dominio e il suo grande territorio dalle risorse abbondanti.


Anche se la montagna del Legno Turchese non considerava l'identità e la posizione delle persone che ammetteva, avrebbe dato grande importanza ai suoi talenti. Quindi, questi diversi miliardi di guerrieri avrebbero dovuto superare diverse prove. Alla fine sarebbe stato eccezionale se ne fossero rimasti anche diverse decine di milioni.


Tuttavia, persone come Chu Feng, i discepoli delle frazioni, non sarebbero stati sottoposti a questo esame. Potevano anche diventare i discepoli principali più rispettabili.


Quando i nuovi arrivati videro l'enorme spettacolo delle varie frazioni che volevano verso la regione più profonda del Sect, i loro sguardi si riempirono di ammirazione e invidia.


In quel momento, nella montagna del Legno Turchese, si era radunata una grossa folla in un'enorme piazza. C'era davvero un oceano di persone.


La montagna del Legno Turchese aveva un totale di cinque Sect sottoposti di prima categoria, diverse centinaia di organizzazioni di secondo grado e migliaia di terzo. Ciascuna di esse doveva mandare ogni anno i suoi discepoli più eccellenti.


In quel momento la maggior parte dei Sect era arrivata. Tra di essi, erano tre che avevano attirato più l'attenzione: la Foresta del Legno Turchese Orientale, Occidentale e Settentrionale.


Non erano solo sottoposti, ma vere e proprie frazioni del quartier generale. Erano riconosciuti come capi.


Al momento, avevano portato ciascuna oltre cinquemila discepoli. Combinate, avevano radunato più di quindicimila candidati. Il loro arrivo era importante perché sarebbero diventati discepoli principali.


In confronto ai gruppetti di dieci o a agli altri, era davvero un numero spaventoso e dimostrava chiaramente quanto fossero potenti queste tre frazioni.


"Come previsto dalle tre Foreste del Legno Turchese. Possono mantenere questo ritmo ogni anno. Inoltre, non solo sono tanti, ma la qualità dei discepoli che mandano è sbalorditiva."


"Esatto, Wang Yang della Foresta del Legno Turchese Orientale, Jiang Hao della Foresta del Legno Turchese Occidentale e Huang Juan della Foresta del Legno Turchese Settentrionale sono tutti famosi geni. Davvero straordinari."


"Alla loro età sono già Martial King di terzo livello. Sbalorditivo, proprio sbalorditivo."


I discepoli delle tre Foreste del Legno Turchese avevano attirato l'attenzione della folla. I tre risaltavano come perle appariscenti in un deserto.


Erano due uomini e una donna. Il giovane dall'aspetto ordinario, né magro, né grasso, né alto, né basso, era Wang Yan. Aveva coltivato una Misteriosa Tecnica Proibita e aveva padroneggiato molte tecniche formidabili. Era il discepolo più potente nella Foresta del Legno Turchese Orientale.


Si diceva che possedesse un potere combattivo incredibile, era capace di affrontare un Martial King di quinto livello e di battere quelli di quarto.


L'altro era Jiang Hao, il discepolo più potente della Foresta del Legno Turchese Occidentale. Entrambi avevano un aspetto mediocre, ma le loro aure erano molto più straordinarie. Non solo avevano attirato l'attenzione della folla, erano anche diventati gli amanti ideali di molte donne.


Era inevitabile. Le donne potevano incantare con la loro bellezza e gli uomini con la forza.


I maschi deboli potevano accettare il loro fato e al massimo vestirsi molto bene. Ma anche così non sarebbero riusciti a trovare una moglie. Gli uomini potenti invece, anche se si fossero comportati con arroganza e avessero sdegnato le bellezze, avrebbero trovato innumerevoli donne disposte a diventare le loro mogli. Jiang Hao e Wang Yan erano questo tipo di persone.


La discepola si chiamava Huang Juan e apparteneva alla Foresta del Legno Turchese Settentrionale. Era davvero incantevole, molto truccata e aveva degli abiti rivelatori, facendola sembrare una prostituta. Sarebbe stato più adatto descriverla come una mangiauomini.


Tuttavia Juang Juan non era semplice come sembrava. La sua forza non era inferiore agli altri due. Le donne splendide potevano incantare gli altri. E quelle che erano anche potenti? Erano praticamente delle dee, ammirate da innumerevoli uomini.


Se Jiang Hao e Wang Yan facevano battere forte il cuore di molte discepole, allora Huang Juan poteva incantare innumerevoli uomini e farli inchinare di fronte a lei.


All'improvviso qualcuno disse: "Nonostante quei tre siano potenti, ho sentito che il più forte appartiene al monastero Orione."


"Caro amico, stai parlando di quel giovane di nome Yuan Qing?" Chiese qualcuno.


"Sì, proprio lui. È la sola persona nella storia che è riuscita ad attivare l'Ago Immortale dell'Antica Era. Il talento di quel giovane è insuperabile. Probabilmente compierà grandi imprese." Rispose l'uomo che aveva parlato.


"Giusto, giusto. Come mai la gente del monastero Orione non si è ancora presentata? Voglio davvero vedere il portamento elegante di Yuan Qing." La folla era d'accordo e mostrò espressioni piene di aspettativa.


In questi due mesi, il monastero Orione aveva diffuso notizie di come Yuan Qing aveva attivato l'Ago Immortale. Nonostante il dominio del Legno Turchese fosse spaventosamente enorme, ormai tutti sapevano cos'era accaduto. Se non altro ne erano informate tutte le persone che appartenevano alle organizzazioni più grandi.


Questo aveva reso Yuan Qing una figura importante a cui nessuno osava avvicinarsi, il genio che tutti ammiravano. Alcuni pensavano che sarebbe diventato uno dei coltivatori più sconvolgenti della montagna del Legno Turchese.


"Presto, guardate, è la gente del monastero Orione. Finalmente è arrivato."


Gridò all'improvviso indicando. In quel momento, praticamente tutte le persone in quell'enorme piazza spostarono gli sguardi verso sud.
                                


                                



