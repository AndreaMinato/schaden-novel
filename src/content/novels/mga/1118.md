---
title: Capitolo 1118 – Feccia
pubDate: 2024-07-08T04:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Schiaffe!
5 capitoli in coda, 0/3
-Buon natale da Schadenfreude</em>


Gli occhi di Wang Yan, Jiang Hao, Yuan Qing e perfino quelli di Huang Juan stavano brillando. Questo perché da una distanza così ravvicinata, la bellezza di Bai Ruochen sembrava ancora più incantevole, faceva infatuare gli uomini e suscitava vergogna nelle donne.


"Sono Wang Yan, potrei sapere il suo nome signorina?" In quel momento lo sguardo di Wang Yan sembrava quello di un lupo che stava adocchiando una pecora. Incapace di contenersi, deglutì. Era evidente quanto fosse affascinato da Bai Ruochen.


Tuttavia, nonostante fosse incantato, si trattenne. Invece porse i suoi rispetti a Bai Ruochen, mostrando un atteggiamento elegante da gentiluomo.


"Che fingi a fare? Non sapevi che il nome della signorina Bai è Bai Ruochen? Non è un po' troppo spudorato fare una domanda di cui sai già la risposta?" Mai si sarebbe aspettato che Jiang Hao si sarebbe fatto avanti e l'avrebbe rimproverato per ottenere un'impressione favorevole dalla ragazza, attaccando nel frattempo il suo rivale in amore.


Wang Yan rimase sbalordito. Lui e Jiang Hao si conoscevano da molti anni, in superficie, i due erano fratelli e avevano un ottimo rapporto.


Non si sarebbe mai immaginato che Jiang Hao avrebbe dato la priorità ad una donna invece che a suo fratello. Non solo non l'aveva aiutato, l'aveva anche attaccato di fronte a Bai Ruochen.


Questo lo colse davvero alla sprovvista, riempiendolo di risentimento. Se Wang Yan non avesse avuto una buona coltivazione, allora avrebbe già sputato una boccata di sangue e si sarebbe arrabbiato a morte.


Jiang Hao invece, non solo non mostrò la minima compassione per suo fratello, ma lo ignorò completamente e colse l'opportunità per salutare rispettosamente Bai Ruochen.


Disse: "È un piacere incontrarti signorina Bai. Il mio nome è Jiang Hao. In questo posto così vasto, il nostro incontro dev'essere stato deciso dal fato."


"Col cavolo che è il fato. Chiaramente li hai seguiti per tutto il tempo e poi hai chiesto indicazioni ai discepoli del Sect dell'Ascensione per raggiungere la signorina Bai." Wang Yan colse l'opportunità per reagire. Visto che suo fratello aveva troncato i rapporti con lui, rivelò i suoi secondi fini.


"Wang Yan, tu... chi ti dà il diritto di dirlo? Non hai fatto lo stesso? Altrimenti come avresti raggiunto la signorina Bai?" Confutò con rabbia Jiang Hao.


"L'ho seguita in effetti. Tuttavia l'ho fatto apertamente e onorevolmente; non come te. Chiaramente l'hai seguita furtivamente, eppure dici spudoratamente che è stato il fato a farvi incontrare. Che stupidaggini, non ti vergogni?" Wang Yan poi sputò verso suo fratello. Prima Jiang Hao l'aveva umiliato e ora stava ricambiando con gli interessi.


"Dannazione, Wang Yan..." Se non fosse stato per la sua velocità di reazione, lo sputazzo gli sarebbe finito direttamente in faccia. Questo fece infuriare Jiang Hao. Stese il palmo e cercò di afferrare Wang Yan; voleva combattere.


Suo fratello non fu da meno. I due avevano tagliato i ponti per una donna.


Proprio mentre Jiang Hao e Wang Yan stavano litigando, Yuan Qing colse l'opportunità e disse con cortesia: "Ahah. Junior Bai, mi dispiace proprio per l'imbarazzo. Il temperamento dei miei senior è piuttosto divertente. Spero davvero che non si sia offesa. In realtà il motivo per cui siamo venuti qui è per conoscere junior Bai, dato che diventeremo tutti discepoli della montagna del Legno Turchese."


Bai Ruochen all'inizio stava fissando i due fratelli che stavano litigando, ma il suo sguardo si spostò su Yuan Qing.


Vedendo che aveva attirato la sua attenzione, Yuan Qing divenne contento. La salutò frettolosamente con fare raffinato e cortese: "Sono Yuan Qing, piacere di conoscerti."


Huang Juan e i due fratelli furono sorpresi dalla sua intraprendenza. Si resero conto di averlo sottovalutato.


Dall'atteggiamento di Yuan Qing, avevano capito che doveva essere esperto con le donne, molto di più rispetto a Wang Yan e Jiang Hao.


In realtà i due fratelli finora avevano contato sul fatto che erano geni per attrarre le donne. Dato che innumerevoli ragazze li desideravano, avevano dovuto solo dire una parola per portarsele a letto. Non c'era stato bisogno di corteggiarle. Quindi non sapevano come sedurre una donna.


Tuttavia, vedendo l'atteggiamento di Yuan Qing, si resero conto immediatamente che Yuan Qing doveva essere proprio un donnaiolo, una persona davvero immorale e spregevole.


Comunque, proprio mentre tutti pensavano che Yuan Qing sarebbe riuscito a fare una buona impressione su Bai Ruochen, videro una scena scioccante. Bai Ruochen mostrò uno sguardo gelido. Mostrando un'espressione sdegnata e stufata, diede un'occhiata a Yuan Qing e si girò senza dire una sola parola.


Togliti dalle palle, questo era ciò che significava.


C'erano delle donne che avrebbero finto di essere orgogliose e si sarebbero finte delle dee inviolabili di fronte agli uomini ordinari, anche guardandoli con sdegno. Tuttavia avrebbero rivelato pienamente com'erano di fronte agli uomini forti.


Bai Ruochen era completamente diversa. Sarebbe stata molto fredda nei confronti degli uomini ordinari, dando la sensazione di essere davvero distante. Tuttavia, non solo non avrebbe cambiato atteggiamento nei confronti di giovani talentuosi, sarebbe diventata ancora più gelida. Era evidente dall'atteggiamento che aveva nei confronti di Yuan Qing, Wang Yan e Jiang Hao.


Mentre guardava Bai Ruochen andarsene, Chu Feng si sentì onorato. In quel momento si rese conto quanto era stato fortunato a poter conversare con lei.


Nonostante non si potesse dire che lui e Bai Ruochen fossero intimi, poteva se non altro parlare e ridere con lei. Yuan Qing e gli altri invece non avevano nemmeno i requisiti per parlarle. In confronto a loro, Chu Feng si sentì davvero fortunato.


Yuan Qing, Wang Yan e Jiang Hao rimasero stupefatti. Sentirono un profondo senso di sconfitta, come se fossero stati scagliati in un abisso sconfinato.


Che sorta di situazione era questa? I loro nomi erano risuonati per l'intero dominio del Legno Turchese, incantando innumerevoli donne. I due fratelli avevano iniziato perfino a litigare per fare una buona impressione su di lei. Eppure che risposta avevano ricevuto? Non si era nemmeno disturbata a prestare loro attenzione e se n'era andata. Questo era davvero uno shock troppo grande.


Affranti, erano davvero affranti, specialmente Yuan Qing che aveva pensato a cento diverse reazioni che Bai Ruochen avrebbe potuto fare, ma mai si sarebbe immaginato uno sdegno simile.


"Junior Bai, ho fatto qualcosa di sbagliato e l'ho offesa?" Chiese riluttante Yuan Qing.


Bai Ruochen si fermò. Si girò e disse con indifferenza: "Dato che l'hai chiesto, ti darò una risposta."


"Ricorda, non parlatemi in futuro, perché non ho tempo da sprecare con feccia come voi."
                                


                                



