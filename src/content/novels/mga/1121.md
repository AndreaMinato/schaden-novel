---
title: Capitolo 1121 – Scoprire le Bandiere
pubDate: 2024-07-08T07:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Schiaffe!
2 capitoli in coda, 0/3
-Buon natale da Schadenfreude</em>


Chu Feng volò rapidamente verso la regione centrale della foresta per trovare Bai Ruochen.


Visto che aveva promesso alla ragazza di aiutarla ad ottenere una Bandiera del Generale, era determinato a mantenere la sua promessa. Tuttavia il suo sguardo iniziò a brillare all'improvviso e si fermò di colpo.


Stava fissando una pietra alta cinquanta metri. Usando gli Occhi Celesti per sondarla con attenzione, si emozionò sempre di più. Alla fine i suoi occhi iniziarono a brillare e mostrò una felicità indescrivibile.


"Pensavo di poter ottenere una Bandiera del Comandante, ma non avrei mai pensato che l'avrei trovata qui." Chu Feng era davvero pieno di gioia.


Aveva scoperto che la formazione su questa enorme pietra era molto speciale e stava emanando un'energia straordinaria. Non aveva mai sentito una sensazione del genere dalle pietre finora.


Prima di arrivare in questa foresta di pietre, il maestro del Sect aveva parlato a Chu Feng e agli altri della varietà di pietre per aiutarli a finire la missione.


Nonostante il maestro del Sect dell'Ascensione gli avesse dato solo delle informazioni vaghe e dipendeva dall'individuo come determinare quanto fossero diverse tra di loro, Chu Feng era certo che non solo questa pietra conteneva una bandiera, ma celava anche la più preziosa Bandiera del Comandante.


Dopo essersi accertato di aver esaminato bene la pietra, Chu Feng non si affrettò a rimuovere la formazione, invece creò una barriera d'occultamento attorno, mascherando la pietra. Poi se ne andò a cercare Bai Ruochen.


Dopo aver scoperto la Bandiera del Comandante, Chu Feng ignorò tutte le altre pietre e così corse più velocemente.


Arrivò nelle profondità della foresta in un attimo. C'erano molte persone qui. Nonostante non potessero essere considerate una folla, stavano tutti creando delle tecniche per rompere i sigilli delle pietre.


Tuttavia, visto che Bai Ruochen stava portando un talismano tracciante, Chu Feng poteva determinare la sua posizione anche se era pieno di gente. Quando arrivò da lei, scoprì tre volti familiari.


Erano Wang Yan, Jiang Hao e Huang Juan. I tre non stavano conversando tra di loro però, stavano ispezionando con cautela venti pietre.


Allo stesso tempo molti attorno stavano guadando quelle rocce con un'espressione piena di desiderio.


Tuttavia, dato che temevano Wang Yan, Jiang Hao e Huang Juan, osavano solo guardarli da lontano.


"Ruochen." Gridò all'improvviso Chu Feng, interrompendo il silenzio e attirando l'attenzione di tutti.


Quando videro Chu Feng, tutti mostrarono un'espressione scioccata sentendo come aveva salutato Bai Ruochen con fare familiare.


Wang Yan e Jiang Hao divennero subito scontenti, ma non persero tempo con Chu Feng e continuarono ad ispezionare le venti enormi pietre. Sembrava che le venti rocce fossero ancora più attraenti di Bai Ruochen.


"Non puoi essere più costante con il modo in cui mi chiami?" Bai Ruochen si accigliò. Da quando Chu Feng l'aveva conosciuta, da signorina Bai, l'aveva chiamata junior Bai e ora Ruochen. Ogni volta che cambiava i suoi modi, diventava sempre più intimo e sospetto. Tuttavia, nonostante Bai Ruochen si sentisse a disagio per questo, non vi si oppose così tanto.


"Eheh, pensavo che il nostro rapporto stesse diventando più stretto, così ti ho chiamato per nome istintivamente. Detto questo, è solo un modo per chiamarti, non c'è bisogno di preoccuparsene così tanto, no?" Disse con un sorriso raggiante Chu Feng.


"Fai quello che vuoi. Oh, giusto, cosa stai portando in spalla?" Bai Ruochen puntò lo sguardo verso il sacco di Chu Feng.


Questo sacco naturalmente era quello che conteneva Yuan Qing. Tuttavia era già stato sottoposto ad un trattamento speciale, così non mostrava la forma di ciò che era al suo interno e bloccava anche il potere spirituale che poteva sondarlo.


In superficie, Chu Feng aveva solo un sacco in spalla, ma nessuno avrebbe capito cosa c'era al suo interno. Tutti possedevano Sacchetti Cosmo, così questo confuse gli altri.


"Non è nient'altro che un po' di spazzatura." Chu Feng rise maliziosamente. Poi rivolse lo sguardo verso le venti pietre e chiese: "Cosa c'è, non hai idea di cosa fare?"


"Lo hai capito?" Bai Ruochen cambiò lievemente espressione, ma non fu sorpresa dalla sua intuizione.


"Naturalmente. Queste venti pietre contengono formazioni speciali che possono confondere la percezione."


"In termini semplici, daranno la sensazione che vi sia nascosta una bandiera dentro. Tuttavia le formazioni su di esse sono estremamente potenti. Se uno volesse aprirle, dovrebbe impiegarci molto tempo."


"Se uno avrà fatto la scelta giusto, allora ne trarrà un enorme guadagno. Ma se avrà fatto la scelta sbagliata, potrebbe perdersi una grande opportunità e perdere tempo. Quindi state tutti esitando." Disse telepaticamente Chu Feng a Bai Ruochen. Naturalmente non poteva dire apertamente quelle parole. Dopotutto non era un bene che gli altri le sentissero.


"È proprio vero. In realtà non siamo solo tu e io che abbiamo notato quanto erano strane queste venti pietre, molti altri l'hanno vista. Tuttavia prima Wang Yan e Jiang Hao hanno minacciato gli altri e così siamo noi quattro ad avere il privilegio di scegliere per primi."


"Naturalmente, se tu volessi aprire le formazioni delle pietre, non avrebbero altra scelta se non farsi da parte. Se rifiutassero, non credo comunque che potrebbero fermarti."


"Tuttavia ciò che temo non è chi potrà scegliere per primo, ma che siano tutte false. Anche se ci sono delle bandiere tra di esse, temo di scegliere quella sbagliata."


"Dopotutto le formazioni su queste pietre sono davvero troppo potenti. Se uno volesse scioglierne una, ci vorrebbero almeno un paio di giorni. Se non ci trovassi una bandiera dentro, sarebbe davvero uno spreco. Dopotutto potrebbero accadere molte cose in diversi giorni." Bai Ruochen sembrava non sapere cosa fare.


"Non preoccuparti, ci sono tre bandiere tra queste venti pietre." Disse Chu Feng.


"Davvero?" Sentendo queste parole, Bai Ruochen si riempì di gioia. Chiese frettolosamente: "Allora sai quali contengono le bandiere?"


"Naturalmente, quella..." Mentre parlava, Chu Feng iniziò a sollevare il braccio, poi però il suo sguardo brillò e fermò la mano.
                                


                                



