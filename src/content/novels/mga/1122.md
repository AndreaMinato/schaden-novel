---
title: Capitolo 1122 – Dare Indicazioni a Bai Ruochen
pubDate: 2024-07-08T08:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Schiaffe!
da editare
1 capitoli in coda, 0/3
-Buon natale da Schadenfreude</em>


Chu Feng stava per indicare una pietra, ma notò che Huang Juan la stava fissando intentamente.


Inoltre stava usando un metodo speciale per esaminarla. Era ovvio che avesse attirato la sua attenzione.


"Woosh." All'improvviso Huang Huan rilasciò una sconfinata tecnica di formazione Spirit. L'energia si intrecciò come dei serpenti attorno alla roccia e la sigillò. Allo stesso tempo si sedette a gambe incrociate e iniziò a creare una formazione Spirit per rompere la barriera.


Vedendola, Wang Yan disse: "Hai agito così in fretta, sta attenta, potresti esserti sbagliata."


"Giusto. Solo noi quattro possiamo scegliere una tra queste venti pietre, nessuno cercherà di rubare la tua parte." Aggiunse Jiang Hao. Allo stesso tempo gettò un'occhiata verso Chu Feng.


Il significato implicito delle sue parole era ovvio. Solo loro quattro potevano toccare queste venti pietre, Chu Feng non avrebbe avuto il permesso di farlo.


"Anche se siamo in quattro, è comunque una corsa contro il tempo. Nessuno sa quante Bandiere del Generale ci potrebbero essere o se qui in giro c'è davvero una Bandiera del Comandante." Huang Juan guardò Wang Yan e Jiang Hao e poi non perse più tempo a prestare loro attenzione. Con un lieve sorriso iniziò a concentrarsi a rimuovere il sigillo.


"Questa Huang Juan sembra essere abbastanza capace." Chu Feng mandò una trasmissione della voce a Bai Ruochen.


"Che la pietra che ha scelto possieda una bandiera?" Chiese la ragazza.


"Mn, è una Bandiera del Generale. Tuttavia il sigillo che ha scelto è relativamente difficile da rimuovere. Dovresti andare a togliere il sigillo su quella più piccola laggiù. Dovrebbe essere un po' più facile da sciogliere." Stavolta Chu Feng non usò la mano per indicare la pietra, ma vi puntò solo lo sguardo.


Seguendo lo sguardo di Chu Feng, Bai Ruochen vide la pietra di cui stava parlando. Era davvero la roccia più piccola tra le venti e sembrava proprio la candidata peggiore in questa ricerca.


Tuttavia nemmeno Bai Ruochen era una persona ordinaria. Non solo possedeva un'intuizione straordinaria, credeva anche nella percezione di Chu Feng. Quindi annuì e disse: "Allora quale sceglierai tu?"


"Non è qui quella che voglio." Chu Feng sorrise lievemente e disse: "Stenti la mano, ti insegnerò una formazione che ti permetterà di rimuovere prima il sigillo."


"Oh?" Sentendo queste parole, Bai Ruochen sussultò. Sapeva che l'obiettivo di Chu Feng doveva essere una Bandiera del Comandante e dato che aveva detto così, significava che qui c'erano solo tre Bandiere del Generale. Allo stesso tempo, Bai Ruochen stese la mano verso il giovane.


Chu Feng non esitò. La strinse e stese un dito con l'altra e iniziò a disegnare una runa sul palmo della giovane. I simboli attraversarono il suo palmo ed entrarono nella sua mente.


In quel momento perfino Bai Ruochen iniziò ad accigliarsi, era un po' confusa, la formazione Spirit datale da Chu Feng sembrava un po' insolita e diversa rispetto a quelle che conosceva. Si poteva dire che stravolgesse la struttura tradizionale delle formazioni.


"Questo tipo merita proprio di morire." Wang Yan e Jiang Hao notarono i movimenti dei due.


Dal loro punto di vista, Chu Feng era davvero troppo audace. Non solo aveva afferrato con fermezza la mano bianca di Bai Ruochen, stava anche disegnandoci sopra con le sue dita disgustose. Era davvero difficile da tollerare.


Tuttavia, una questione che riguardava il loro onore era più importante di una donna. La loro missione era di ottenere velocemente una bandiera, quindi avevano deciso di non dire nulla a Chu Feng. Dopo averlo guardato in modo truce, tornarono ad osservare le pietre pensando che si sarebbero vendicati in seguito.


"Beh, allora vai." Alla fine Chu Feng distolse la mano da Bai Ruochen.


In quel momento la giovane stava guardando Chu Feng con stupore e un nuovo livello di rispetto.


All'inizio era un po' dubbiosa perché la formazione che le stava insegnando era davvero bizzarra. Tuttavia non era più scettica ora dato che aveva scoperto quanto era sbalorditiva. Il modo suggerito da Chu Feng poteva essere definito perfetto per la situazione.


"Buona fortuna." Dopo aver detto queste parole con molta gratitudine, Bai Ruochen si avvicinò alla pietra indicata da Chu Feng e iniziò ad usare la formazione insegnatale da lui.


"Junior Bai, hai davvero scelto questa pietra?" Wang Yang mostrò un'espressione sorpresa.


"Juniuor Bai, non che ti stia criticando, ma quella pietra molto probabilmente non contiene una bandiera. È meglio sceglierne un'altra, altrimenti sprecheresti tempo." Anche Jiang Hao si avvicinò e iniziò a darle consigli.


I due erano sinceri, perché entrambi pensavano che questa pietra avrebbe avuto meno possibilità di contenere una bandiera. Visto che non volevano che Bai Ruochen sprecasse tempo, erano andati a dissuaderla.


Sorprendentemente per loro, Bai Ruochen li ignorò completamente e iniziò a concentrarsi pienamente a creare una formazione. Così Wang Yan e Jiang Hao naturalmente non potevano aggiungere altro e se ne andarono.


Anche Huang Juan fu sorpresa da questa scelta, ma dopotutto non era qualcosa che la riguardava, non le piaceva Bai Ruochen e quindi naturalmente non sarebbe andata a darle consigli. Invece sorrise freddamente e decise di aspettare che si umiliasse da sola. Allo stesso tempo accelerò la velocità della sua formazione spirit; voleva superare di netto Bai Ruochen e mostrare la sua superiorità.


"Buzz."


Proprio in quel momento la formazione spirit di Bai Ruochen fu completata. Luce e increspature si diffusero in ogni direzione. Anche questa regione di spazio iniziò a tremare.


"Come può essere? Ha davvero finito di sciogliere il sigillo così velocemente? Anche se questa pietra è la più facile, non dovrebbe essere così veloce. Che sorta di formazione ha creato esattamente?"


In quel momento Huang Juan cambiò drasticamente espressione. Anche Wang Yan e Jiang Hao erano scioccati.


Questo perché Bai Ruochen non aveva solo finito la sua formazione, ma stava iniziando rapidamente a rompere il sigillo sulla pietra.
                                


                                



