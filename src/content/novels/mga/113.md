---
title: Capitolo 113 - Barare
pubDate: 2024-05-27T07:13:16.348Z
tags:
    - mga
---


CAPITOLO SPONSORIZZATO da akisame
19 Capitoli in coda
-Schadenfreude




Le due sorelle erano incredibilmente belle. La più grande era affascinante mentre quella più piccola sembrava molto dolce. Entrambe avevano un tipo di grazia particolare.


Quando apparvero, misero in ombra tutte le altre donne nella piazza. Solo Chen Wanxi con la sua elegante freddezza poteva essere paragonata alle due.


Tutti rimasero attratti dalle sorelle. Figuriamoci la loro bellezza, la loro posizione era scioccante. Dietro di loro c'erano molti potenti della Città dell'Uccello Vermiglio. La coltivazione di ognuno di loro non era inferiore ai Lord della città presenti. Erano tutti al picco dell'Origin realm.


Inoltre quegli uomini potenti erano molto rispettosi e cortesi nei confronti delle due bellezze, come se fossero dei sottoposti. Questo destò molta curiosità. Chi erano per avere un tale trattamento da quei potenti guerrieri della città dell'Uccello Vermiglio?


C'era una persona che sapeva chi erano e disse ad alta voce:"Quelle due sono le figlie del Lord della città dell'Uccello Vermiglio, Su Rou e Su Mei."


Dopo aver sentito queste parole, la folla rimase ancora più esterrefatta. Perché delle bellezze con una reputazione del genere erano nella Scuola del Drago Azzurro? Con la loro posizione sarebbe potute entrare nella Scuola Lingyun se avessero voluto, perché entrare in un'accademia di secondo livello?


Tutti si stavano facendo molte domande tra la folla. Tuttavia la persona più avvilita era il grassone, in quel momento Su Rou e Su Mei stavano camminando proprio verso di lui conducendo il loro seguito.


"Hai appena detto che i discepoli della Scuola del Drago Azzurro sono qui solo per fare da tappabuchi? Non stai dando considerazione alla Scuola del Drago Azzurro? Su Rou sorrise lievemente, tuttavia il suo sguardo era affilato come una lama e il grassone tremò senza sapere come spiegarsi.


In quell'istante il grassone era consumato dal rimpianto. Si rammaricava di aver usato Chu Feng per cercare di umiliare Chen Hui, non avrebbe mai pensato che le due figlie del Lord della città dell'Uccello Vermiglio provenissero dalla Scuola del Drago Azzurro. Una delle due era perfino un'Anziana.


<em>Nota Traduzione: 肠子都悔青了 si traduce con "essere consumati dal rimpianto", letteralmente sarebbe "il suo intestino divenne verde per il rimpianto". L'intestino in un corpo in decomposizione diventa verde, significa praticamente "morire dal rimpianto".</em>


"Lo sto chiedendo a te!" Vedendo che il grassone non rispondeva, Su Rou gridò e mostrò una pressione di primo livello del Profound realm. Questo fece arretrare il grassone di paura fino a cadere sul posteriore con un tonfo.


"Primo livello del Profound realm! Ad un'età del genere?!"


In quell'istante rimasero tutti scioccati. Perfino lo sguardo sempre freddo di Chan Wanxi si animò. Questo perché Su Rou aveva 20 anni ed era nel fiore degli anni. Per ruscire ad avanzare nel Profound realm alla sua età doveva avere un talento inimmaginabile.


"Ascoltate tutti. Non sottovalutate le persone delle scuole di secondo livello perché siete discepoli di accademie di primo. Quando la Scuola del Drago Azzurro era nel suo periodo più glorioso nessuno osava sottovalutarla in tutte le Nove Province." Disse con orgoglio Su Rou mentre si guardava attorno.


In quell'istante calò un silenzio assoluto nella piazza. Nessuno osò ribattere e in effetti ciò che aveva detto era vero.


Perfino oggi, nei confini della Provincia Azzurra, la più grande Scuola Lingyun era rilevante solo nella Provincia Azzurra. La Scuola Lingyun non poteva nemmeno reggere il confronto con le altre migliori accademie nelle otto province.


La Scuola del Drago Azzurro era diversa. Nonostante al momento fosse soltanto una scuola di secondo livello, sotto la guida del Fondatore Drago Azzurro, poteva addirittura affrontare la Dinastia Jiang. Il Fondatore Drago Azzurro era anche definito come il più forte nel continente delle Nove Province. Era così potente che le persone si spaventavano anche solo a sentirne il nome.


La gloria della Scuola del Drago Azzurro non aveva precedenti, nonostante fosse decaduta, nessuno poteva negare il suo magnifico passato.


"Rou'er, cosa stai facendo?" Ma proprio in questo momento risuonò nell'aria una voce potente.
Era come un tuono che rimbombava nelle orecchie di tutti.


Guardando da dove proveniva la voce, le espressioni della folla cambiarono drasticamente. I venti Lord della città si inchinarono a terra e dissero all'unisono:"Porgiamo i nostri rispetti a Lord Su Hen!"


Il Lord della città dell'Uccello Vermiglio, il padre di Su Rou e Su Mei, Su Hen, era finalmente apparso. Era alto 2,3 metri, aveva un fisico robusto e un bel viso. Indossava un'armatura dorata e sembrava un dio della guerra. Il terreno tremava ad ogni suo passo.


Vedendolo, perfino quei discepoli fuori dal comune si accigliarono. Non avrebbero osato minimamente mancargli di rispetto perché Su Hen era numero uno nella Provincia Azzurra.


La sua forza era misteriosa e la sua posizione superiore perfino a quella di un capo di una scuola di secondo livello. Perfino i capi delle accademie di primo livello sarebbero stati cortesi con lui, figuriamoci i loro discepoli.


"Non vi preoccupate." Su Hen sorrise in modo affabile, poi si avvicinò a Su Rou e disse:"Ragazzina, come puoi parlare così agli Anziani?"


"Padre, non è stata colpa di Su Rou, sono stati loro a sottovalutare..." Su Mei provò subito ad aiutare sua sorella.


"Ahh, lasciamo perdere. Non parliamone più."


Su Hen fece un cenno e disse un po' di parole di scusa al grassone. In realtà aveva usato il bastone e la carota. Aveva visto tutto e l'aveva lasciata fare perché desiderava che Su Rou mettesse il grassone al suo posto.


<em>Nota Traduzione: 打一巴掌給顆甜棗 letteralmente sarebbe "lo schiaffo per poi dare la dolce giuggiola/caramella" l'equivalente dell'usare il bastone e la carota.</em>


Dopotutto era stato lui a mandare Su Rou e Su Mei nella Scuola del Drago Azzurro. Non gli piaceva affatto che qualcuno denigrasse quell'accademia, era come se avesse detto che la sua decisione era sbagliata. Tuttavia, dato che era il Lord della città non avrebbe potuto dire direttamente queste parole.


In quell'istante molti Lord della città condussero i loro geni e si avvicinarono uno dopo l'altro. Tutti si radunarono con cortesia e in quel momento Su Mei prese da parte Chu Feng.


"Tutti voi entrerete nella Foresta del Corno Spettrale per il Raduno di Talenti di quest'anno. Quella foresta è una terra maledetta e in essa ci vivono delle Bestie Feroci violente. Le Bestie dal Corno Spettrale."


"Hanno una coltivazione al primo livello dello Spirit realm quando sono appena nate. Crescendo, la loro forza aumenta. Una Bestia dal Corno Spettrale avrà un corno viola sulla fronte e saranno al nono livello dello Spirit realm."


Su Mei disse nell'orecchio di Chu Feng a bassa voce:"La tua missione sarà di cacciare Bestie dal Corno Spettrale mature portando le loro corna come prova e, alla fine della giornata, i migliori dieci che torneranno con più corna competeranno. La città della persona vittoriosa non dovrà pagare le tasse di quest'anno e riceverà in premio 5000 Perle Spirituali per coltivare."


"Quindi non solo il vincitore otterrà 5000 Perle Spirituali, non si devono pagare le tasse. Quel vecchio Chen Hui riceverà più benefici di me!" Pensò Chu Feng senza parole.


"A cosa stai pensando? Presto, mettilo via." Su Mei mise una pergamena arrotolata nelle mani di Chu Feng.


"Questo..." Chu Feng l'aprì e la guardò. Era una mappa.


"Questa è la mappa della Foresta del Corno Spettrale. Le sezioni nere sono le aree dove si radunano le Bestie dal Corno Spettrale. Più grande è l'area e più ci saranno Bestie dal Corno Spettrale Maturo. Questo sarà di beneficio per la tua caccia."


"Ma ricorda, non andare nelle sezioni di colore rosso. Quelle aree hanno spesso una nebbia color cremisi. Nel momento in cui appare, si morirà sicuramente. Sono spaventose come il Cimitero Mille Ossa della Scuola del Drago Azzurro." Disse a bassa voce Su Mei.


In quell'istante Chu Feng capì le intenzioni di Su Mei. Dopo aver messo la pergamena nel suo Sacchetto Cosmo, disse nell'orecchio di Su Mei ridacchiando:"Questo non è barare?"





