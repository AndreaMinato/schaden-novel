---
title: Capitolo 1133 – Non Bisogna Dimenticare le proprie Radici
pubDate: 2024-07-08T19:13:16.469Z
tags:
    - mga
---


<strong><em>*Ding ding* Ultimo giorno dell'offerta di natale, un capitolo in più ogni 2 euro! fino alle 24:00!</em>
<p style="text-align: center;">-----</p>


<em>Capitolo sponsorizzato, ringraziamo Zangetsus!
da editare
68 capitoli in coda, 0/3
-Buone feste da Schadenfreude</em>


"Fermi!!!"


Proprio quando Chu Feng si stava preparando a contrattaccare e a dare una lezione a questo Long Chenfu, risuonò una voce fragorosa in lontananza.


Immediatamente dopo, fulmini e raffiche si profilarono all'orizzonte. Nuvole nere si stavano avvicinando emanando un'aura molto potente e soffocante, opprimendo tutti i presenti.


Di fronte a quell'aura, l'attacco di Long Chenfu sembrava una brezza gentile di fronte ad un uragano e svanì in un istante.


Potente, spaventosamente potente. Perfino Chu Feng si accigliò davanti a quest'aura. Sentì quanto era piccolo. Sapeva che, finché l'avesse desiderato, l'altra parte avrebbe potuto polverizzare tutti i presenti. Nemmeno lui sarebbe stato un'eccezione.


Tutti cambiarono drasticamente espressione, specialmente i membri della Divisione dell'Ascensione, ora non erano più arrabbiati, ma impauriti. Sapevano che probabilmente era arrivato un Anziano della montagna del Legno Turchese.


Una piccola figura si rivelò lentamente sotto gli sguardi della folla. Stava volando verso di loro.


Era una signora che indossava un abito dorato, il simbolo degli Anziani principali della montagna del Legno Turchese. I suoi capelli argentati sembravano fatti di neve. Il tutto dava un contrasto bizzarro.


Sembrava proprio vecchia. Il suo viso era pieno di rughe e pareva che fosse vissuta almeno per due secoli. Pareva appartenere alla generazione di Sikong Zhaixing.


Anche la sua aura era molto simile a Sikong Zhaixing. Da questo Chu Feng capì che doveva essere una Semi Martial Emperor.


"Porgiamo i nostri rispetti all'Anziana Xie." La potenza opprimente che la signora emanava sparì immediatamente e così la gente riuscì di nuovo a muoversi. La salutarono subito con grande rispetto.


"Anziana Xie? Che sia l'Anziana Xie?" Sentendo queste parole, Chu Feng divenne pensoso.


Prima di partire, il capo del Sect dell'Ascensione gli aveva parlato di diversi Anziani potenti nella montagna del Legno Turchese. Aveva detto a Chu Feng che se avesse avuto bisogno di qualcosa, sarebbe potuto andare a cercarli direttamente, visto che erano le persone più leali al Sect dell'Ascensione.


Prima di partecipare alla gara del comandante, Chu Feng aveva già incontrato diversi Anziani del Sect dell'Ascensione, ma non erano tutti gli aiutanti disponibili del Sect dell'Ascensione; ce n'erano altri che non erano stati presenti al momento. Questa Anziana Xie era una di loro.


Chu Feng aveva solo sentito parlare di lei, ma non l'aveva mai incontrata prima d'ora. Tuttavia sembrava che la vecchia fosse proprio l'Anziana Xie.


"Cosa state facendo? State cercando di ribellarvi o cosa?" Dopo che questa donna si avvicinò, lanciò un'occhiata tagliente verso la folla. Alla fine il suo sguardo si posò su Long Chenfu.


Lei disse: "Quando puoi iniziare a comportarti come il tuo fratello maggiore e a compiere azioni gloriose per noi? Maltrattare un discepolo che si è appena unito al Sect, non provi vergogna?"


"Anziana Xie, non è... per favore ascolti la mia spiegazione..." Vedendola arrabbiata, Long Chenfu si alzò frettolosamente e provò a giustificarsi.


"Basta. Non devi spiegarti. Pensi che sia cieca? Ho visto tutto quello che è accaduto prima."


"In quanto Anziana principale della montagna del Legno Turchese, darò a tutti un avvertimento. La montagna del Legno Turchese permette ai discepoli di creare organizzazioni per favorire il vostro spirito di squadra e le vostre capacità di lavorare in gruppo. Tuttavia non è stato sicuramente per maltrattare i più deboli."


"In quanto ex-discepoli del Sect dell'Ascensione, vi dirò questo: non bisogna dimenticare le proprie radici, non bisogna dimenticare chi vi ha aiutato a raggiungere questo punto."


"Non pensate di essere sbalorditivi solo perché siete riusciti a diventare un po' più forti e capaci. Senior Zhou? Potete riferirvi a lui così, vero. Tuttavia non dovete mai dimenticare che non solo è un Anziano, ma anche il vostro maestro del Sect."


"Pensate davvero che siate riusciti ad ottenere un posto nella regione principale grazie alle vostre capacità? Senza il nostro supporto, chi vi proteggerebbe?"


"Ora il Sect dell'Ascensione è alleato con la Foresta del Legno Turchese Meridionale. La Divisione dell'Ascensione ora ha le stesse radici dei discepoli della Foresta del Legno Turchese Meridionale. Sottovalutare loro è come sottovalutare voi stessi."


"Inoltre vi rendete conto in che epoca siete? La vostra divisione accetta ancora solo discepoli del Sect dell'Ascensione? Anche la montagna del Legno Turchese ha aperto le porte a tutti da diversi millenni fa. Indipendentemente dalla loro razza, finché possiedono talento, possono entrare nella montagna del Legno Turchese e ottenere delle risorse da essa."


"E ora, dopo diversi millenni, voi mocciosetti siete ancora di vedute così ristrette. Siete diventati più scemi con il passare del tempo?"


L'Anziana Xie li rimproverò indicandoli. Long Chenfu e gli altri diventarono verdi per il rimpianto e non osarono nemmeno sollevare la testa. Dopotutto le parole della donna erano molto ragionevoli e non potevano, né osavano rispondere.


"Non importa, ormai dovrete cavarvela da soli. Non siete più bambini. Credo che capiate tutti cosa significa. Spero che miglioriate." L'Anziana Xie sospirò e poi fece un cenno noncurante. Aveva un'espressione delusa e provava risentimento nei confronti della Divisione dell'Ascensione.


"Anziana Xie, sapevo delle sue intenzioni. Prima ero confuso. Non bisogna dimenticare le proprie radici e io non le ho mai dimenticate. Nonostante sia un discepolo principale della montagna del Legno Turchese, so bene di essere un discepolo del Sect dell'Ascensione."


"È solo che junior Chu Feng ha chiesto che tutti quei discepoli della Foresta del Legno Turchese Meridionale e questo davvero contro le regole della nostra organizzazione. E così non sono riuscito a decidere." Disse Long Chenfu con un'espressione contrariata.


"Se non puoi decidere, allora i tuoi fratelli non possono? Dove sono andati Long Chenyi e Mang Zhensuo?" Chiese l'Anziana Xie.


"Questo..." Long Chenfu mostrò un'espressione piena di esitazione. Non sapeva come rispondere alla domanda.


Proprio in quel momento, Chu Feng intervenne: "Anziana Xie, apprezzo la sua gentilezza, ma non ho davvero intenzione di unirmi alla Divisione dell'Ascensione."


Chu Feng non era uno sciocco. Aveva capito che questa Anziana Xie era venuta per lui. Tuttavia sapeva che Long Chenfu si stava solo giustificando perché temeva l'Anziana. In realtà il giovane disprezzava ancora i membri della Foresta del Legno Turchese Meridionale e anche Chu Feng. Non desiderava che si unissero alla Divisione dell'Ascensione.


Perché Chu Feng voleva entrare nella Divisione dell'Ascensione? Era così da poter ottenere alcuni benefici da loro. Tuttavia sembrava che fosse l'esatto opposto. Quindi non c'erano motivi per lui di unirsi alla loro organizzazione.


"Chu Feng, sono davvero nel torto, ma ciò che hanno fatto è ragionevole. Questa Divisione ha davvero una regola che impedisce loro di ricevere persone che non sono discepoli del Sect dell'Ascensione. Quindi non devi permettere alle emozioni di offuscare il tuo giudizio." Consigliò l'Anziana Xie. Il suo tono era molto gentile.


Questa sorta di atteggiamento amichevole scioccò Long Chenfu e gli altri. Da ciò che si ricordavano, l'Anziana Xie non era una persona così affabile, perché si stava comportando in modo così cortese con Chu Feng?
                                


                                



