---
title: Capitolo 1139 – Divisione Asura
pubDate: 2024-07-09T01:13:16.470Z
tags:
    - mga
---


<em>Capitolo regolare!
da editare
63 capitoli in coda, 0/3
-Schadenfreude</em>


Alla fine Chu Feng disse: "Rinunciate alla questione, non accetterò."


Sentendo queste parole, tutti si irrigidirono e mostrarono espressioni deluse. Lentamente abbassarono la testa e la sala del palazzo fu avvolta dal silenzio e dalla disperazione.


Anche se avevano immaginato che Chu Feng avrebbe potuto rifiutare e sarebbe stato pienamente giustificato, non riuscirono a contenere la loro delusione.


Sembravano un branco di lupi che aveva perso il loro capo. Anche se non erano deboli, non erano nemmeno forti. In questa giungla piena di bestie, avevano perso il solo su cui contavano e avevano smarrito la via, il loro futuro sarebbe stato una completa incognita.


Vedendo queste espressioni, Chu Feng rise maliziosamente e disse: "Tuttavia, se dissolverete la vostra Divisione della Tranquillità, potrete unirvi alla mia."


"Junior Chu Feng, intende...?" Sentendo queste parole tutti iniziarono a riempirsi di stupore e gioia.


"Credo che tutto ciò che avete detto sia ragionevole. Invece che unirsi ad un'altra frazione, è meglio che ne creiamo una nostra. Tuttavia la divisione che voglio fondare non vuole solo tranquillità. Desidero stabilire una frazione che guiderà i membri della Foresta del Legno Turchese Meridionale alla gloria."


"Il mio obiettivo è diventare una grande potenza tra le diverse migliaia di organizzazioni della regione principale."


"Faremo di tutto per perseguire il nostro obiettivo, chiunque ci ostacoli morirà."


"Quindi chiamerò questa frazione Divisione Asura."


"Divisione Asura! Vuoi farlo davvero?" La folla attorno si entusiasmò. Nonostante avvero previsto una situazione del genere, non riuscirono a contenere la gioia.


Questa non era solo l'aspirazione di Chu Feng, ma anche la speranza dei discepoli della Foresta del Legno Turchese Meridionale. In quando discepoli della Foresta del Legno Turchese Meridionale, chi tra loro non voleva diventare più potente e farsi trattare con venerazione e rispetto?


Tuttavia non si sarebbero mai immaginati che una frazione fondata dalla Foresta del Legno Turchese Meridionale potesse diventare una delle organizzazioni più potenti della montagna del Legno Turchese. Era davvero un obiettivo incredibile.


Comunque, per qualche motivo sconosciuto, non ebbero il minimo dubbio quando sentirono le parole di Chu Feng. Sembrava che fossero già diventati una potentissima organizzazione sotto la guida del giovane.


"Io, Chu Feng, non scherzo mai su questioni del genere." Chu Feng guardò i sei senior e chiese: "Cosa ne pensate? Siete disposti ad unirvi alla mia Divisione Asura?"


"Sì, naturalmente. Dichiaro che la nostra Divisione della Tranquillità si scioglierà oggi, in questo istante. Avete obiezioni?" Fang Tuohai guardò gli altri cinque.


"Nessuna obiezione." Gli altri cinque scossero freneticamente la testa. Dopodiché guardarono Chu Feng e dissero: "Siamo disposti ad unirci alla Divisione Asura e a seguire junior Chu Feng."


"Junior Chu Feng? Dovrebbe essere il momento di chiamarlo capo, no?" Wang Wei rise dolcemente e poi sorprendentemente porse i suoi rispetti a Chu Feng.


"Porgiamo i nostri rispetti al capo Chu Feng." Immediatamente anche gli altri la seguirono, dichiarando implicitamente di essere disposti ad unirsi alla Divisione Asura di Chu Feng.


Il giovane aveva previsto reazioni del genere, ma comunque si riempì di emozione considerando che era il primo passo nella formazione della Divisione Asura. Nonostante la posizione della sua organizzazione fosse davvero bassa, Chu Feng voleva essere all'altezza del nome Asura.


"Ehi, hai davvero scelto questo nome? Stavo solo scherzando." Ovetto stava ridendo incessantemente, era evidente che fosse molto contenta.


In realtà non era stato Chu Feng a decidere il nome della divisione, era stato un suggerimento noncurante di Ovetto. Tuttavia Chu Feng si era affezionato a questo nome. Dopotutto, se non fosse stato per lo spirito del mondo Asura, probabilmente Chu Feng non sarebbe arrivato fino a questo punto, forse non sarebbe nemmeno riuscito a sopravvivere.


Quindi, lo si poteva considerare un impegno che Chu Feng aveva preso nei confronti di Ovetto. Dato che aveva ottenuto la grazia del mondo degli Spiriti Asura, sicuramente non avrebbe permesso che questo nome venisse disonorato. Anche se era stata sua madre a sigillare la forza di questi spiriti, Chu Feng aveva la sensazione che questo nome fosse proprio adatto.


Quindi Chu Feng sogghignò e disse ad Ovetto: "Questa Divisione Asura è solo l'inizio. Ci sarà un giorno in cui diffonderò il nome Asura per il mondo. Allora sarò il rappresentante degli Asura e gli Asura diventeranno i miei alleati."


"Ehi, hai davvero delle enormi ambizioni. Anche se non è facile per gli altri ottenere il nostro potere, il mondo è enorme e anche altri Sciamani sono riusciti a fare dei contratti con degli spiriti del Mondo Asura. Inoltre nessuno di loro è debole."


"Vuoi diventare alleato degli Asura, non è come diventare il più potente Sciamano?" Disse Ovetto.


"Ahah." Chu Feng fece una risatina e poi disse con sicurezza: "Diventerò sicuramente lo Sciamano più potente in assoluto."


"Molto bene, sei abbastanza arrogante. Tuttavia mi piace sopratutto il tuo entusiasmo. Se non avessi la minima sicurezza, non saresti degno di essere il padrone di questa regina." Ovetto si mordicchiò le labbra e strinse lievemente gli occhi mostrando un sorriso incantevole.


"Divisione Asura, che nome strano." Proprio in quel momento risuonò la voce di una donna. Tutti si girarono, sorpresi. Non avevano visto nessuno.


"Perché? Sorellina Ruochen, c'è qualcosa di strano in questo nome?" Solo Chu Feng mostrò un'espressione piena di aspettativa.


"Sapevi già che sarei arrivata?" Lo spazio da cui proveniva la voce iniziò a tremare e presto apparì una splendida ragazza.


Vedendola, rimasero tutti scioccati. Specialmente i senior, a cui brillarono gli occhi e che spalancarono la bocca per lo shock.


Questa donna non possedeva solo una bellezza incredibile, ma aveva una coltivazione straordinaria, era una Martial King di terzo livello.


"Eheh, lo immaginavo." Chu Feng strinse gli occhi mentre rideva maliziosamente.


"Tsk." Bai Ruochen lanciò un'occhiata di sottecchi e mostrò un'espressione incredula.


"Hai detto che il nome della mia Divisione è strano, perché?" Chiese Chu Feng.


"naturalmente lo è. Si riferisce al mondo Asura. Le leggende dicono che il mondo Asura ha gli spiriti più potenti tra i sette mondi. Il loro potere è il più malvagio e crudele tra tutti. Si dice che il potere degli spiriti Asura si ancora più cupo e spaventoso dei demoni. Chiamarla così non significa che desideri rendere la tua organizzazione ancora più crudele e spaventosa dei demoni?" Chiese Bai Ruochen.


"Non credo. I demoni non sono sempre crudeli, così come le divinità non sono sempre rette. Naturalmente ho i miei motivi per aver scelto questo nome, ma non ho intenzione di dirtelo ora. Lo saprai in futuro." Disse con un sorriso raggiante Chu Feng.
                                


                                



