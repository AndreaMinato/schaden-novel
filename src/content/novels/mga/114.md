---
title: Capitolo 114 - Tomba Antica
pubDate: 2024-05-27T08:13:16.348Z
tags:
    - mga
---


CAPITOLO SPONSORIZZATO da akisame
18 Capitoli in coda
-Schadenfreude


"Naturalmente non è barare!" Spiegò velocemente Su Mei.


"Allora cos'è?" Chu Feng era piuttosto curioso.


"Questo, ehh, è solo un piccolo aiuto da parte di un'amica." Sorrise dolcemente Su Mei, ma poi puntò velocemente il dito verso una folla vicina e disse a bassa voce:


"Tuttavia non essere incauto. Quelli non sono discepoli della Scuola del Drago Azzurro. Provengono da scuole di primo livello e, in certe aree, le tecniche che imparano in effetti sono superiori alle nostre."


"Ma ho ancora una buona impressione di te. Nonostante al momento la loro coltivazione sia superiore alla tua, sono anche più grandi di te. Credo che quando compierai 18 anni, sicuramente sarai diventato più forte di tutti loro."


Dopo aver detto questo Su Mei si mise le mani dietro la schiena e tornò da Su Rou. Dopo aver salutato Chu Feng, le due sorelle se ne andarono insieme.


Chu Feng guardò interdetto le due sorelle. Nonostante avesse capito che la loro identità era speciale, non si sarebbe immaginato che fosse così impressionante.


In quell'istante era diventato un po' perplesso. Sentì che la sua valutazione precedente fosse errata. Il motivo per cui le sorelle erano nella Scuola del Drago Azzurro allora non era per attirare persone con grande potenziale, perché con la potenza della loro famiglia, ci sarebbero stati moltissimi disposti a servirle. Allora perché avevano bisogno di attirare il suo favore?


"Che obiettivo hanno?"


Chu Feng si innervosì. Nonostante Su Rou e Su Mei lo avessero trattato molto bene, non si sarebbe dimenticato del motivo per cui lo avevano contattato in primo luogo.


"Probabilmente piaci alla ragazzina di nome Su Mei. Ragazzo, non deluderla!" All'improvviso risuonò una voce piacevole, Ovetto stava parlando dal suo Mondo degli Spiriti.


"Oh? Come lo sai?" Disse Chu Feng ridacchiando.


"Intuizione femminile. Comunque farai meglio a non avere intenzioni cattive nei suoi confronti, è ancora giovane. Suggerirei di puntare alla sorella maggiore prima."


"Cavolo, che diavolo stai pensando?" Chu Feng naturalmente capì cosa stava intendendo, ma non avrebbe mai pensato che Ovetto l'avrebbe detto così direttamente.


"Non fingere di essere una persona per bene. Oseresti dire che non ti piacciono le due sorelle?" Disse con sdegno Ovetto.


"Preferirei puntare a te al momento." Chu Feng sorrise sinistramente.


"Oseresti?!" Ovetto diventò un po' timorosa e cambiò argomento in fretta:"Forse sarai estremamente fortunato stavolta."


"Cosa intendi?" Chu Feng era confuso.


"Molto probabilmente c'è una Tomba Antica tra la nebbia rossa di cui ha parlato Su Mei!"


"Tomba Antica? Cioè?"


"Non capiresti nemmeno se te lo spiegassi. Quando entrerai nella Foresta del Corno Spettrale e guarderai la nebbia rossa lo saprai. Se c'è davvero una Tomba Antica, ne otterrai sicuramente delle cose buone."


Ovetto creò un po' di suspence e Chu Feng non perse tempo a chiedere altro perché sapeva che Ovetto non lo avrebbe voluto danneggiare. Dopotutto i due avevano stabilito un Contratto. Se gli fosse successo qualcosa, anche il suo mondo degli spiriti sarebbe collassato. In quel momento, con la sua attuale coltivazione, molto probabilmente anche lei sarebbe morta.


Il Lord della città dell'Uccello vermiglio annunciò il metodo di valutazione del Raduno di Talenti di quest'anno. In effetti era proprio lo stesso descritto da Su Mei. In un giorno, solo i primi dieci che avevano ucciso più Bestie Feroci dal Corno Spettrale avrebbero potuto competere. Il vincitore naturalmente sarebbe stato il campione di questo Raduno di Talenti.


Dopodiché Su Hen diede una mappa della foresta ai 200 partecipanti. Alcune sezioni erano marcate di rosso e disse chiaramente che non si poteva accedere all'area, altrimenti avrebbero rischiato la vita.


Su Hen non spiegò il motivo. Disse solo che l'area era estremamente pericolosa. Inoltre, sulle mappe consegnate, c'erano soltanto le sezioni rosse, non c'erano regioni nere come quelle della mappa che gli aveva dato Su Mei.


Dopo la spiegazione delle regole, Chu Feng e gli altri furono condotti fuori dalla città dell'Uccello Vermiglio per entrare nella Catena Montuosa dell'Uccello Vermiglio. Arrivarono nella cosiddetta Foresta del Corno Spettrale.


La foresta era completamente nera. Il legno sembravano fatti di ferro e le foglie parevano degli aghi. Alcuni non sembravano nemmeno alberi, erano praticamente delle armi affilate. L'aspetto più peculiare era che la foresta era completamente silenziosa. Quest'assenza di rumori era un po' strana.


"Moccioso, non esserci di peso, altrimenti te la faremo pagare." Nella foresta, la gente della città Viola Dorato guardò minacciosamente Chu Feng prima di inoltrarsi nelle profondità della foresta.


Chu Feng si limitò solo a sorridere sdegnosamente. Il ragazzo era troppo pigro per disturbarsi ad occuparsi di persone come loro e si sarebbe sporcato le mani solo se lo avessero attaccato.


Li vide mentre usavano ogni sorta di tecnica appariscente, dirigendosi nelle profondità della foresta. Chu Feng invece tirò fuori la mappa dal suo Sacchetto Cosmo con tranquillità.


Dopo aver riflettuto un po', il ragazzo scelse un percorso speciale. Avrebbe viaggiato in aree dove c'erano più Bestie dal Corno Spettrale, per poi dirigersi nella sezione color rosso in cui Su Mei e Su Hen avevano proibito di entrare.


Chu Feng usò la Tecnica Imperiale Celeste e sfrecciò velocemente. Riuscì ad attraversare velocemente la foresta e molto presto trovò le Bestie dal Corno Spettrale.


Avevano l'aspetto di un cavallo ma erano grosse quanto un elefante. Erano nere come l'inchiostro come se fossero ricoperti da un'armatura scura. Avevano un comportamento violento e se avessero visto un'altra creatura di una specie diversa dalla loro avrebbero iniziato ad attaccare con violenza. Non erano diverse dalle altre Bestie Feroci.


Comunque non riuscirono nemmeno a sopportare un colpo di Chu Feng. Anche se le Bestie dal Corno Spettrale mature avevano delle corna viola, non avevano modo di battere il ragazzo.


Mentre Chu Feng viaggiò per la foresta, non si lasciò sfuggire alcuna Bestia dal Corno Spettrale. Dopo averle uccise, usò la connessione spirituale che aveva con Ovetto per consumare la loro Energia Primaria.
Anche se la loro coltivazione era molto debole ed erano di scarso aiuto per Ovetto, Chu Feng non la sprecò.


Dopo aver ucciso 200 Bestie dal Corno Spettrale, finalmente arrivò nell'area nebbiosa colorata di rosso.
Tuttavia era solo leggermente più silenziosa e non vide la cosiddetta nebbia rossa.


"Sei sicura che ci siano delle cose buone qui?" Chu Feng rimase piuttosto deluso. Usando il suo Potere Spirit per osservare, non scoprì nulla di anormale nell'area.


"Farai meglio a non renderti ridicolo con il tuo briciolo di potere Spirit. Se la Tomba Antica fosse visibile con il tuo Potere Spirit, allora non sarebbe nemmeno una Tomba Antica."


"Cosa devo fare allora?"


"Tira fuori la tua Bussola degli Spiriti e usala per sondare il territorio."


Solo dopo aver sentito le parole di Ovetto, Chu Feng si animò e prese subito la sua Bussola degli Spiriti. Non appena la tirò fuori, apparì una strana mappa. Nonostante Chu Feng non ne capisse il motivo, Ovetto la vedeva.


Seguendo le indicazioni di Ovetto, Chu Feng iniziò a porre una Formazione Spirit su un'area particolare. Ma a causa delle tecniche e della scarsità del Potere Spirit di Chu Feng, il ragazzo sprecò molto tempo e finì solo in tarda notte.


Quando si aprì, la formazione scomparve. Al suo posto c'era un buco di cui non si poteva vedere il fondo. Ogni cosa era buia pesta, ma si sentivano degli strani suoni provenire da quella grotta. Ascoltando più attentamente, sembrava il pianto di una donna.





