---
title: Capitolo 1144 – Mettere in difficoltà in pubblico
pubDate: 2024-07-09T06:13:16.470Z
tags:
    - mga
---


<em>Capitolo sponsorizzato, ringraziamo Zangetsus!
da editare
60 capitoli in coda, 0/3
-Schadenfreude</em>


Chu Feng decise di non prestare attenzione alla voce. Visto che c'erano così tante persone nella montagna del Legno Turchese, c'erano tantissime persone e poteva non aver chiamato lui, Chu Feng non poteva essere certo che fosse diretta a lui.


"Ehi, sto parlando a te, sei sordo o cosa? Che stai ancora a guardare? Sto parlando a te, moccioso senza cappello." Tuttavia la voce risuonò di nuovo, sembrava ancora più vicina. Chu Feng si rese conto che doveva stare chiamando lui.


Si girò e si guardò attorno. Come previsto, vide un vecchio con la divisa da Anziano che si stava avvicinando a lui.


Il suo aspetto era ordinario a parte il suo naso storto. In quel momento però i suoi occhi stavano brillando e stava mostrando un'espressione feroce mentre lo fissava.


"Me**a, è venuto ad attaccare briga." Pensò Chu Feng. La sua percezione era estremamente affinata. Poteva capire che il vecchio lo stava guardando con ostilità, ma chiaramente era la prima volta che i due si incontravano.


Inoltre, se questo Anziano avesse voluto chiamarlo, avrebbe potuto farlo direttamente. Tuttavia non l'aveva fatto e invece aveva attirato l'attenzione di tutti quanti alzando la voce.


Chu Feng aveva già intuito il motivo di questo attacco. Probabilmente questo Anziano voleva metterlo in difficoltà e imbarazzarlo di fronte alla folla.


Chu Feng era entrato nella regione principale della montagna del Legno Turchese solo ieri. Sarebbe stato troppo presto per lui farsi nemici, chi poteva aver spinto un Anziano a dargli problemi?


A parte il monastero Orione e le tre Foreste del Legno Turchese, Chu Feng non riuscì a pensare ad altri.


"Sembra che i miei giorni qui non saranno tranquilli." Pensò con ironia Chu Feng. Era solo il secondo giorno da quando era entrato nella montagna del Legno Turchese, eppure qualcuno gli stava già causando guai. In tal caso, come avrebbe potuto trascorrere i suoi giorni qui in pace.


"Sei sordo? Ti ho chiamato, perché mi hai fatto gridare due volte?" Disse l'Anziano dal naso storto mentre fissava Chu Feng.


"Ehi, Anziano, la sua voce era troppo alta. L'ho sentita, ma non sapevo che stesse chiamando me." Rispose Chu Feng con un sorriso raggiante e un'espressione tranquilla. Tuttavia non c'era la minima traccia di rispetto nel suo tono.


"Impudente, non solo non mi hai porto i tuoi rispetti, ma osi parlarmi in questo modo. Sei il discepolo più scortese che abbia mai incontrato."


"Qual è il tuo nome? Da che Sect o scuola provieni? Voglio proprio sapere quale organizzazione sottoposta ha mandato un discepolo così deludente come te." Gridò con rabbia l'Anziano.


Le sue grida continue avevano già attirato l'attenzione della folla. Così si erano già tutti fermati ad ascoltare.


"Anziano, il mio nome è Chu Feng. Tuttavia sono molto curioso, non dovrebbe avermi mai incontrato prima, come mai sa che provengo da un'organizzazione subalterna? Non posso essere un discepolo della regione interna che è riuscito a superare la prova per diventare discepolo principale?" Rispose Chu Feng.


"Questo..." L'Anziano cambiò espressione lievemente. Si rese conto di essersi espresso male. Se avesse continuato ad attaccare briga in questo modo di fronte a tutti, sicuramente sarebbe finito in una posizione difficile.


Quindi cambiò frettolosamente argomento e indicò Chu Feng: "Indipendentemente da dove provieni, non indossare il cappello della divisa è un'enorme mancanza di rispetto alla montagna del Legno Turchese. Schiaffeggiati dieci volte subito e poi mettiti il cappello. Altrimenti ti manderò al dipartimento punitivo."


"C'è bisogno di schiaffeggiarsi dieci volte per non aver indossato il cappello? Non ho mai visto una regola del genere nella montagna del Legno Turchese." Proprio in quel momento risuonò una voce gradevole, ma potente.


Quando la folla si girò, gli occhi di tutti brillarono. Una donna simile ad una fata era discesa dal cielo. Atterrò accanto a Chu Feng. Era Bai Ruochen.


"Chi sei? Un Anziano può punire un discepolo. È meglio se gli astanti si ritirino."


Quando l'Anziano vide Bai Ruochen, divenne un po' riluttante. dopotutto Bai Ruochen era un genio dal talento sbalorditivo. Data la sua coltivazione e il suo aspetto, la prima sensazione che dava agli altri era di essere un genio eccezionale. Figuriamoci i discepoli, perfino gli Anziani ordinari non avrebbero osato provocare persone come lei.


"Astanti?" Bai Ruochen sorrise in modo incantevole e con derisione. Dopodiché si tolse il capello. I suoi splendidi capelli setosi ricaddero sulla sua schiena come una cascata e poi chiese con tono sdegnoso: "Ora non posso essere più considerata una passante, vero?"


"Tu..." Anche se temeva il talento di Bai Ruochen, l'Anziano dal naso storto si era infuriato. Gli aveva dato praticamente uno schiaffo in faccia di fronte a tutte queste persone.


Quindi per difendere il suo onore come anziano, aveva deciso di non preoccuparsi più delle conseguenze. Guardò la fascia sul braccio sinistro di Bai Ruochen e sogghignò: "Oh, così voi due fate parte della stessa divisione. Non c'è da meravigliarsi che hai osato rispondermi."


"Non indossare i vostri cappelli può essere un motivo per punirvi. Schiaffeggiatevi dieci volte. Altrimenti vi manderò entrambi nel dipartimento punitivo e vi imprigionerò lì per uno o due anni. Fatemi vedere se oserete comportarvi in modo così impudente la prossima volta."


"Che grande regola. In tal caso dovremo schiaffeggiarci tutti dieci volte?"


Sorprendentemente, subito dopo risuonò un'altra voce. Proveniva da un gruppo di diverse migliaia di persone che stavano scendendo dal cielo. Alla fine atterrarono in piazza e circondarono completamente l'Anziano.


Aspetto più sorprendente, nessuno di loro stava portando il cappello e lo stavano tenendo in mano. Era evidente che se l'erano appena tolto.


Perfino l'Anziano impallidì vedendo questa folla e il suo sguardo si spense. Questo perché il gruppo proveniva dalla Divisione dell'Ascensione. Inoltre la persona a capo del gruppo era uno dei più grandi talenti nella regione principale, Long Chenyi.


"Divisione dell'Ascensione? Long Chenyi!" In quel momento perfino l'Anziano dal naso storto si accigliò.


Che sorta di posto era la Divisione dell'Ascensione? Era decima tra le organizzazioni della regione principale, un colosso di diverse decine di migliaia di membri. Aspetto più importante, dietro la Divisione c'erano potenti Anziani del Sect dell'Ascensione. Pochissimi avrebbero osato inimicarsi questa organizzazione. E Anziani come lui non avrebbero mai osato provocarli.


"Nonostante non sappia chi sia lei, se mi conosce, significa che è stato il destino a farci incontrare. Potrebbe farmi un favore e lasciare andare questo giovane?"


Long Chenyi sorrise. Tuttavia non mostrò né servilismo, né prepotenza. Dal suo tono non sembrava che fosse allo stesso livello di questo Anziano, ma che fosse un suo superiore.
                                


                                



