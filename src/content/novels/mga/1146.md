---
title: Capitolo 1146 - []
pubDate: 2024-07-09T08:13:16.471Z
tags:
    - mga
---


<em>Il titolo è in fondo per evitare un piccolo spoiler.</em>
<em>Capitolo sponsorizzato, ringraziamo Zangetsus!
da editare
58 capitoli in coda, 0/3
-Schadenfreude</em>


"Bang." Mentre si squadravano, raggi di luce iniziarono ad emergere nello spazio tra di loro. Questa era una collisione tra anime, un confronto di intento omicida. Era impossibile per gli astanti individuarlo, solo i contendenti sarebbero riusciti a percepirlo.


Chu Feng non aveva nessuna paura. Non solo non ritrasse lo sguardo, ma continuò ad emanare intento omicida.


Gradualmente si concentrò e condensò la sua rabbia nel suo sguardo. Espresse tutto il suo risentimento e il suo intento omicida all'avversario.


"Tu..." Long Chenyi cambiò espressione. Non solo distolse lo sguardo, ma si ritirò perfino come aveva fatto suo fratello.


Si scontrò con Long Chenfu e quasi cadde a terra. Era estremamente pallido. Sembrava che avesse dovuto attraversare innumerevoli prove e fosse rimasto scioccato. In un solo istante si era ricoperto di sudore.


"Capo." Vedendo questa scena, la folla della Divisione dell'Ascensione fu colta dal panico. Specialmente Long Chenfu, che andò a sorreggere suo fratello.


Cos'era successo esattamente? Long Chenyi, un famoso discepolo principale, era quasi caduto dopo un confronto tra sguardi. Era davvero disdicevole.


Fortunatamente i membri della Divisione dell'Ascensione avevano già circondato Chu Feng e il loro capo, bloccando la visuale ad ogni estraneo. Altrimenti avrebbero perso davvero la faccia.


In quel momento Long Chenyi iniziò a ricomporsi. Guardò nuovamente Chu Feng, ma senza più ostilità. Disse: "Hai ragione. Apparteniamo alla stessa famiglia, il fatto che junior Ruochen sia nella tua frazione è praticamente come averla dalla nostra parte."


"In tal caso, sistemiamo questa questione. Se qualcuno vi renderà difficili le cose, potete venire a trovarmi quando volete. La nostra Divisione dell'Ascensione sarà sempre nella stessa barca con la tua Divisione Asura."


"Capo, cosa..." Queste parole stupirono tutti i membri della Divisione dell'Ascensione. Erano rimasti tutti confusi dalla decisione di Long Chenyi.


Prima Chu Feng aveva menzionato chiaramente di voler uccidere suo fratello. Era stato estremamente arrogante e per questo Long Chenyi si era fatto avanti per confrontarsi con Chu Feng. Questo aveva già reso ostili i rapporti tra di loro. Logicamente avrebbe dovuto dare una lezione a Chu Feng.


Tuttavia il suo atteggiamento era cambiato enormemente in un istante. NOn significava che aveva ammesso indirettamente la sconfitta?


Ma Long Chenyi si era davvero sottomesso? Era qualcosa che nessuno si sarebbe mai aspettato. Così la folla della Divisione dell'Ascensione non capì cos'era successo.


In effetti, perfino Bai Ruochen che era sempre calma, mostrò un'espressione stupita. Anche se non conosceva bene Long Chenyi, aveva compreso più o meno la sua personalità. Sicuramente non era una persona debole. Doveva essere successo qualcosa.


"Ciò che dice è proprio vero. Tuttavia dovrebbe controllare suo fratello. Altrimenti prima o poi ti porterà una calamità, visto che non tutti sono gentili e capaci di lasciare correre come me." Chu Feng lanciò un'occhiata verso Long Chenfu.Poi si girò verso Bai Ruochen: "Andiamo."


Immediatamente dopo, Chu Feng iniziò a farsi strada tra la folla. La gente della Divisione dell'Ascensione lasciò che lui e Bai Ruochen se ne andassero, dirigendosi verso la piazza delle missioni.


"Li lasciamo andare via così? Cosa ti è successo esattamente fratellone?" Chiese con un'espressione riluttante Long Chenfu. Gli altri guardarono Long Chenyi, in attesa di una spiegazione.


"Uff..." Long Chenyi fece un respiro profondo e poi chiuse gli occhi.


Prima, durante lo scambio di sguardi con Chu Feng, aveva cercato di usare la sua aura per battere Chu Feng. Voleva spaventarlo senza usare nessun potere marziale e cogliere l'opportunità di mostrare la sua potenza di fronte a Bai Ruochen.


Tuttavia non si sarebbe mai immaginato che avrebbe provato una sensazione così terrificante. Era estremamente difficile da descrivere, sembrava un tipo di presagio.


Aveva percepito che Chu Feng era spaventosamente potente. Se se lo fosse inimicato, probabilmente il giovane avrebbe davvero massacrato la sua intera famiglia.


Questo perché aveva visto solo dal suo sguardo che doveva aver già ucciso una quantità spaventosa di persone; sicuramente era un assassino spietato.


Aspetto più importante, il suo intento omicida non sarebbe dovuto provenire da un umano. Nemmeno le bestie mostruose succhiasangue non avrebbero posseduto un'aura assassina del genere. Sembrava un demone che proveniva dalle profondità dell'inferno.


Inoltre poteva anche controllare facilmente questo intento omicida, e questo era ancora più spaventoso. Era l'intento omicida più spaventoso che Long Chenyi avesse mai incontrato.


Questo era il motivo per cui Long Chenyi aveva ammesso la sconfitta. Mentre la sua coltivazione poteva essere superiore, il suo intuito gli aveva suggerito di non provocarlo...


Dopo aver sospirato profondamente diverse volte, Long Chenyi riuscì a calmarsi. Aprì gli occhi e fissò le schiene di Chu Feng e Bai Ruochen mentre scomparivano e disse lentamente: "È proprio come ha detto il capo del Sect, è meglio non provocarlo."


"Cosa..." Queste parole sorpresero la gente della Divisione dell'Ascensione. Tuttavia, considerando quanto era accaduto, iniziarono a spostare gli sguardi verso Chu Feng.


Nonostante lo trovassero incredibile, si erano convinti che questo discepolo della Foresta del Legno Turchese Meridionale fosse diverso dagli altri.


Chu Feng non si preoccupò delle loro opinioni, invece chiese con noncuranza a Bai Ruochen: "Sorellina Ruochen, ci sono molte costruzioni in questa piazza, sono tutti posti da cui poter ricevere una missione?"


"Cos'hai fatto prima? Come hai spaventato in un istante Long Chenyi?" Bai Ruochen rispose invece con una domanda.


"Cosa mai avrò fatto? La mia coltivazione è inferiore alla sua. Se combattessimo, allora sarei stato io a soffrire. Per quanto riguarda la sua improvvisa reazione, forse il maestro del Sect dell'Ascensione gli ha menzionato qualcosa?" Chu Feng sapeva il vero motivo, ma non lo riferì a Bai Ruochen.


Dopotutto, se avesse detto che Long Chenyi era stato spaventato dal suo sguardo, sempre se Bai Ruochen gli avesse creduto, sarebbe passato come un vanaglorioso.


"Se non vuoi dirmi perché, allora non importa. So che hai fatto qualcosa comunque." Bai Ruochen non credette alla spiegazione di Chu Feng. Era certa che avesse fatto qualcosa per spaventarlo.


Tuttavia decise di non insistere, invece guardò gli edifici nella piazza, si rivolse a Chu Feng e chiese: "Possibile che tu non sappia nulla di questa piazza, vero?"



