---
title: Capitolo 1150 – Un altro mondo
pubDate: 2024-07-09T12:13:16.473Z
tags:
    - mga
---


<em>Capitolo regolare,
da editare
56 capitoli in coda, 0/3
-Schadenfreude</em>


Mentre i quattro si stavano schiaffeggiando, Chu Feng si avvicinò alla ragazza e iniziò ad a guarire le sue ferite.


Solo allora scoprì che era davvero giovane, doveva avere solo quindici o sedici anni, circa la stessa età di quando Chu Feng era un discepolo della corte esterna nella Scuola del Drago Azzurro.


All'inizio la ragazza aveva molta paura di Chu Feng, quando lui si avvicinò porgendole delle medicine, schivò istintivamente la sua mano. Ma non osò spostarsi completamente.


Tuttavia, dopo che Chu Feng guarì le sue ferite in un batter d'occhio, abbassò la guardia.


"Grazie." Disse in modo molto sincero mentre si toccava le guance appena guarite.


"Dovere." Chu Feng sorrise amichevolmente, poi chiese: "Come ti chiami?"


"Yao'er." Rispose con sincerità la ragazza, poi spostò lo sguardo verso i quattro inginocchiati a terra che si stavano schiaffeggiando.


Quando vide i volti insanguinati di quegli uomini, non solo Yao'er non ne fu sollevata, ma iniziò a provare compassione per loro. Si girò verso Chu Feng e disse: "Senior, può lasciarli andare? In realtà non mi hanno fatto così tanto male."


"Ti hanno quasi ferito il viso irreparabilmente, non è niente?" Chiese con stupore Chu Feng.


"Non è niente." Yao'er sorrise con fare brillante. Anche se il suo aspetto era ordinario, il suo sorriso era proprio brillante, dando una sensazione molto confortevole agli altri.


Quando lo vide, Chu Feng si sentì un po' a disagio perché aveva intuito che doveva essere stata maltrattata continuamente dai discepoli principali. Tuttavia non provava nessun risentimento nei loro confronti e invece si era abituata a come la trattavano.


"Yao'er, sei davvero una ragazza gentile." Chu Feng sospirò e poi si rivolse ai quattro a terra: "Smammate."


Sentendo questo, i quattro si alzarono frettolosamente e iniziarono a scappare via senza guardarsi indietro. Volevano uscire immediatamente dal giardino delle medicine.


"Fermi." Tuttavia Chu Feng li chiamò di nuovo prima ancora che avessero la possibilità di allontanarsi.


I quattro iniziarono a tremare e si bloccarono. Non osarono fare un passo avanti. Si girarono lentamente mostrando dei sorrisi e balbettando: "Sen-senior, c'è... c'è qualcos'altro di cui hai bisogno?"


"Dovete scusarvi tutti con la signorina Yao'er qui." Disse Chu Feng.


"Sì, sì, sì. Hai ragione." Immediatamente i quattro si inginocchiarono a terra e iniziarono a prostrarsi: "Grazie signorina Yao'er per la tua benevolenza! Grazie senior per essere stato tollerante!"


"Basta, potete smammare." Chu Feng fece un cenno sprezzante. Non voleva davvero continuare a vedere le loro facce.


I quattro non osarono esitare. Uno per uno iniziò a scappare rapidamente usando la sua più potente tecnica marziale, come se ne dipendesse della loro vita.


"Yao'er, anche se sei una sorvegliante, non significa necessariamente che tu sia di una classe inferiore rispetto a noi discepoli."


"Non devi pensare che sia naturale per loro maltrattarti. Devi prenderti cura di te. Se nemmeno tu ti rispetti, allora come potrebbero gli altri rispettarti?"


"Sei ancora giovane, non voglio che tu viva schiacciata dagli altri per tutta la vita." Dopo che Chu Feng disse queste parole, si girò e si preparò ad andarsene.


Nonostante questa ragazza gli destasse compassione, Chu Feng sapeva che non sarebbe stato capace di aiutarla in ogni momento. Mentre era riuscito ad aiutarla oggi, poteva essere maltrattata di nuovo domani.


"Senior, non so ancora il tuo nome." Chiese all'improvviso Yao'er.


Chu Feng si girò e disse: "Mi chiamo Chu Feng."


"Senior Chu Feng, se sei venuto a cercare erbe medicinali, posso dirti dove trovarle." Disse la ragazza.


"Mn? Non hai detto che non sapevi dov'erano a quei quattro?" Chiese con un sorriso.


"Mi dispiace. Prima stavo mentendo a quei senior, ma l'Anziano mi ha detto che se avessi incontrato dei discepoli gentili, avrei potuto condurli in quel luogo." Disse Yao'er.


"Dove?" Chiese Chu Feng.


"È il luogo dove l'Anziano coltiva le erbe medicinali. In teoria è un luogo dove i discepoli non hanno il permesso di entrare. L'Anziano però mi ha menzionato che avrei potuto portarli lì se fossero stati gentili."


"Tuttavia ha anche detto che le persone che entrano non potranno raccogliere molto. Ogni volta potranno prendere solo cento erbe medicinali." Disse Yao'er.


"Oh? Davvero? In tal caso dovrebbe essere un luogo pieno di erbe medicinali, vero?" Chiese Chu Feng.


"Mn. Tuttavia ho il permesso di dartene solo cento, se ne raccogli troppe, l'Anziano si arrabbierebbe." Rispose Yao'er.


"Eheh, come sei così certa che sono una persona gentile?" Chu Feng pensò che Yao'er fosse proprio una ragazza innocente.


"Qualcuno che è disposto a difendere una sorvegliante come me, anche se fosse cattiva, non sarebbe poi così cattiva." Rispose con n sorriso raggiante Yao'er.


"Vero. In tal caso allora per favore fammi strada. Anche se cento erbe non sono lontanamente sufficienti, è un bene averle." Disse Chu Feng.


"Cento non sono sufficienti? Quante erbe vuoi raccogliere?"


"Sembra che tu sia ad un livello molto elevato. Se sei venuto qui per ottenere punti, perché non vai a fare missioni di livello superiore?" Chiese perplessa Yao'er.


"Come lo spiego? Il mio obiettivo non sono i punti, né le erbe medicinali. In realtà ho bisogno dei semi delle erbe medicinali." Disse Chu Feng.


"Semi? Senior Chu Feng, hai davvero bisogno solo dei semi?" Chiese Yao'er.


"Mn." Chu Feng annuì.


"In tal caso, allora credo di poter esaudire il tuo desiderio, perché l'Anziano ha solo limitato il numero di medicine che si possono raccogliere, non sui semi. Quindi se hai bisogno solo di semi, puoi prenderne quanti ne vuoi." Disse Yao'er.


"Davvero? Ma ho bisogno di tantissimi semi." Disse Chu Feng.


"Quanti?" Chiese Yao'er con gli occhi spalancati.


"Centomila." Rispose Chu Feng.


"Ehhehh, senior Chu Feng, seguimi per favore." Yao'er iniziò a saltellare in avanti. Anche se era già un'adolescente, il suo temperamento assomigliava più a quello di una bambina. Era ancora innocente e incantevole.


"Nel posto di cui sta parlando stanno davvero crescendo centomila erbe medicinali?" Non appena vide l'espressione sicura di Yao'er, Chu Feng si entusiasmò.


Sarebbe stato di enorme aiuto per Chu Feng.


Dopodiché il giovane iniziò a seguirla. Alla fine si fermarono ai piedi di una montagna. A Chu Feng sembrava un vicolo cieco mentre lo sondava.


Tuttavia Yao'er tirò fuori una pietra di giada e la posò su un macigno. Quando lo fece, una luce si accese e iniziò ad apparire un portale di formazione Spirit.


Gli occhi di Chu Feng iniziarono a brillare. Perfino lui era rimasto sbigottito dalla scena che aveva di fronte e sussultò.


