---
title: Capitolo 1151 – Una Scena Crudele
pubDate: 2024-07-09T13:13:16.473Z
tags:
    - mga
---


<em>Capitolo sponsorizzato, ringraziamo Zangetsus!
da editare
55 capitoli in coda, 0/3
-Schadenfreude</em>


In quel momento di fronte a Chu Feng non c'era un tunnel ordinario, ma un mondo completamente diverso.


A quanto pareva davanti non c'era una montagna, ma una formazione di occultamento di altissimo livello. Era simultaneamente vera e falsa, ma l'interno del monte era vuoto.


Chu Feng poteva vedere chiaramente cosa c'era dentro. Quando alzò la testa, vide il cielo blu e le nuvole bianche, non c'era nulla che ostacolasse la sua vista. Sembrava che le pietre e gli alberi che coprivano la vetta non fossero nemmeno lì.


Quando guardò in avanti, vide una terra sconfinata piena di erbe medicinali, dovevano essere diverse decine di milioni.


Questo luogo era semplicemente un oceano pieno di erbe medicinali. Chu Feng capì finalmente perché Yao'er era così sicura di sé. A quanto pareva i centomila di cui aveva bisogno erano una piccola porzione in confronto alle erbe presenti qui.


Chu Feng non poté che provare entusiasmo. Avrebbe potuto radunare i semi di cui aveva bisogno in pochissimo tempo.


Dopo che la sorpresa passò, Chu Feng chiese con curiosità: "Yao'er, qual è il nome dell'Anziano di cui hai parlato? Come mai coltiva così tante erbe medicinali in questo posto?"


Chu Feng aveva sondato le erbe medicinali prima. Aveva capito che contenevano un'energia speciale e dovevano avere funzioni particolari. Tuttavia, visto che possedevano una loro coscienza, sarebbe stato estremamente difficile radunarle in un solo posto.


Eppure c'era un giardino ordinato qui, così Chu Feng capì che questo Anziano doveva essere straordinario.


"L'Anziano non vuole che si menzioni nulla i lui. In realtà nemmeno io so il so nome. Tutto ciò che so è che l'Anziano è una persona molto gentile, mi tratta molto bene." Rispose Yao'er, quando iniziò a parlare dell'Anziano, il suo sorriso diventò ancora più brillante.


"Oh? In tal caso tutti i sorveglianti conoscono questo posto? O solo te?" Chiese di nuovo Chu Feng.


"Eh... solo io lo conosco. È il luogo di cui mi ha parlato l'Anziano. Solo io ho il permesso di venire qui." Yao'er non nascose nulla.


"Allora è così." Chu Feng ebbe ancora di più la certezza che questo fosse un posto nascosto. L'Anziano a capo di questo luogo sicuramente non era una persona ordinaria.


"Senior Chu Feng, raduna pure i semi qui. L'Anziano ha detto che i semi delle erbe medicinali sono inutili. Quindi non dovrebbero esserci problemi se li portassi via tutti. Tuttavia, se vuoi raccogliere le erbe, allora potrai prenderne solo cento." Gli ricordò Yao'er. Era evidente che fosse molto meticolosa.


Chu Feng chiese: "Devi uscire?"


"Mn, ho bisogno di tornare nel giardino e rimuovere i rampicanti. È il mio lavoro, non posso tardare." Rispose la ragazza avvicinandosi all'entrata da cui erano usciti.


"Questa ragazza è davvero troppo innocente. Ha completa fiducia in me. Ora che se n'è andata, come potrebbe sapere quante medicine ho raccolto?" Chu Feng sorrise e scosse la testa mentre guardava l'entrata.


Poi Chu Feng giunse le mani e creò innumerevoli raggi di luce che volarono fuori dal suo corpo, dispiegandosi come dei boccioli in fiore.


I raggi si levarono in cielo, ma presto iniziarono a disperdersi. Si divisero sempre di più, da uno a dieci, da dieci a cento. Alla fine si trasformarono in piccole mani che puntarono diligentemente su ogni erba.


Tuttavia, sotto il controllo di Chu Feng, queste piccole mani di luce atterrarono sulle erbe medicinali, ma non le raccolsero. Tutto ciò che fecero fu prendere i semi, radunarli e continuare.


Chu Feng era estremamente entusiasta. Non si sarebbe mai immaginato che in una regione del giardino stesse accadendo un fenomeno bizzarro.


Una foschia viola si levò al cielo.


Allo stesso tempo stava emanando un'aura vastissima: "Jijiji." Si nascondevano innumerevoli sguardi cremisi in mezzo ad essa..


Non era una foschia ordinaria, era dotata di vita propria. Come dei demoni succhiasangue, i mostri al suo interno avrebbero potuto divorare il mondo intero con la loro forza terrificante.


I quattro erano in ginocchio al centro di questo mare viola. Erano i quattro giovani di prima che avevano maltrattato Yao'er e poi erano stati cacciati via da Chu Feng.


I quattro erano in ginocchio con espressioni agitate e il viso coperto di sudore e lacrime. E, come se fossero rimasti bloccati in una cella di ghiaccio per molti giorni, stavano tremando incontrollabilmente.


"Per favore risparmiateci, vi prego, risparmiateci." I quattro stavano implorando a gran voce. Era evidente che fossero terrorizzati.


"jijijiji." All'improvviso la foschia viola sfrecciò in avanti e divorò direttamente i quattro.


"Eaaaahhh!!!!!!" Delle grida iniziarono a risuonare dal mare viola. Tuttavia la sola risposta che quelle urla ottennero fu il rumore dei loro muscoli che si strappavano, le loro ossa che si spezzavano, i loro organi che venivano svuotati e il loro sangue che veniva prosciugato.


Dopo molto tempo le urla si fermarono. Allo stesso tempo la foschia viola iniziò a disperdersi e a scomparire.


Dei quattro erano rimasti solo quattro abiti insanguinati, erano morti in modo incredibilmente doloroso.


Chu Feng non sapeva cos'era accaduto a quei quattro. Usando i suoi metodi straordinari, Chu Feng riuscì a radunare centomila semi.


Tuttavia non aveva modo di lasciare questo posto, la formazione di occultamento era estremamente potente, non solo impediva alle persone di entrare, ma anche di uscire senza una chiave come quella di Yao'er.


Così poté solo aspettare. Fortunatamente dovette aspettare solo quattro ore prima che Yao'er riapparisse. Solo che stavolta c'era un'altra persona con lei.


Era una donna, dal suo abito, Chu Feng capì che era anche lei una discepola principale della montagna del Legno Turchese.


Questa donna aveva un aspetto splendido, era davvero affascinante. Specialmente l'aroma particolare del suo corpo faceva brillare gli occhi. Anche qualcuno come Chu Feng fu attratto dal suo profumo e iniziò a darle un paio di occhiate in più.
                                


                                



