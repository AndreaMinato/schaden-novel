---
title: Capitolo 116 - La Madre di Su Rou?
pubDate: 2024-05-27T10:13:16.348Z
tags:
    - mga
---


CAPITOLO SPONSORIZZATO da akisame
16 Capitoli in coda
-Schadenfreude


Sulle mura frastagliate della caverna c'erano strane incisioni. Sembravano simboli, eppure non lo erano. Davano una sensazione incredibile e provocavano inquietudine nel cuore di chi li guardava.


Non troppo distante da Chu Feng c'era perfino una pila di ossa. Nonostante non fosse al livello nel Cimitero Mille Ossa, era una quantità di resti scioccante.


"Wow, così tanta Energia Primaria! Presto, aiutami ad assorbirla tutta." Ovetto era incredibilmente gioiosa, come se avesse scoperto un tesoro.


"Aspetta, c'è un fantasma che ci sta guardando!" Chu Feng si tese quando vide che dietro la pila di ossa c'era un profilo.


Era una donna bellissima. Indossava un <a href="https://it.wikipedia.org/wiki/Cheongsam" target="_blank" rel="noopener noreferrer">Cheongsam</a> di seta e i suoi lunghi capelli le ricadevano sulla schiena.
Il suo abito era appropriato e aveva un portamento grandioso. Stava fissando Chu Feng con cautela e continuava a singhiozzare.


Quello era il cosiddetto fantasma. Ad essere precisi era una coscienza che si era formata dopo la morte e, visto che la sua figura era quasi trasparente e brillava debolmente, non era assolutamente un corpo fisico.


Comunque, dopo un'osservazione dettagliata, Chu Feng rimase scioccato. Sentì una sensazione familiare guardando il volto della donna. Sembrava molto simile a Su Rou e Su Mei.


"Tu sei?" Dopo aver pensato ad una possibilità spaventosa, Chu Feng fece questa domanda.


*whoosh* Però, non appena il ragazzo parlò, quella coscienza mostrò paura. Si girò e volò via. Era molto veloce e scomparve in un batter d'occhio.


"Quella coscienza non ha intelligenza, solo istinto. Non risponderà alle tue domande perché non ha nemmeno dei ricordi."


"Inoltre dev'essere morta da molto tempo. La sua coscienza scomparirà presto e al momento è molto debole. Non ha modo di ferirti, quindi non c'è bisogno di preoccuparsi."


"Ora aiutami ad assorbire questa Energia Primaria. Ci sono così tanti resti di coltivatori con una potente Energia Primaria. Potrò aumentare significativamente la mia coltivazione e forse arriverò perfino al picco dello Spirit realm!" Disse Ovetto.


La sua coltivazione era diventata terrificante, dopo che Chu Feng le aveva fatto consumare l'Energia Primaria di 200 Bestie dal Corno Spettrale mature, la ragazza prima priva di coltivazione aveva già raggiunto il livello di Chu Feng. Al momento era già all'ottavo livello dello Spirit realm. Se avesse assorbito l'Energia Primaria nella tomba, sarebbe potuta avanzare al picco dello Spirit realm.


"Sì."


Chu Feng annuì e non perse tempo a parlare. Iniziò ad attirare l'Energia Primaria dai resti, estendendo un potere risucchiante senza forma. Tra le montagne di ossa apparì un gas invisibile. Era l'Energia Primaria, individuabile solo con il Potere Spirit.


Strato dopo strato entrò nel corpo di Chu Feng e venne tutta assorbita da Ovetto. Nel Mondo degli Spiriti, la ragazza era seduta a gambe incrociate come se stesse coltivando. Stava raffinando l'Energia Primaria e la sua coltivazione stava aumentando all'improvviso.


"Presto, vai a trovarmi altri resti. Quelli capaci di formare una coscienza dopo la morte avranno almeno una coltivazione al Profound Realm quando erano vivi. Se posso raffinare la sua Energia Primaria, potrò arrivare all'Origin realm."


Dopo aver assorbito tutte le ossa, Ovetto avanzò davvero al nono livello dello Spirit realm. Chiaramente era entusiasta perché poteva ottenere molti benefici dalla Tomba Antica.


"Questa ragazza è un mostro."


Chu Feng era senza parole. La sua velocità di coltivazione era anormale, ma in confronto a lei non era degna nemmeno di essere menzionata. In metà giornata era passata da una coltivazione nulla al nono livello dello Spirit realm. Era piuttosto spaventoso.


Comunque Chu Feng non si fermò. Tenendo la Bussola degli Spiriti, si addentrò nella caverna seguendo la fonte dei singhiozzi per trovare i resti di quella donna. Sul cammino, Chu Feng non poté trattenersi dal chiedere con curiosità:"Da dove provengono queste ossa? Dal loro aspetto, dovrebbero essere morti da molto tempo, vero?"


"C'è bisogno di chiederlo? Sono le persone che hanno provato ad intrudersi nella Tomba Antica." Spiegò Ovetto.


Dopo aver sentito quelle parole, Chu Feng rimase scioccato. Nonostante fossero diventate ossa, a giudicare dalla loro Energia Primaria, Chu Feng sentiva che erano uomini all'Origin realm quando erano vivi. Così tante persone di quel livello erano morte così, di sicuro la Tomba Antica era pericolosa.


Tuttavia, dato che aveva la Bussola degli Spiriti in mano, Chu Feng poteva prevedere tutti i pericoli, quindi non era troppo preoccupato. Ripensò ancora a quella bellissima donna. Aveva il presentimento che avesse qualche connessione con Su Rou e Su Mei.


"Dovrebbe essere la madre di quelle due ragazze, vero? Significa che questa è la tomba della moglie del Lord della città?"


Tuttavia, dopo aver riflettuto un po', Chu Feng sentì di essersi sbagliato. Se fosse davvero la madre di Su Rou e Su Mei, come poteva essere stata sepolta qui senza nemmeno una lapide? Perché avrebbe pianto? Perché i suoi singhiozzi erano così tristi?


Mentre si stava facendo tutte queste domande, Chu Feng camminò nella caverna. Sotto la guida della Bussola degli Spiriti, sentì di nuovo quel pianto. Quando Chu Feng si avvicinò, scoprì che c'erano davvero dei resti vicino alla donna.


Si era già decomposto fino a diventare una pila di ossa, ma il suo vestito era ancora lì. Nonostante fossero un po' laceri, si vedeva che il corpo stava indossando un cheongsam fatto di seta.
Chiaramente era il cadavere della bellissima donna.


"Grandioso! Sono davvero i resti di una persona al Profound realm! Nonostante sia solo al primo livello, non è così male. Se lo raffinerò, potrò avanzare all'Origin realm." Risuonò la voce contenta di Ovetto.


"No, non posso lasciarti raffinare l'energia di questa donna." Disse Chu Feng fermandola.
Nonostante non avesse modo di confermarlo, sentiva che la bellissima donna fosse la madre di Su Rou e Su Mei. Chu Feng non voleva distruggere il corpo della madre delle sue amiche.


"Sei stupido? È solo un assorbimento d'Energia Primaria. Non distruggerà i suoi resti, inoltre è già morta da molto tempo. Questa coscienza non ha alcuna intelligenza e si sta indebolendo sempre di più, molto presto scomparirà."


"Se raffinassi la sua energia potrei raggiungere l'Origin realm. Porterebbe enormi vantaggi per te e per me. In quel momento potrai perfino sconfiggere esperti al terzo livello dell'Origin realm. Vuoi perdere una possibilità così buona?"


Sentendo queste parole, anche Chu Feng si emozionò. L'Origin realm. Se le parole di Ovetto fossero vere, in effetti sarebbe stata una grande attrattiva per il ragazzo.


Se avesse raggiunto uno stadio del genere, figuriamoci il terzo livello dell'Origin realm, probabilmente avrebbe potuto combattere contro persone al quarto. Come poteva Chu Feng non desiderare una capacità di combattimento così formidabile specialmente quando pensava alla lotta che si sarebbe tenuta un anno dopo?





