---
title: Capitolo 1167 – Contrariamente alle Aspettative
pubDate: 2024-07-10T05:13:16.476Z
tags:
    - mga
---


<em>Capitolo sponsorizzato, ringraziamo Zangetsus!
da editare
43 capitoli in coda, 0/3
-Schadenfreude</em>


"Ahah, se oserà davvero presentarsi, allora non ci limiteremo a picchiarlo finché non si cagherà addosso." Il capo della Divisione del Drago e della Tigre iniziò a ridere freneticamente dopo aver letto la lettera. Inoltre mostrò uno sguardo freddo.


Gli altri rimasero sbigottiti dalla sua reazione. La seconda in comando cercò di sbirciare il contenuto della lettera, ma quando lo lesse, mostrò un'espressione sbalordita.


C'era solo una frase nel messaggio: "Trova Chu Feng e usa una sfida come una scusa per picchiarlo a morte."


"Divisione del Drago e della Tigre, esci fuori e vieni incontro alla sua morte!" Risuonò un grido furioso all'orizzonte.


Quella voce riecheggiava con chiarezza anche a mille miglia di distanza. La persona che aveva urlato era ancora lontana.


"Tempismo perfetto." Il capo sogghignò. Guidò i suoi sottoposti e arrivò all'entrata del suo territorio.


"Guardate, la gente della Divisione del Drago e della Tigre è uscita allo scoperto."


Sempre più persone si erano radunate attorno fino ad affollare le zone attorno all'organizzazione. Prima stavano cercando di capire chi fosse stato ad urlare, volevano vedere quanto era eccezionale la Divisione Asura.


Ora che però i membri della Divisione del Drago e della Tigre erano apparsi, molti astanti spostarono lo sguardo su di loro. Dopotutto, indipendentemente dall'esito di questo conflitto, molti volevano cogliere l'occasione per vedere chi era il capo della Divisione del Drago e della Tigre.


"Rumble."


Proprio in quel momento però risuonò un tono. L'orizzonte distante stava tremando. Si stavano levando un'energia cupa nel cielo, simile a delle nuvole nere.


"Che enorme potere."


Vedendo questa scena, i presenti esclamarono con ammirazione. In quanto coltivatori esperti, avevano capito che non era stato un fulmine a fare quel rumore, ma un'aura molto potente. Un colpo doveva aver causato un'onda d'urto e un'esplosione.


Il banco di energia cupa era soltanto un'illusione causata dal movimento dell'aria.


Tutti i Martial King sarebbero stati capaci di farlo e questo significava che la Divisione Asura non era venuta impreparata. Se non altro non era in svantaggio in quanto a maestosità.


Tuttavia la folla attorno non la pensava allo stesso modo. Dopo che aveva saputo dei risultati di Chu Feng, nutrivano un nuovo rispetto nei suoi confronti. Molti pensavano perfino che la Divisione del Drago e della Tigre stesse per andare incontro ad una catastrofe.


Così, in quel momento, molti avevano già iniziato a farsi da parte per dare loro spazio.


Alla fine Chu Feng e gli altri arrivarono. La gente li avvistò subito.


"Come previsto, è piuttosto straordinario." La folla attorno iniziò ad annuire ripetutamente quando videro il gruppo.


Chu Feng andò dritto al punto e gridò: "Chi è il capo della Divisione del Drago e della Tigre?"


"Sembra che tu sia il capo della Divisione Asura, quel rifiuto della Foresta del Legno Turchese Meridionale, Chu Feng?" Non solo il capo nemico si fece avanti, mostrò anche la sua aura. Le sue intenzioni erano molto chiare, stava rivelando la sua identità.


"Sono io." Rispose con forza Chu Feng.


"Martial King di secondo livello, davvero sbalorditivo."


"E io che mi chiedevo chi avesse distrutto i territori di tutti i membri della mia divisione in un solo giorno. Dopo tutto questo trambusto, sei soltanto un Martial King di secondo livello?" Il capo della Divisione del Drago e della Tigre derise Chu Feng. Inoltre il suo atteggiamento diventò sempre più ostile. Alla fine indicò Chu Feng e lo insultò: "Sei un mero Martial King di secondo livello e si venire a sfidare la mia divisione e a dirmi di uscire fuori a morire? Che sciocchezze!"


"Boooom!" Subito dopo che queste parole uscirono dalla bocca dell'uomo, Bai Ruochen emanò un'aura opprimente.


Tutti la sentirono, ma la giovane la concentrò sul capo nemico.


Quest'aura fece agitare gli abiti e i capelli dei membri della Divisione del Drago e della Tigre e li destabilizzò, facendoli cadere all'indietro.


"Quella ragazza è una Martial King di quinto livello?" Gli occhi della folla brillarono con stupore. Anche se sapevano che Chu Feng era molto potente, non si sarebbero mai immaginati che la Divisione Asura nascondesse un talento del genere.


Dopotutto, data l'età di Bai Ruochen, il suo aspetto e la sua coltivazione, tutti potevano capire con una sola occhiata che era un genio.


Non si sarebbero mai immaginati che ci sarebbe stata una persona del genere e che fosse una ragazza dall'aspetto estremamente freddo.


"La coltivazione di junior Ruochen è già al quinto livello? Come può essere progredita così velocemente?" Perfino Long Chenyi e gli altri furono scioccati dalla sua forza e sussultarono.


Dopotutto, in confronto agli altri, Long Chenyi e i suoi compagni la conoscevano. Sapevano che Bai Ruochen era un genio anormale. Così, non poterono che rimanere scioccati sapendo che era arrivata ad un livello del genere.


"S-sei davvero una Martial King di quinto livello?" La persona che si allarmò i più naturalmente fu il capo della Divisione della Tigre e del Drago.


Che sorta di situazione era questa? Come poteva apparire una Martial King di quinto livello nella Divisione Asura? Inoltre era così giovane!


Aspetto più importante, poteva percepire dalla sua aura quanto era spaventosamente forte. Se avesse dovuto descriverla, allora avrebbe detto che sarebbe stata imbattibile per lui.


Questo era al di fuori delle sue aspettative.


All'inizio aveva intenzione di dare una lezione a Chu Feng e ad umiliarlo di fronte a tutti, costringendolo a nascondersi per tutto il resto della sua vita. Allo stesso tempo voleva sfruttare questa opportunità per mostrare la sua potenza.


Dopodiché avrebbe trovato un'altra occasione per usare l'incidente come pretesto e ucciderlo.


Non era preoccupato di dover assassinare un discepolo, aveva il supporto della Divisione Orione.


Ora però Bai Ruochen aveva rovinato tutti i suoi piani. Iniziò perfino a provare paura perché la sua Divisione del Drago e della Tigre sarebbe andata incontro ad una sconfitta disastrosa vista la potenza della giovane.
                                


                                



