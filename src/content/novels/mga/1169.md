---
title: Capitolo 1169 – Saggia Decisione
pubDate: 2024-07-10T07:13:16.476Z
tags:
    - mga
---


<em>Capitolo sponsorizzato, ringraziamo Zangetsus!
da editare
41 capitoli in coda, 0/3
-Schadenfreude</em>


Chu Feng rise piano quando vide quanto erano terrorizzati. Poi con un tono freddo che non ammetteva nessuna obiezione, disse: "Oggi non vi farò nulla di male, ma non voglio vedere più nessuno della Divisione del Drago e della Tigre in futuro. A partire da domani, se vedrò qualcuno che indossa la fascia della Divisione del Drago e della Tigre, lo picchierò ogni volta che lo vedrò."


Il tono di Chu Feng era davvero tirannico. Perfino la folla attorno rabbrividì.


L'intento del giovane era chiarissimo. Stava costringendo la Divisione del Drago e della Tigre a sciogliersi. Quando le altre organizzazioni facevano delle sfide, avrebbero usato gli altri come trampolini di lancio per aumentare la propria reputazione.


Tuttavia Chu Feng non si era limitato a distruggere le porte e l'insegna nemiche, voleva anche che l'organizzazione si sciogliesse. Era davvero un po' troppo arrogante e spietato.


"Boooom!" Proprio quando tutti stavano rabbrividendo, Chu Feng alzò la mano e scagliò un colpo di palmo. Un enorme potere Martial King iniziò a formare un violento oceano di energia.


Questa forza si avventò sulla Divisione del Drago e della Tigre. Ovunque passava, non rimase nemmeno un filo d'erba. In un batter d'occhio aveva distrutto tutti i palazzi lussuosi della Divisione del Drago e della Tigre.


"Cosa..."


Quando guardarono le nuvole di polvere sollevate dall'esplosione e gli edifici della Divisione del Drago e della Tigre scomparse in un istante, la folla sussultò. Aveva pensato che la questione fosse già chiusa e nessuno si sarebbe immaginato che Chu Feng avrebbe attaccato all'improvviso.


La folla ebbe una sensazione di familiarità, era una scena simile a quella dei territori spianati degli altri membri della Divisione del Drago e della Tigre. Tuttavia, stavolta la distruzione che aveva seminato Chu Feng era sconcertante.


Dopo aver scagliato il colpo di palmo, Chu Feng non perse tempo a vedere la reazione della folla. Come se questo colpo di palmo avesse decretato la fine della sua sfida di oggi, si voltò con calma e iniziò a condurre via i membri della sua Divisione Asura.


La folla attorno iniziò a discutere vivacemente non appena se ne andò. Poi una persona dopo l'altra se ne andò, facendo rimanere solo i membri della Divisione del Drago e della Tigre che rimasero a mezz'aria tremando di paura.


Guardarono il loro capo a terra, poi la loro Divisione in rovina ancora avvolta da nuvole di polvere. Poi ripensarono alle parole di Chu Feng, terrorizzati.


"Quel Chu Feng è troppo spaventoso. Non voglio essere più un suo nemico. Capo, seconda in comando, mi dispiace, non potrò continuare a seguirvi."


Dopo molto tempo, uno di loro si tolse la fascia della divisione e volò via come un fulmine.


La sua partenza iniziò una reazione a catena. Uno dopo l'altro, sempre più membri si tolsero la fascia per poi scappare via.


Alla fine rimasero solo diverse persone a mezz'aria. La seconda in comando sospirò e poi atterrò. Prese una medicina spirituale e la mise in bocca al capo, aiutandolo a guarire le sue ferite.


Anche gli altri la raggiunsero e rimasero in cerchio attorno al loro capo.


"Un branco di cani codardi. Mi ricorderò di loro. Hanno il coraggio di tradirmi, vedrete come li sistemerò in futuro." Disse il capo della Divisione del Drago e della Tigre stringendo i denti per la rabbia dopo essersi ripreso. La sua furia era evidente.


"Non possono essere biasimati capo. Dopotutto quel Chu Feng è davvero troppo potente. Non possiamo davvero rivaleggiare con lui. Inoltre c'è anche quella donna. Ha già una coltivazione del genere ad una così giovane età, è davvero troppo terrificante. È stato davvero un errore per noi provocare la Divisione Asura." Il secondo in comando lo consolò con un'espressione avvilita.


"Str****te! È stato un errore provocarli? Che errore sarebbe? È vero che non possiamo affrontarli, ma non dimenticare chi ci sostiene. Quando Lord Lei Yao tornerà, la loro Divisione Asura la pagherà."


"Ca**o! Ha osato umiliarmi così di fronte a tutte quelle persone. Chu Feng, preparati. Mi vendicherò sicuramente per l'affronto di oggi." Disse con rabbia il capo della Divisione del Drago e della Tigre. Stava emettendo un intenso intento omicida.


Nel frattempo, l'atmosfera della Divisione Asura era completamente diversa.


Le porte e l'insegna della Divisione Asura erano state già riparate e Chu Feng aveva organizzato un banchetto per festeggiare.


Nonostante la distruzione della Divisione del Drago e della Tigre non fosse nulla di importante per Chu Feng, era comunque la prima battaglia che la sua organizzazione aveva fatto. Naturalmente c'era bisogno di festeggiare.


Per gli altri membri della Divisione Asura era davvero un evento gioioso. Ieri avevano seguito Chu Feng mentre distruggeva i territori nemici. Poi lo avevano visto personalmente schiaffeggiare il capo della Divisione del Drago e della Tigre fino ad atterrarlo e metterlo fuori combattimento. Avevano visto le espressioni di stupore e ammirazione della folla quando Chu Feng aveva distrutto il quartier generale nemico.


Ora provavano solo esaltazione.


Wang Wei e gli altri naturalmente erano impressionati. In quanto nuovi arrivati, potevano comportarsi in un modo che avrebbe destato timore reverenziale perfino nei discepoli più grandi di loro.


Per Fang Tuohai e gli altri membri della vecchia generazione questo invece era stato sconvolgente. In passato erano stati maltrattati dagli altri in continuazione. In questi anni avevano imparato a sopportare in silenzio.


Tuttavia chi avrebbe pensato che, dopo essersi uniti alla Divisione Asura, la loro posizione sarebbe cambiata in modo così enorme? Si sentivano come se stesero sognando. Erano davvero pieni di gioia. Se questo era un sogno, allora speravano di non svegliarsi più.


Erano proprio felici, anche se non erano stati loro ad attaccare e avevano solo seguito Chu Feng, poter godere di riflesso della sua fama era già piacevole per loro, adoravano questa sensazione di essere riveriti dagli altri.


"Padrone, si sono radunate molte persone fuori. Dicono che desiderano porgerle una visita." All'improvviso arrivò una serva, era la decima volta che entrava e ogni volta era entrata per riferire l'arrivo di qualcuno.


Dopo che Chu Feng e gli altri erano tornati alla Divisione Asura, un flusso ininterrotto di gente aveva iniziato a trovarli nella speranza di unirsi a loro. Non solo nuovi arrivati, ma anche discepoli più grandi che erano stati nella montagna del Legno Turchese da molti anni, ora avevano abbandonato le loro frazioni per entrare nella Divisione Asura.


"Junior Chu Feng, ci sono davvero così tante persone che vogliono unirsi a noi. Sembra che la nostra Divisione Asura diventerà più potente."


"Junior Chu Feng, ci sono già diverse centinaia di persone radunate fuori. Non dovresti andare a riceverle? Dopotutto la nostra Divisione Asura ha bisogno di espandersi, no?" Dissero Wang Wei, Fang Tuohai e gli altri.


Tuttavia Chu Feng si limitò a sorridere lievemente: "Ho già detto prima che non abbiamo bisogno di reclutare persone e che in futuro ci sarà gente che vorrà unirsi a noi, ma allora non sarà così facile entrare nella nostra Divisione Asura."


Sentendo queste parole, tutti capirono le sue intenzioni e smisero di provare a persuaderlo. Comunque sorridevano con gioia. Erano fermamente convinti che Chu Feng fosse la persona che avrebbe illuminato il loro cammino. Finché l'avessero sguito senza nessuna esitazione, il loro futuro sarebbe diventato sempre più luminoso.


Unirsi alla Divisione Asura era stata la loro decisione più saggia.
                                


                                



