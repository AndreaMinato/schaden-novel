---
title: Capitolo 1172 – Caduto in una Trappola
pubDate: 2024-07-10T10:13:16.476Z
tags:
    - mga
---


<em>Capitolo sponsorizzato, ringraziamo Zangetsus!
da editare
38 capitoli in coda, 0/3
-Schadenfreude</em>


Un duello mortale. Non era facile disputare una battaglia del genere, altrimenti un discepolo della montagna del Legno Turchese non avrebbe potuto usare questo pretesto per uccidere un altro discepolo?


In tal caso non sarebbero stati permessi combattimenti all'ultimo sangue tra discepoli?


Lo erano, ma solo in situazioni molto speciali.


Alcuni discepoli avevano disputato duelli mortali, ma ci voleva l'approvazione degli Anziani ed entrambe le parti dovevano accettare le condizioni dell'accordo prima di combattere.


Tuttavia come avrebbero accettato di farlo gli Anziani? Era necessario che ci fosse un enorme odio tra le due parti, altrimenti nessuno avrebbe permesso questo scontro mortale. Dopotutto l'Anziano che avrebbe accettato di fare da arbitro sarebbe stato considerato responsabile dello scontro.


Ciò che stupiva la folla però non era la complessità nell'organizzare un duello, ma era rimasta scioccata di come Chu Feng stesse sfidando Lei Yao.


Chi era Lei Yao? Era un Martial King di sesto livello, il capo della Divisione Orione, un famoso genio nella montagna del Legno Turchese. Indipendentemente da quanto poteva essere anormale Chu Feng, era solo al secondo livello. Anche se avesse avuto un potere combattivo sconvolgente, sarebbe stato impossibile per lui rivaleggiare con Lei Yao. Non era praticamente un suicidio scontrarsi con lui?


"Ahah, un duello mortale? Chu Feng, chi avrebbe pensato che saresti stato così stupido. È uno scontro per decidere chi vivrà o morirà, un massacro."


"La montagna del Legno Turchese può darci il permesso di farlo, ma non è qualcosa che si può fare per capriccio. Non proviamo un odio enorme l'uno nell'altro, quindi è semplicemente impossibile." Disse con tono di derisione Lei Yao. Stava guardando Chu Feng come se fosse uno sciocco ignorante.


"Non devi deciderlo tu, ma io." Risuonò una voce all'improvviso. Una figura si fece largo tra la folla.


Era una vecchia signora. Era un'Anziana della montagna del Legno Turchese che molti conoscevano. Questo perché era molto potente, nonostante non appartenesse alla corte principale, era una figura importante nella regione primaria. Era la stessa signora che aveva rimproverato Long Chenfu quel giorno, l'Anziana Xie.


"Anziano Xie?" Una volta che l'Anziano Xie apparì, l'espressione di molte persone cambiarono.


"Un duello all'ultimo sangue richiede il consenso di entrambe le parti. Finché sarete disposti ad accettarlo e a firmare un contratto della vita e della morte, sono disposto a presiedere questo incontro fino alla fine." Dopo che si presentò, l'Anziana Xie non perse tempo a dire parole superflue e andò dritta al punto.


"Questo..." La folla cambiò di nuovo espressione. Nonostante l'Anziana Xie avesse i requisiti per fare da arbitro, tutti sapevano che un duello mortale non poteva essere fatto senza il consenso di entrambe le parti e che doveva essere fatto a causa di un intenso odio tra le due parti. Chu Feng e Lei Yao, nonostante sembrassero ostili tra di loro, sicuramente non erano arrivati al punto da volersi uccidere a vicenda.


Eppure, dato che l'Anziana Xie aveva già parlato, doveva essere d'accordo con Chu Feng.


E in effetti era così, Chu Feng aveva previsto gli eventi di oggi, così si era già preparato. Questa sfida poteva sembrare improvvisa e sciocca, ma sapeva che sarebbe riuscito ad attuarla.


"Chu Feng, a quanto pare ti ho sottovalutato. Hai davvero invitato l'Anziano Xie a sostenerti." In quel momento Lei Yao capì cos'era accaduto. Tuttavia non si sentì sotto pressione, invece rise beffardo e poi guardò l'Anziana Xie: "Fare da arbitro all'incontro non è un aiuto per Chu Feng, gli sta solo facendo del male."


All'improvviso Chu Feng disse: "Di che assurdità stai parlando? Ti ho solo chiesto se osi accettare o no."


"Cosa? Non oserei farlo? Dimmi un motivo per cui non oserei accettare."


"Chu Feng, ho preso in considerazione il fatto che siamo discepoli dello stesso Sect, e non volevo rendere la situazione così estrema. Tuttavia non mi sarei mai immaginato che non avresti capito cos'è bene per te e che avresti invitato l'Anziana Xie."


"Dato che sei così spudorato, allora non biasimarmi se sarò crudele. Accetto la sfida. Tuttavia, dato che l'hai proposta tu, seguirò le regole. Quando arriverà quel giorno non avrò pietà e ti toglierò la tua misera vita."


Le continue provocazioni di Chu Feng fecero infuriare Lei Yao, spingendolo ad accettare la sfida.


"Dato che entrambe le parti sono disposte a combattere, allora farò personalmente da arbitro nello scontro che si terrà tra tre giorni nella Pozza Immortale dell'Antica Era." Dopo che l'Anziana Xie disse queste parole, scomparì. Era arrivata all'improvviso e se n'era andata velocemente.


"Chu Feng, tra tre giorni ti ucciderò. Te la sei cercata." Lei Yao si girò e se ne andò. Allo stesso tempo, l'esercito della Divisione Orione lo seguì.


"Chu Feng, devo dire che ammiro davvero il tuo coraggio." Yuan Qing non se ne andò, stava guardando il giovane con derisione.


"Mi ammiri già solo per questo? Ti farò provare ancora più ammirazione. Ricordati di presentarti tra tre giorni." Chu Feng stava guardando Yuan Qing con un sorriso raggiante e strano.


"Non ti preoccupare, ci sarò sicuramente perché voglio vedere come sarai ucciso da senior Lei." Dopo aver detto questo, anche Yuan Qing si voltò e se ne andò.


Mentre guardava i suoi nemici che se ne andavano, Chu Feng sorrise in modo impercettibile. Solo lui sapeva quale piano stava architettando.


"Junior Chu Feng, sei stato davvero troppo impulsivo. Anche se c'erano ostilità tra di voi, non c'era bisogno di arrivare a questo punto, no? So che hai un talento eccezionale, ma nemmeno Lei Yao è un ordinario Martial King di sesto livello." Long Chenyi e gli altri si avvicinarono a Chu Feng e cercarono di dargli consigli.


"Giusto, junior Chu Feng, sei stato troppo imprudente. Quel Lei Yao è il capo della Divisione Orione, il genio più forte del Monastero Orione." Arrivarono anche Wang Wei, Fang Tuohai e gli altri.


"Senior, credete tutti che l'abbia fatto per un mero impulso?" Chiese Chu Feng.


La folla ne fu sorpresa.


La comparsa dell'Anziana Xie non era stata una coincidenza. Era ovvio che fosse stata invitata. Chu Feng doveva aver pianificato tutto, quindi come poteva essere stato un impulso?


Era un piano che aveva architettato da molto tempo, ma cosa aveva intenzione di fare esattamente? Long Chenyi e gli altri erano tutti confusi.


"So che siete tutti preoccupati per me, ma non temete. Non sono il tipo da gettare via la vita in questo modo." Disse con un sorriso Chu Feng.


Nessuno provò più a dargli consigli, perché la sua espressione era piena di sicurezza. Anche se credevano che Chu Feng avrebbe avuto pochissime possibilità di vincere, per qualche motivo pensarono che Lei Yao fosse caduto in una trappola, una trappola pianificata da molto tempo.
                                


                                



