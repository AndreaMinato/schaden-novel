---
title: Capitolo 1173 – La Vigilia della Battaglia
pubDate: 2024-07-10T11:13:16.476Z
tags:
    - mga
---


<em>Capitolo sponsorizzato, ringraziamo Zangetsus!
da editare
37 capitoli in coda, 0/3
-Schadenfreude</em>


Le Pozze Immortali dell'Antica Era un tempo appartenevano agli elfi. Tuttavia, a causa di Qing Xuantian, avevano dovuto condividerle con gli umani. Inoltre una porzione delle Pozze Immortali era caduta nelle mani delle organizzazioni umane più formidabili, e la montagna del Legno Turchese era una di esse.


La sua Pozza Immortale era localizzata in una regione remota.


Questo perché diecimila anni fa non faceva parte del suo territorio, solo dopo che gli elfi avevano lasciato il luogo il Sect aveva potuto ottenere il completo controllo su questa area.


Questa Pozza Immortale era aperta tutto l'anno, tuttavia non tutti i discepoli potevano usarla quando volevano. A parte qualche discepolo speciale, gli allievi ordinari avrebbero dovuto pagare con dei punti per entrare e sperimentare il potere straordinario del lago.


Tuttavia, visto che ci volevano molti punti e che non era certo che le persone ordinarie potessero ottenere una grande quantità di benefici entrandoci, la maggior parte dei discepoli si sarebbe recata qui quando stava per avanzare di livello, così da poter aumentare la propria comprensione e agevolare il processo.


Così, anche se la Pozza Immortale era una terra sacra per la coltivazione, non era molto popolata.


Tuttavia oggi l'esterno era affollato. Era pieno di persone sia a mezz'aria che a terra. Una stima avrebbe contato almeno diverse centinaia di migliaia di coltivatori. Inoltre erano presenti anche molti Anziani della regione principale.


Per quanto riguardava il motivo per cui questo posto poteva attirare così tante persone, era perché tre giorni fa Chu Feng e Lei Yao avevano deciso di fare un duello mortale qui.


Le notizie di ciò che era accaduto si erano diffuse per l'intera montagna del Legno Turchese con una velocità fulminea. Anche molte persone della regione interna ed esterna erano venute a sapere della questione.


Era evidente quanto fosse importante la questione vista la quantità di persone radunate nella Pozza Immortale.


"Non mi sarei mai immaginato che sarebbero venuti anche i membri della Divisione delle tre Foreste del Legno Turchese. Credo che siano curiosi di vedere se Chu Feng è davvero un genio." Disse a bassa voce Meng Zhensuo mentre guardava un gruppo di persone in lontananza.


Il numero di membri era superiore perfino al gruppo della Divisione dell'Ascensione. Questo perché era formato dai discepoli delle Foreste del Legno Turchese Orientale, Occidentale e Settentrionale.


"Naturalmente Chu Feng è un genio. Altrimenti non sarebbe riuscito a battere il capo della Divisione del Drago e della Tigre con un solo schiaffo."


"Se vogliono sapere se le dicerie riguardo Chu Feng sono vere o no, potranno scoprirlo facilmente; non c'è bisogno di radunare così tante persone."


"È venuto perfino Wang Haoxuan. Chu Feng deve aver già attirato la loro attenzione." Disse Long Chenyi con un sorriso. Aveva puntato lo sguardo sulla persona che guidava il gruppo.


Era un po' più grande di Long Chenyi, il suo aspetto e la sua aura però erano estremamente simili a Long Chenyi. Era anche al suo stesso livello, un Martial King di sesto livello.


Era il capo delle tre Divisioni della Foreste del Legno Turchese, il discepolo più forte tra di loro, Wang Haoxuan.


In termini di reputazione, la fama di questo Wang Haoxuan era di molto superiore a quella di Long Chenyi. Si poteva dire che fosse il discepolo più potente tra le prime cinque organizzazioni sottoposte di primo livello.


Questo perché Wang Haoxuan un tempo era nono nella Lista per la Successione. Sfortunatamente per lui era rimasto in classifica per un solo anno prima di essere sconfitto da un discepolo di nome Wang Jingzhi, che si era unito dalla regione interna.


Tuttavia rimaneva il fatto che era stato nella lista. Inoltre molti sapevano che, dopo la sconfitta, Wang Haoxuan si era allenato duramente per una rivincita.


Come se avesse avuto la sensazione che qualcuno lo stesse osservando, Wang Haoxuan guardò Long Chenyi e sorrise con fare misterioso. Dopodiché spostò nuovamente lo sguardo altrove.


"Fratellone, ho sentito che Wang Haoxuan ha già sfidato Wang Jingzhi, che però non è nella montagna del Legno Turchese al momento. Sospetto che quando tornerà, accetterà sicuramente la sfida. Questi due uomini fanno entrambi di cognome Wang, chi credi vincerà tra di loro?" Chiese Long Chenfu.


"Wang Jingzhi è davvero potente. Anche Wang Haoxuan è molto potente. Quando hanno combattuto, Wang Haoxuan ha perso solo per un momento di distrazione. In termini di forza, sono pari. Quindi è molto difficile prevedere chi sarà il vincitore." Disse Long Chenyi.


"Mentre è vero che sono molto potenti, credo che tu sia ancora più forte di loro. Che ne dici di cogliere l'occasione per entrare nella lista per la successione? Dopo lo scontro potresti sfidare il vincitore." Disse Long Chenfu con un'espressione sinistra. Voleva che Long Chenyi si approfittasse della stanchezza del vincitore per batterlo.


"Siamo venuti per Chu Feng oggi. Tutto il resto può aspettare." Long Chenyi sorrise piano. Non disse chiaramente quali erano le sue intenzioni, ma a giudicare dallo sguardo con cui osservava Wang Haoxuan, era evidente che avesse le sue ambizioni.


"Presto, guardate, Lei Yao è arrivato."


"Chi è quella persona dietro di lui? Porta la fascia della Divisione del Cielo Inquisitore, che sia quel genio anormale, Yuan Qing?"


All'improvviso sempre più persone tra la folla gridarono allarmate. In pochi attimi, tutti volsero lo sguardo verso una certa direzione. Lei Yao e Yuan Qing erano arrivati, conducevano la gente della Divisione Orione. Il loro spiegamento era estremamente maestoso e aveva un'aura insolitamente feroce.


Inoltre, dopo la loro comparsa, Wang Haoxuan prese l'iniziativa di condurre le sue truppe della Divisione delle tre Foreste del Legno Turchese per dare loro il benvenuto. Wang Haoxuan stava chiacchierando con i due sorridendo.


Sembrava che intrattenessero rapporti davvero amichevoli, quasi familiari. Questo sorprese molte persone. Dopotutto in passato la Divisione delle tre Foreste del Legno Turchese aveva disprezzato l'organizzazione del Monastero Orione.


Tuttavia le persone capaci di diventare discepoli principali erano tutte straordinarie. Riuscirono a capire subito che il cambio di atteggiamento era dovuto sicuramente a Yuan Qing.


Dopotutto la fama del giovane era troppo sconvolgente. Nonostante non fosse molto potente, il suo talento era incredibile. A causa di Yuan Qing, molte divisioni stavano cercando di intrattenere rapporti amichevoli con la Divisione Orione, apertamente o di nascosto.


"Non mi sarei mai aspettato che sarebbero venuti anche gli Anziani del nostro Sect dell'Ascensione. Sicuramente sono venuti tutti per aiutare Chu Feng." Proprio quando l'attenzione della maggior parte delle persone era concentrata su Lei Yao e gli altri, Meng Zhensuo spostò lo sguardo verso il cielo.


C'erano molti vecchi lassù. Erano tutti Anziani del loro Sect dell'Ascensione. Alcuni tra di loro erano Semi Martial Emperor, esistenze che possedevano un certo prestigio perfino nella regione principale. C'era anche l'Anziana Xie tra di loro.


"Non ci sono solo i nostri Anziani, ma anche quelli del Monastero Orione." Long Chenyi spostò lo sguardo verso un'altra zona. Anche lì stavano attendendo molti Anziani. Appartenevano tutti al Monastero Orione.


Long Chenyi sospirò: "Sfortunatamente questo scontro non può essere deciso dal numero di sostenitori, ma dalla forza di Chu Feng e di Lei Yao."


"Come mai Chu Feng non è ancora qui? Che sia impaurito?" Chiese Long Chenfu.


"Non può essere. Nonostante non lo conosca da molto tempo, so che è una persona che mantiene le sue promesse. Si presenterà sicuramente." Disse Long Chenyi.
                                


                                



