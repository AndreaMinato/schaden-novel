---
title: Capitolo 1179 – Insisto ad Uccidere
pubDate: 2024-07-10T17:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
34 capitoli in coda, 0/3
-Schadenfreude</em>


Chu Feng ne fu sorpreso. Abbassò la testa e scoprì che Lei Yao lo stava guardando.


La sua espressione era piena di riluttanza e paura. Il suo sguardo conteneva ogni genere di emozione mentre guardava il giovane.


Chiaramente però nel suo sguardo risaltava la paura di morire e la sua codardia. Aveva davvero ammesso la sconfitta.


"Ah, così anche tu hai paura di morire? In tal caso, cosa stavi pensando quando hai firmato il contratto della vita e della morte?" Chu Feng sorrise con crudeltà e sdegno.


Non aveva la minima compassione nei confronti di Lei Yao. Questo perché sapeva molto bene che se avesse perso, Lei Yao sicuramente non lo avrebbe risparmiato.


"Basta Chu Feng. Lei Yao ha già implorato pietà. Insisti ancora ad ucciderlo?"


"Siete discepoli dello stesso Sect, perché devi insistere ad ucciderlo? Giovane, quando è possibile risparmiare la vita, è meglio farlo. Lascia perdere." Dissero gli Anziani del Monastero Orione, riluttanti a vedere morire Lei Yao.


Inoltre il tono con cui parlavano era freddo e severo, come se stessero dando ordini a Chu Feng e promettendogli che sarebbe andato incontro ad una catastrofe se avesse rifiutato.


"Anziani, capisco le sue intenzioni. Tuttavia vorrei chiedere, se fossi stato io ad essere sconfitto, avreste chiesto di essere clementi per me?" Chiese con un freddo sorriso Chu Feng.


"..." Nessuno degli Anziani rispose alla domanda. Appartenevano al Monastero Orione e naturalmente desideravano che Chu Feng morisse. Come avrebbero potuto implorare perdono per lui?


"Anziani, provenite tutti dal Monastero Orione, vero? Un conto è difendere Lei Yao, un altro è usare le vostre identità per fargli da scudo?" Continuò Chu Feng.


"Non continuare a dire assurdità."


"Nella montagna del Legno Turchese, siete tutti discepoli della nostra montagna del Legno Turchese. Anche se tu avessi perso, avremmo chiesto a Lei Yao di lasciarti andare. Questo perché siete entrambi discepoli della nostra montagna del Legno Turchese."


Sentendo queste parole, gli Anziani del Monastero Orione si infuriarono e, mentre controbattevano le insinuazioni del giovane, non dimenticarono di spiegarsi. Tuttavia, più si comportavano in questo modo, più sembrava che stessero provando a difendere Lei Yao.


Dopotutto, tutte le persone che stavano cercando di persuadere Chu Feng a risparmiare il suo avversario appartenevano al Monastero Orione. Le loro intenzioni erano troppo ovvie.


"Anziani, siete proprio persone dagli alti princìpi. Vi ammiro, vi ammiro davvero."


"Tuttavia, dato che apprezzate così tanto tutti i discepoli della montagna del Legno Turchese, dov'eravate quando stavamo firmando il contratto della vita e della morte?" Chiese Chu Feng con un sorriso radioso.


"Cosa..." Gli Anziani rimasero senza parole. Erano stati tutti presenti allora. Tuttavia come avrebbero potuto fermarli visto che volevano vedere l'umiliazione di Chu Feng?


"Nessuno di voi ci ha fermato, quindi chiedo a voi Anziani imparziali e dagli alti princìpi di non provare a dissuadermi, va bene?" Chiese con tono di derisione Chu Feng.


"Tu..." Tutti gli Anziani del Monastero Orione si incupirono. Erano davvero infuriati dell'umiliazione che avevano ricevuto.


"Giovane, ti darò un consiglio. Non essere troppo impetuoso." Disse il semi Martial Emperor del Monastero Orione con un tono freddo. Stava stringendo i denti ed era chiaro quanto fosse arrabbiato.


"Se uno è giovane, come può non essere impetuoso?" Chu Feng continuò a sorridere, rimanendo incredibilmente calmo. Ignorò completamente l'Anziano.


"Creak." Il Semi Martial Emperor si infuriò così tanto da stringere i pugni e lo spazio attorno a lui iniziò a tremare violentemente.


Tuttavia Chu Feng ignorò completamente le reazioni degli Anziani del Monastero Orione. Invece si rivolse a Lei Yao e disse: "In origine avrei potuto risparmiarti, ma prima mi hai attaccato due volte con l'intenzione di uccidermi. Se fossi stato io ad essere sconfitto, sono sicuro che non mi avresti risparmiato."


"Dato che hai il coraggio di firmare un contratto della vita e della morte, allora devi avere il coraggio di sopportarne le conseguenze. È una via che si percorre da soli. Se desideri biasimare qualcuno, puoi solo biasimare te stesso."


"Addio, lascerò il tuo cadavere intatto."


Una luce fredda brillò negli occhi di Chu Feng. Mosse la mano e scagliò un colpo di palmo pieno di potere Martial. Era sufficiente ad uccidere Lei Yao.


"Aaaaaaahhhhh!!"


Vedendo la situazione precipitare, il giovane urlò e iniziò a dimenarsi. Tuttavia la Spada Sigilla Demoni sulla sua spalla pesava su di lui come una montagna, impedendogli di muoversi, figuriamoci usare energia per liberarsi. In quel momento, tutto ciò che poté fare fu inginocchiarsi e aspettare di morire.


"Anziani, salvatemi!" Disperato, Lei Yao gridò senza ritegno. Poteva solo chiedere aiuto.


"Chu Feng, fermo!" Gli Anziani del Monastero Orione non riuscirono a rimanere con le mani in mano. Diversi Anziani Semi Martial Emperor intervennero allo stesso tempo. Il loro potere violento fece cambiare colore al cielo mentre si precipitavano verso Chu Feng.


"Rumble."


Tuttavia, proprio quando l'energia violenta stava per raggiungere Chu Feng, scie ancora più potenti distrussero gli attacchi degli Anziani del Monastero Orione.


Erano gli Anziani del Sect dell'Ascensione. Non solo avevano bloccato l'attacco, ma erano atterrati attorno a Chu Feng, proteggendolo. Inoltre avevano tutti espressioni infuriate.


Specialmente l'Anziana Xie che aveva arbitrato lo scontro. In quel momento il suo sguardo era infuocato. Guardò gli Anziani del Monastero Orione che avevano attaccato e li rimproverò spietatamente: "Questo è il duello mortale gestito da me. Cosa state facendo, non mi state considerando?"


Gli Anziani del Monastero Orione non osarono più attaccare. Dopotutto un duello mortale aveva le sue regole. Erano già nel torto per aver colpito.


Tuttavia, non volevano rimanere con le mani in mano mentre Lei Yao veniva ucciso. Così un altro Semi Martial Emperor finse di essere amichevole e disse con un finto tono cortese: "Amico Chu Feng, potresti farmi un favore oggi e risparmiare Lei Yao?"


Il palmo di Chu Feng era solo a metà pollice dalla testa di Lei Yao. Mentre gli Anziani si erano battuti, Chu Feng si era fermato.


Vedendo che l'Anziano del Monastero Orione non solo aveva una forza tirannica, ma aveva anche mostrato un atteggiamento amichevole mentre gli parlava, l'espressione di Chu Feng cambiò lievemente. Prima scosse la testa, poi lo guardò e disse: "Mi dispiace, ma insisto ad ucciderlo."


"Woosh." Dopo aver finito di parlare, Chu Feng attaccò. Con un tonfo, colpì la testa di Lei Yao.
                                


                                



