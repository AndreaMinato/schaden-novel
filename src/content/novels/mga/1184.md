---
title: Capitolo 1184 – Falsa Contraccusa
pubDate: 2024-07-10T22:13:16.477Z
tags:
    - mga
---


<em>Capitolo regolare (di giovedì)
da editare,
31 capitoli in coda, 0/3
-Schadenfreude</em>


Bai Ruochen, Long Chenyi e praticamente tutti gli altri puntarono lo sguardo verso Chu Feng. Si aspettavano una dichiarazione scioccante.


"Dato che lo volete sapere così tanto, allora non lo nasconderò più."


"In realtà è molto semplice. Il genio eccezionale che pensavate fosse paragonabile a Lord Qing Xuantian, il grandissimo talento Yuan Qing, in realtà non è un genio. È solo un rifiuto."


"Inoltre non solo è spazzatura, ma è anche spregevole, spudorato e vile."


"Ha mentito quando ha detto di aver attivato l'Ago Immortale dell'Antica Era e anche quando ha detto di aver ottenuto la Bandiera del Comandante. Tutto l'onore e la gloria che ha ricevuto sono menzogne, qualcosa che ha rubato da qualcun altro."


"Visto che non è davvero capace, come può osare affrontarmi? Come può osare accettare un duello mortale di fronte a così tante persone se è sicuro che perirà?" La voce di Chu Feng divenne sempre più alta. Ogni parola risuonava nel cielo e impressionava la folla.


"Cosa? È tutto falso?"


"Cosa sta succedendo? Perché Chu Feng ha detto che ha rubato tutti gli onori e la gloria a qualcun altro?"


"Ma allora chi ha compiuto quelle imprese? Chi è esattamente quel genio eccezionale?"


Le parole di Chu Feng suscitarono trambusto tra la folla. Tutti cambiarono drasticamente espressione. Avevano pensato che forse Yuan Qing temesse Chu Feng perché era troppo potente, ma non si sarebbero mai immaginati che le imprese di Yuan Qing fossero false. A quanto pareva, non era un genio, ma un individuo estremamente falso, spregevole e vile.


"Chu Feng, stai dicendo str***ate. Puoi insultare noi, ma non ti permetteremo di calunniare junior Yuan Qing." In quel momento, i discepoli del Monastero Orione si infuriarono tutti. Molti pensarono che Chu Feng stesse cogliendo l'occasione per attaccare Yuan Qing e che fosse lui ad essere spudorato e maligno.


"Chu Feng, non puoi parlare a vanvera. Se osi continuare a dire assurdità del genere per danneggiare la dignità e la reputazione di qualcun altro, allora non biasimarmi se adempierò al mio dovere di Anziano e ti punirò."


Anche gli Anziani del Monastero Orione erano arrabbiati, specialmente i Semi Martial Emperor; stavano mostrando apertamente la loro dignità.


Il cielo si incupì e iniziarono a tuonare dei fulmini. Era una scena davvero terrificante. Sembrava che avrebbero davvero attaccato Chu Feng se avesse osato dire altre malignità nei confronti di Yuan Qing.


"Ah, ahah, ahahah, ahahahahah..." Tuttavia Chu Feng non solo non mostrò la minima paura, ma iniziò a ridere freneticamente.


Rise per un bel po' per poi fermarsi. Alzò le sopracciglia e guardò gli Anziani del Monastero Orione con un'espressione seria: "Hai detto che sto cercando di danneggiare la dignità e la reputazione di Yuan Qing, allora lasciate che vi faccia una domanda. Chi tra voi ha visto personalmente Yuan Qing attivare l'Ago Immortale? Chi tra voi l'ha visto ottenere la Bandiera del Comandante? Siete arrivati dopo, ma chi tra voi ha visto l'esatto momento in cui l'ha fatto?"


"Cosa..."


"Anche se non l'abbiamo visto, i risultati lo indicano chiaramente. Sia l'attivazione dell'Ago Immortale, che la conquista della Bandiera del Comandante sono state fatte da Yuan Qing."


"Noi Anziani possiamo garantirlo, Yuan Qing è un discepolo del nostro Monastero Orione e conosciamo bene il suo carattere."


"Quindi è meglio se non continui a calunniarlo. Altrimenti non ci tratterremo più." Dissero gli Anziani del Monastero Orione con rabbia.


"Bene, molto bene. Che garanzie. Dato che siete disposti a garantire per lui, allora avrei una domanda da fare a Yuan Qing."


"Dato che hai ottenuto la Bandiera del Comandante, dov'è? Per quanto ne so devi ancora scambiarla per le ricompense, vero?"


"Dato che devi ancora scambiarla, devi averla con te. Osi tirarla fuori così da permetterci di vederla?" Chiese Chu Feng.


"Esatto, nonostante Yuan Qing l'abbia ottenuta, nessuno ha mai visto la bandiera. Non l'ha nemmeno scambiata per le ricompense nella Piazza delle Missioni. Quindi dov'è esattamente la Bandiera del Comandante?"


Come previsto, molti iniziarono a capire. Sempre più persone cominciarono a sospettare di Yuan Qing.


"Tira fuori la Bandiera del Comandante e mostragliela, così da zittirlo." Disse ad alta voce un Anziano del Monastero Orione a Yuan Qing.


"Anziani, io..." Yuan Qing era messo all'angolo. In quel momento non solo era pallido, ma stava anche sudando e tremando. Quando aveva parlato, aveva anche balbettato.


Alla fine strinse i denti e disse: "La Bandiera del Comandante, la Bandiera del Comandante, l'ho... persa."


"Cosa? Hai perso la Bandiera del Comandante?" Perfino le espressioni degli Anziani del Monastero Orione cambiarono drasticamente.


Avevano tutti garantito per Yuan Qing con la loro dignità. Eppure il giovane non poteva tirare fuori la Bandiera del Comandante. Non era praticamente uno schiaffo in faccia per loro?


"Anziani, vi ho deluso tutti, ma l'ho persa davvero. Avrei dovuto riferirvelo prima. Anziani, punitemi per favore." Confermò Yuan Qing stringendo i denti con rabbia.


"Persa? Da come la vedo, non l'hai mai ottenuta, né hai visto il suo aspetto, no?" Disse Chu Feng con un sorriso.


"L'ho persa, quindi puoi dire quello che vuoi. Ma non capisco perché mi devi attaccare così. Che tu sia geloso ed invidioso di me? È per questo che nutri un odio del genere nei miei confronti?"


"So che ci dev'essere un motivo. Eri tra le persone che sono entrate nella Pozza Immortale dell'Antica Era insieme a me. Ma alla fine sono stato io ad attivarlo e non tu."


"Da allora mi hai odiato fino all'osso e hai cercato a calunniarmi per tutto il tempo. Oggi finalmente sei riuscito ad ottenere ciò che volevi, non è vero?"


"Tuttavia ti dirò questo. Ti sbagli. Gli Anziani lo sanno bene. I senior della montagna del Legno Turchese non si faranno ingannare da te. È impossibile che la tua piccola trama li inganni. È impossibile per te incastrarmi. Alla fine diventerai lo zimbello di tutti, il bersaglio del disprezzo di tutti."


Yuan Qing stava quasi impazzendo. Non riuscì a trattenersi e sfogò la sua furia. Tuttavia mantenne comunque una certa lucidità. Non solo si giustificò, ma elaborò una falsa contraccusa.


"Geloso e invidioso di te? Ehi, ehi, non ti stai sopravvalutando troppo? Perché non ti guardi bene allo specchio? Mi superi in qualcosa?"


"Hai detto di aver perso la Bandiera del Comandante, in tal caso come e dove l'hai persa? Puoi dircelo? Anche se mentirai, dovrai assicurarti di mentire per bene, no?" Chu Feng aveva già previsto la risposta di Yuan Qing. Non si era minimamente arrabbiato, anzi stava sorridendo radiosamente. Era tutto sotto il suo controllo.
                                


                                



