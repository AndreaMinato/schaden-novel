---
title: Capitolo 1186 – Rivelazione
pubDate: 2024-07-11T00:13:16.478Z
tags:
    - mga
---


<em>Capitolo sponsorizzato, ringraziamo Zangetsus!
da editare,
30 capitoli in coda, 0/3
-Schadenfreude</em>


Questa scena scioccò tutti i presenti.


Yuan Qing, riconosciuto da tutti come un grande genio, aveva lanciato un attacco a sorpresa ma poi era stato schiaffeggiato così forte da non potersi rialzare più. Questo spettacolo aveva davvero stupefatto la gente.


"Chu Feng, cosa sta succedendo esattamente? Che tu abbia ottenuto fin dall'inizio la Bandiera del Comandante e che questo Yuan Qing abbia finto che è stato merito suo?" Chiese ad alta voce l'Anziana Xie all'improvviso.


L'aveva fatto deliberatamente. Ormai era chiaro che la folla avrebbe creduto ad ogni parola di Chu Feng. Dopotutto Yuan Qing era stato sconfitto sotto ogni fronte.


Così l'Anziana Xie voleva assicurarsi che la reputazione del suo nemico venisse infangata definitamente. Inoltre, aspetto più importante, voleva umiliare i membri del Monastero Orione e gli Anziani del Dipartimento Punitivo.


"Ciò che è successo è molto semplice. Sarebbe troppo laborioso descriverlo nel dettaglio. Quindi vi dirò questo."


"Ho ottenuto la Bandiera del Comandante fin dall'inizio, ma non ho permesso agli altri di vederlo, invece, dopo averla ottenuta, ho deciso di dare a Yuan Qing l'opportunità di appropriarsi dell'onore di questa impresa." Disse con un'espressione molto calma Chu Feng.


"Perché?" Molte persone divennero confuse.


"L'ho fatto deliberatamente per vedere se Yuan Qing sarebbe stato così spudorato da mentire così." Disse Chu Feng.


"Spregevole. Hai preparato una trappola per lui. Sei davvero una persona infida." Rimproverarono gli Anziani del Monastero Orione con espressioni arrabbiate.


D'altronde Chu Feng aveva distrutto la reputazione di Yuan Qing e di conseguenza la loro.


In quanto membri del Monastero Orione, naturalmente non poterono che reagire. Così cercarono di attaccarlo non appena videro un'opportunità..


"Preparare una trappola? Non lo negherò. Potete pensarla così. Tuttavia ho solo dato a Yuan Qing l'opportunità di farlo, ma non l'ho mai costretto."


"Se non fosse così vile e spudorato, come avrebbe dichiarato di aver compiuto un'impresa del genere anche se non l'aveva fatto? Vi chiedo, al suo posto, avreste fatto tutti la stessa cosa? Chi l'avrebbe fatto?" Chiese alla folla Chu Feng.


"No, naturalmente no. Non sarei così sfacciato."


"Esatto. È davvero sfacciato appropriarsi dei meriti degli altri e poi usare il potere e le connessioni accumulate per intimidire gli altri."


Disse una persona dopo l'altra, iniziando a denunciare le azioni di Yuan Qing. Come potevano ammettere di poter commettere un'azione così spudorata? Se l'avessero fatto, si sarebbero umiliati!


Così, anche se c'erano dei coltivatori che avrebbero fatto come Yuan Qing, naturalmente non l'avrebbero detto. Anzi, avrebbero fatto finta di disprezzarlo.


"Sembra che tutti i senior presenti non farebbero una cosa del genere. Dato che noi discepoli non lo faremmo, allora chiedo anche a voi Anziani, fareste come Yuan Qing se ne aveste l'opportunità?" Chu Feng si girò verso la persone che lo avevano criticato.


"Tu..." Gli Anziani quasi morirono di rabbia. Non si sarebbero mai immaginati che Chu Feng sarebbe stato così spregevole. Prima aveva tratto tutti dalla sua parte e poi si era rivolto a loro, li stava mettendo all'angolo!


"In quanto Anziani principali della montagna del Legno Celeste, come potremmo fare una cosa del genere?" Gli Anziani non ebbero altra scelta se non negarlo pubblicamente.


"Dato che nemmeno degli Anziani come voi non lo farebbero, allora perché Yuan Qing lo avrebbe fatto? Non avete detto che avreste garantito per lui e che non c'era nulla che non andasse nella sua personalità? Sembra che stavolta vi siate proprio sbagliati." Disse con un sorriso Chu Feng.


"Tu..." Gli Anziani strinsero i pugni e digrignarono i denti, ma non poterono dire nulla in risposta. Non ebbero altra scelta se non sopportare ed essere umiliati in pubblico.


Non avevano altra scelta. Chu Feng era in assoluto vantaggio.


Anche se erano davvero riluttanti, dovevano ammettere che il giovane era stato troppo scaltro.


Un altro discepolo ordinario non avrebbe osato rimproverare i membri della vecchia generazione, al massimo avrebbe lasciato la questione in sospeso o avrebbe ammesso di essere nel torto.


Chu Feng invece aveva fatto l'esatto opposto. Non solo non era minimamente impaurito da loro, ma stava rispondendo. Inoltre ne era uscito in vantaggio.


Sembrava che fossero caduti nella trappola del giovane fin dall'inizio. Loro stavano solo sprofondando sempre di più in una posizione scomoda. Alla fine avevano perso la faccia e Chu Feng era diventato un eroe agli occhi della gente.


Chu Feng non mostrò pietà nei loro confronti, più il Monastero Orione rispondeva e più lo avrebbe messo all'angolo.


Figuriamoci i discepoli dell'organizzazione, anche gli Anziani del Monastero non osarono dire nulla.


"Chu Feng, la personalità di Yuan Qing non ha niente a che fare con te. Tuttavia hai creato deliberatamente una trappola per lui. Hai detto che il suo atteggiamento è questionabile, allora intendi dire che sei perfetto?"


Proprio nel momento in cui la gente del Monastero Orione si era ammutolita, l'Anziano Ying del Dipartimento Punitivo iniziò a parlare.


L'Anziano Ying era venuto qui per aiutare i suoi alleati. Al momento il Monastero Orione era in difficoltà e naturalmente l'avrebbe aiutato. Altrimenti anche il suo prestigio ne sarebbe stato influenzato.


"Oh, ciò che ha detto è molto ragionevole. Ma se le dicessi che c'è un motivo per cui ho creato una trappola per lui?" Chu Feng mostrò un'espressione calma. Sembrava che avesse previsto questa domanda.


"Un motivo? Molto bene, dicci che sorta di motivo avevi." Disse l'Anziano Ying.


"È perché, dopo aver attivato l'Ago Immortale dell'Antica Era, che ha creato un fenomeno anormale nel cielo, sono tornato in superficie solo per scoprire che tutta la mia gloria è stata rubata da un individuo spregevole e spudorato. E questa persona è proprio Yuan Qing." Chu Feng lo indicò.


"Cosa? Così non solo Chu Feng ha ottenuto la Bandiera del Comandante, ha anche attivato l'Ago Immortale dell'Antica Era?" La folla rimase di nuovo scioccata.


Anche alcune persone che avevano immaginato questa eventualità non riuscirono a contenere il loro shock dopo che la verità era stata rivelata.
                                


                                



