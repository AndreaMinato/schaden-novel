---
title: Capitolo 1195 – Un sorriso spaventoso
pubDate: 2024-07-11T09:13:16.479Z
tags:
    - mga
---


<em>Capitolo sponsorizzato, ringraziamo Zangetsus!
da editare,
23 capitoli in coda, 0/3
-Schadenfreude</em>


Sentendo queste parole, lo sguardo del Folle Assassino Tuoba iniziò a brillare. Rimase scioccato e provò un'incredibile delusione.


Tuttavia mostrò questa reazione solo per un istante, se non altro, nel momento in cui Dugu Xingfeng si girò, aveva nascosto le sue emozioni.


"Folle Assassino, non sono più giovane. Dovrei essere già entrato nella Sacra Assemblea del Legno Turchese per andare in isolamento."


"Tu e Bai Yuan siete i miei successori più ottimali, tuttavia avete entrambi dei punti deboli. Bai Yuan è troppo gentile, mentre tu sei troppo feroce."


"È inadatto essere troppo di buon cuore per un padrone di casa e lo sarebbe anche per guidare la Montagna del Legno Turchese."


"E così vale anche per la troppa crudeltà. Tuttavia è la vostra natura, qualcosa che non siete riusciti a cambiare dopo tutti questi anni."


"Così non spero più che cambierete. Tuttavia, se dovessi scegliere tra gentilezza e ferocia, sceglierei la seconda."


"Se non altro un capo del genere potrebbe proteggere la Montagna del Legno Turchese, le fondamenta lasciate dai nostri antenati rimarrebbero intatte e difenderebbe i nostri discepoli."


"Anche se la Sacra Assemblea del Legno Turchese è il luogo dove si radunano i veri maestri del nostro Sect, non si preoccupano dell'amministrazione a meno che non ci siano altre opzioni."


"Quindi la caduta o l'ascesa, la forza o la debolezza della nostra Montagna del Legno Turchese dev'essere determinata dalla forza del capo."


"Oggi posso dirti le mie vere intenzioni. Ho allenato te e Bai Yuan per molti anni. Arrivati a questo punto, credo che tu sia il più adatto a guidare la Montagna del Legno Turchese." Disse Dugu Xingfeng.


"Mi inchino per ringraziare la premura del Lord direttore. Non la deluderò." Folle Assassino Tuoba si riempì di gioia. Senza dire un'altra parola, si inginocchiò e si prostrò verso Dugu Xingfeng per ringraziarlo.


"Non c'è bisogno di ringraziarmi. È qualcosa che hai ottenuto con i tuoi sforzi. Tuttavia, se potrai succedermi o no dipenderà dalla decisione della Sacra Assemblea del Legno Turchese. Quindi assicurati di mostrare al meglio la tua forza e di allenarti con dedizione." Dugu Xingfeng aiutò personalmente l'uomo a rialzarsi."


"Sicuramente farò del mio meglio." Giurò il Folle Assassino Tuoba.


All'improvviso Dugu Xingfeng chiese: "Quanti anni hai?"


"Cinquecentotrentuno lord direttore. Tuttavia non si preoccupi, mi impegnerò a fondo per allenarmi e non la deluderò." Garantì il Folle Assassino Tuoba.


"Hai questo talento. Finché avrai abbastanza tempo, la tua coltivazione prima o poi aumenterà. Tuttavia non sei più giovane, è il momento che anche tu trovi un successore." Disse Dugu Xingfeng.


"Lord direttore, ha intenzione di...?" Chiese il Folle Assassino Tuoba.


"È come quando ero solo un capo del dipartimento punitivo e ho deciso di prendere te e Bai Yuan, due nuovi discepoli della regione principale, sotto la mia ala."


"Questo Chu Feng è promettente. Credo che ci siano molte persone che abbiano puntato gli occhi su di lui e vogliano accettarlo come discepolo. Quindi non devi perderti questa opportunità." Disse Dugu Xingfeng.


"Capisco." Il Folle Assassino Tuoba annuì.


"Prenditi cura di lui. Voglio che, quando uscirò dal mio isolamento, Chu Feng abbia già compiuto qualche merito sotto la tua ala." Disse Dugu Xingfeng.


"Lord Direttore, quanto tempo ha intenzione di rimanere ad allenarsi?" Chiese il Folle Assassino Tuoba.


"Arrivato al mio livello, è enormemente difficile fare progressi. Stavolta, se l'allenamento progredirà velocemente, allora finirà entro tre anni. Ma se andrà lentamente potrebbero volerci cento anni. Durante questo periodo di tempo lascerò la Montagna del Legno Turchese nelle tue mani e in quelle di Bai Yuan." Disse il capo.


"Naturalmente non dubito della tua capacità di gestire la situazione." Dugu Xingfeng diede una pacca sulle spalle di Folle Assassino Tuoba. Poi il suo abito iniziò a svolazzare e, accompagnato da una gentile brezza, Dugu Xingfeng scomparì. Dal cielo, la sua voce riecheggiò lentamente.


"Tuttavia, durante il mio isolamento, comanderete il Sect insieme. Spero che possiate cooperare e rimanere in armonia."


"Lord direttore, la saluto inginocchiandomi. Spero che riesca ad avanzare di livello." Il Folle Assassino Tuoba si inginocchiò e si prostrò con grande gratitudine.


Dopo molto tempo, la voce del capo si spense e solo allora l'uomo si rialzò. Sapeva che Dugu Xingfeng se n'era andato e sarebbe rimasto in isolamento per molto tempo. Questa era la prima volta che avrebbe davvero controllato il Sect.


In origine questo lo avrebbe riempito di entusiasmo, ma in quel momento il suo volto era privo di gioia. Era preoccupato.


Andò nel posto in cui era Dugu Xingfeng e guardò verso l'Ago Immortale. Quando vide il fulmine dorato nel cielo, il suo sguardo diventò più ostile.


Non importava quanto fosse intensa la saetta, alla fine si sarebbe dispersa. Dopo un po' di tempo scomparì completamente e anche la folla attorno alla Pozza Immortale se ne andò.


Tuttavia il Folle Assassino Tuoba rimase ancora sul posto per molto tempo. Solo quando due vecchi si avvicinarono volando e si inginocchiarono dietro di lui si girò.


Erano un uomo e una donna, entrambi dai capelli bianchi. Chissà per quanto tempo avevano vissuto.


Erano entrambi molto potenti, Semi Martial Emperor e dall'aura paragonabile a quella dell'Anziano Wei. Erano entrambi capi Anziani del dipartimento punitivo. Il nome dell'uomo era Hei Hong e quello della donna era Liu Xu.


Tuttavia, anche se la loro posizione e la loro forza erano entrambi all'apice, si comportarono con grande umiltà di fronte al Folle Assassino Tuoba. Questo perché erano i suoi sottoposti più fidati.


"Sapete della questione riguardo a Chu Feng?" Chiese il Folle Assassino Tuoba.


"Sì." Risposero i due.


"Chu Feng è talentuoso. Hei Hong, vai personalmente ad invitarlo nel nostro dipartimento punitivo." Disse il Folle Assassino Tuoba.


"Come desidera." Rispose Hei Hong.


"Sai cosa fare?" Chiese il Folle Assassino Tuoba.


"Sì." Rispose Hei Hong.


"No, non lo sai." Disse all'improvviso con fare serio il Folle Assassino Tuoba.


Sentendo questo, entrambi i due sottoposti sussultarono, erano rimasti spaventati dalla reazione del loro capo.


Il Folle Assassino Tuoba rise freddamente e si avvicinò ai due. Parlò sottovoce con un tono che solo i due poterono sentire.


"Lord Tuoba, questo..." I due mostrarono espressioni piene di emozioni contrastanti quando sentirono le parole dell'uomo.


"Ci sono obiezioni?" Chiese il Folle Assassino con un'espressione sinistra.


"No, nessuna obiezione." I due scossero la testa. Non osavano disubbidire ai suoi ordini, temevano dal più profondo del cuore il loro capo.


"Se non ci sono obiezioni, allora vai a compiere la vostra missione. Finiscila entro stanotte." Rispose il Folle Assassino Tuoba.


Hei Hong non osò esitare. Dopo aver porto i suoi rispetti, partì immediatamente.


"Anche tu Liu Xu, ma non rivelarti. Se Chu Feng rifiutasse, dovrai..." Il Folle Assassino sussurrò vicino all'orecchio della donna ulteriori istruzioni.


"Partirò subito." Liu Xiu non osò esitare, come Hei Tong, porse i suoi rispetti e se ne andò immediatamente.


Solo il Folle Assassino rimase sulla cima dell'antica torre. Dopo aver finito di dare ordini ai suoi sottoposti, mostrò un lieve sorriso, un sorriso estremamente spaventoso.
                                


                                



