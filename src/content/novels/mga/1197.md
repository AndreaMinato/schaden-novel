---
title: Capitolo 1197 – Ricevere le ricompense
pubDate: 2024-07-11T11:13:16.479Z
tags:
    - mga
---


<em>Capitolo sponsorizzato, ringraziamo Zangetsus!
da editare,
21 capitoli in coda, 0/3
-Schadenfreude</em>


"Bai Ruochen mi conosce meglio." Chu Feng sorrise.


Per le altre persone, l'invito del dipartimento punitivo poteva sembrare un raro onore; un'opportunità che uno non doveva perdersi.


Tuttavia per Chu Feng era completamente diverso. Senza menzionare che l'invito era stato detto con derisione ed era privo di sincerità.


Questo perché l'Anziano Ying si era coalizzato con gli Anziani del Monastero Orione per attaccare Chu Feng e così era stato sufficiente per dare una pessima impressione al dipartimento punitivo.


Tuttavia, dopo che Chu Feng aveva attivato l'Ago Immortale, il dipartimento punitivo che prima voleva dargli una lezione, lo aveva invitato. Questo era davvero spudorato. 


Comunque non si sarebbe unito a loro nemmeno se avessero mostrato un atteggiamento rispettoso e questo a causa dell'Anziano Wei.


L'Anziano Wei non lo conosceva, eppure lo aveva protetto molte volte. Nel momento del bisogno poi lo aveva aiutato senza la minima esitazione.


Come poteva non sapere delle sue intenzioni? Era evidente che volesse che si unisse al suo dipartimento delle medicine, altrimenti non ci sarebbe stato motivo di trattarlo così bene.


Comunque, nel momento in cui Chu Feng aveva attivato l'Ago Immortale dell'Antica Era, la sua reputazione era aumentata vertiginosamente e l'Anziano Wei non lo aveva invitato nel suo gruppo perché non voleva dargli l'impressione di averlo aiutato con un secondo fine.


Eppure in quel momento, il dipartimento punitivo era andato ad invitarlo spudoratamente. Era un netto contrasto con la gentilezza e la rettitudine dell'Anziano Wei.


Quindi, sia per ragioni emotive, che razionali, Chu Feng non si sarebbe mai unito al dipartimento punitivo. Non gli importava che fosse la fazione più potente della Montagna del Legno Turchese. Ormai aveva deciso. Chu Feng era fatto così.


"Tuttavia junior Chu Feng appartengono comunque al dipartimento punitivo. Un conto è rifiutare il loro invito, ma dato che li hai contraddetti, temo che potrebbero prenderti di mira in futuro." Disse preoccupato Fang Tuohai.


"Senior Fang, mi hanno preso di mira anche se non li ho provocati. L'Anziano Ying non apparteneva al dipartimento punitivo?" Disse Chu Feng.


"Questo..." Fang Tuohai e gli altri capirono. Dopo un'attenta riflessione, in effetti le parole di Chu Feng sembravano proprio ragionevoli.


Tuttavia erano comunque preoccupati. Dopotutto il dipartimento punitivo era davvero troppo spaventoso. Non solo era l'organizzazione più potente della Montagna del Legno Turchese, era anche la frazione in cui tutti i discepoli del Sect volevano entrare.


Tutti gli allievi più formidabili ne erano membri.


Mentre il rifiuto del dipartimento punitivo poteva sembrare solo una provocazione nei confronti dei loro membri, era anche un'offesa nei confronti delle frazioni a loro sottoposte.


Il dipartimento punitivo poteva non attaccare apertamente Chu Feng, ma i discepoli potevano usare le sfide come una scusa per distruggere la Divisione Asura.


All'improvviso Chu Feng disse: "So di cosa vi state preoccupando. Se avete paura, potete benissimo lasciare la Divisione Asura. Finché sarò il capo, è destino che l'organizzazione non abbia pace; ovviamente la nostra frazione incontrerà dei problemi."


"Non so dire quanto saranno gravi questi problemi, ma ciò di cui sono certo è che dovrete affrontarli anche voi se rimarrete in questa frazione e crescerete in questa situazione."


Chu Feng non era uno sciocco, come poteva non averci pensato? Sapeva che il suo futuro non sarebbe stato sereno da quando aveva rifiutato l'invito del dipartimento punitivo. Tuttavia non avrebbe rimpianto la sua decisione.


Anche se avesse accettato, probabilmente il dipartimento punitivo stesso gli avrebbe reso le cose difficili.


"Junior Chu Feng, che scherzo è questo? Nonostante io sia stato un codardo e lo sia ancora, non ho intenzione di esserlo per tutta la mia vita." 


"Non so e non mi importa di cos'abbiano intenzione di fare gli altri, ma io sono determinato a seguirti. Mi identifico fermamente come un membro della Divisione Asura. Finché la frazione esisterà, io rimarrò al suo interno. Se la Divisione Asura cadrà, allora perirò insieme ad essa." Fang Tuohai si batté il petto e fece un giuramento.


"Esatto. Non lasceremo la Divisione Asura. Junior Chu Feng, giuriamo di seguirti fino alla fine." Dopo Fang Tuohai, anche gli altri fecero dichiarazioni piene di determinazione, uno dopo l'altro.


Chu Feng fu sorpreso dalla loro reazione. Dopotutto non avrebbero dovuto affrontare dei pesci piccoli o delle pedine, sarebbe stato il dipartimento punitivo, una dominatrice incontrastata nella Montagna del Legno Turchese.


Tuttavia, anche così, i membri della Divisione Asura volevano ancora seguirlo, se non altro quelli originali. Così, come poteva Chu Feng non esserne contento?


"Molto bene, dato che siete tutti disposti ad affrontare queste tribolazioni con me, allora vi dirò questo."


"Affronteremo difficoltà in futuro, è inevitabile. Subiremo anche umiliazioni, anche questo è inevitabile."


"Tuttavia vorrei che tutti si ricordassero che non sono facile da maltrattare. Finché vivrò, le persone che mi attaccheranno pagheranno un carissimo prezzo." Disse con fare serio Chu Feng.


"Lunga vita al nostro capo, lunga vita alla Divisione Asura."


Anche Bai Ruochen, che mostrava sempre una facciata fredda, mostrò un lieve sorriso.


Il giorno dopo, tutta la Montagna del Legno Turchese seppe di ciò che era accaduto a Chu Feng.


Gli onori e la gloria di Yuan Qing erano tutti falsi. Era stato Chu Feng ad ottenere la Bandiera del Comandante e ad attivare l'Ago Immortale.


In un istante, innumerevoli discepoli cercarono di diventare membri della Divisione Asura in seguito alla comparsa di questo genio.


Tuttavia, presto sentirono notizia del rifiuto di Chu Feng di entrare nel dipartimento punitivo.


Mentre le voci si diffondevano, si aggiungevano dettagli alla storia, da una piccola contraddizione, si era trasformata quasi in uno scontro tra Chu Feng e gli Anziani del dipartimento punitivo.


Questa notizia scoraggiò alcune persone che avevano voluto unirsi alla Divisione Asura, ma riuscì anche ad attirare l'ammirazione di molte persone. Pensavano che Chu Feng possedesse una natura selvaggia, un grande coraggio e intuizione.


Nel momento in cui il giovane divenne oggetto di innumerevoli discussioni di Anziani e discepoli, Chu Feng arrivò nella Piazza delle Missioni e recuperò la gloria che gli apparteneva.


Ottenne diecimila perle marziali, mille punti, un Armamento Reale di massima qualità e un territorio estremamente lussuoso.


Tuttavia la prima cosa che fece fu dirigersi nell'area ad accesso limitato della Montagna del Legno Turchese, il dipartimento delle Tecniche Marziali. Voleva ottenere la ricompensa finale che gli apparteneva.


In quel momento di fronte a Chu Feng c'era ogni tipo di abilità. Come gioielli brillanti che dilettavano la vista, si presentavano innumerevoli Tabù Marziali. Figuriamoci quelli di tipo Mortale, c'era una quantità strabiliante di Tabù Terrestri.


Questo posto mostrava la forza della Montagna del Legno Turchese, un vero colosso assolutamente non aveva carenza di tecniche.


"Anziano Shi, quante tecniche ho il permesso di apprendere?" Chu Feng stava guardando un vecchio dall'aspetto alto e robusto, che aveva i capelli rossi e sembrava un elefante.


Non era un Anziano ordinario, era il capo del dipartimento, l'Anziano Shi.


"Amico Chu Feng, puoi allenare qualsiasi tecnica qui. Finché lo desideri, puoi anche allenarle tutte."


L'Anziano Shi sorrise amichevolmente, ma i suoi denti erano affilati. Era una bestia mostruosa.
                                


                                



