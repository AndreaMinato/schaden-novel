---
title: Capitolo 1199 – Sicuramente c'è una connessione
pubDate: 2024-07-11T13:13:16.479Z
tags:
    - mga
---


<em>Capitolo regolare,
da editare,
20 capitoli in coda, 0/3
-Schadenfreude</em>


Chu Feng rimase ancora più scioccato e si emozionò ancora di più.


Lo Scudo del Firmamento assomigliava troppo al suo Tabù Terrestre. Finché uno avesse avuto un minimo di cervello, era evidente che ci fosse qualche tipo di connessione tra i due.


Se lo Scudo del Firmamento fosse stato un frammento incompleto, allora la versione intera aveva qualche rapporto con il Fendente del Firmamento? O solo fondendole insieme la si poteva considerare completa?


"Non avrei mai immaginato che questo Tabù Terrestre avesse delle origini del genere. Tuttavia desidero ancora tentare di apprenderla." Disse Chu Feng.


"Amico Chu Feng, ti consiglio di riconsiderare questa scelta. Questo Scudo del Firmamento non sarebbe molto utile. Invece che sprecare tempo, è meglio se apprendi qualcosa di più adatto a te." L'Anziano Shi gli diede consigli con pazienza. Stava davvero al meglio per lui e temeva che avrebbe seguito le orme di quei membri della vecchia generazione.


"Anziano Shi, la ringrazio per le sue buone intenzioni. Tuttavia vorrei davvero fare un tentativo, mi permetta di tentare."


Chu Feng credeva fermamente che questo Tabù Terrestre avesse qualche rapporto con il suo. Quindi non si sarebbe perso assolutamente questa opportunità.


Chiunque avrebbe voluto ottenere la potenza di un Tabù Celeste e naturalmente Chu Feng non faceva eccezione.


"Sigh. In tal caso, ti permetterò di farlo." L'Anziano Shi sospirò, ma tirò subito fuori lo Scudo del Firmamento. Comunque non lo consegnò direttamente a Chu Feng.


Iniziò a creare una formazione per sciogliere il sigillo e la posò sul Tabù Terrestre. Solo dopo averlo rimosso la diede a Chu Feng.


Dopo che Chu Feng ricevette la tecnica, la sondò con la mente. Immediatamente un'enorme quantità di informazioni inondò la sua mente.


"Questa tecnica marziale..." Perfino qualcuno come Chu Feng iniziò ad accigliarsi.


Aveva scoperto che questa abilità era davvero strana; le mancava davvero qualcosa. In breve, la sua difficoltà era di gran lunga superiore al Fendente del Firmamento, sicuramente era il Tabù più arduo da comprendere che Chu Feng avesse mai visto.


Non c'era da meravigliarsi che innumerevoli senior della Montagna del Legno Turchese avessero fallito o sprecato molto tempo per impararla.


Questa Tecnica Marziale era molto difficile perfino per Chu Feng.


"È davvero arduo apprenderla, ma dato che hai insistito, non sarebbe stato consono per me provare a fermarti. Posso però darti qualche consiglio."


"In realtà, dopo che tutti i membri della vecchia generazione hanno provato a studiare questa Tecnica Marziale, sono riusciti a trovare un metodo di coltivazione per apprenderlo. Questa Tecnica Marziale ha qualche rapporto con un oggetto nella nostra Montagna del Legno Turchese. Se desideri apprenderla, dovrai farlo attraverso di esso. Comunque sei già entrato in contatto con quello strumento." Consigliò l'Anziano Shi.


"Ci sono già entrato in contatto? Non capisco, per favore mi dica cos'è esattamente."


"Le Erbe Medicinali del Firmamento." Disse l'Anziano Shi.


"Le Erbe Medicinali del Firmamento?" Chu Feng fu scioccato da queste parole.


Naturalmente sapeva cos'erano. In effetti aveva pensato che avessero un rapporto speciale con il Fendente del Firmamento. Dopotutto i loro nomi si assomigliavano molto.


Tuttavia, dopo un attento esame, Chu Feng non aveva scoperto nulla di speciale nelle erbe, figuriamoci un rapporto con il suo Tabù Terrestre.


"Ahah, sono certo che hai solo pensato che erano ordinarie erbe medicinali."


"Ma non è così. Contengono energia del firmamento. Mentre l'Energia del Firmamento è estremamente utile per creare medicine, può anche essere utilizzata per raffinare armi. Solo che deve essere estratta per farlo. Sennò è semplicemente impossibile scoprirlo."


"Non sei molto familiare con l'Anziano Wei del dipartimento della Creazione delle Medicine? Il suo dipartimento si specializza nell'estrarre Energia del Firmamento. Se desideri apprendere questo Tabù Terrestre, potresti recarti da lui." Disse l'Anziano Shi.


"La ringrazio per il consiglio. Mi ha davvero aiutato molto." Disse con gratitudine Chu Feng. Se non fosse stato per il consiglio della bestia mostruosa, non avrebbe saputo da dove cominciare.


Inoltre Chu Feng divenne sempre più convinto che lo Scudo del Firmamento avesse un enorme rapporto con il suo Tabù Terrestre.


Questo perché, anche se non era molto informato, sapeva cos'era l'energia del Firmamento perché era nell'introduzione del suo Tabù Terrestre.


TABÙ TERRESTRE – SCUDO DEL FIRMAMENTO


USARE LA DIFESA COME UN ATTACCO E L'ATTACCO COME UNA DIFESA
UNA VOLTA PADRONEGGIATO, DARÀ IL POTERE DI SEMINARE IL CAOS NEL MONDO
PARAGONABILE AI TABÙ CELESTI


Nonostante l'introduzione dello Scudo del Firmamento fosse diversa da quella del Fendente, si assomigliavano. Chu Feng ebbe sempre più la sensazione che le due abilità fossero state create dalla stessa persona, il cosiddetto Imperatore del Firmamento.


Tuttavia Chu Feng avrebbe scoperto la verità solo dopo aver padroneggiato entrambe le parti.


Non perse tempo; dopo aver porto i suoi saluti all'Anziano Shi, se ne andò. L'esterno della Divisione Asura era pieno di persone e, in quanto capo della frazione, Chu Feng doveva intervenire. In effetti il motivo per cui era andato a ritirare le sue ricompense era proprio per la sua organizzazione.


Dopo che se ne andò, un altro Anziano del dipartimento delle Tecniche Marziale chiese all'Anziano Shi: "Lord Anziano, perché non ha invitato Chu Feng ad unirsi a noi? Questo ragazzo ha un talento sbalorditivo ad una così giovane età. Inoltre è molto calmo e controllato, è davvero un raro talento."


"È vero che possiede un talento sbalorditivo, ma sfortunatamente l'ho scoperto troppo tardi."


"Il vecchio Wei è più fortunato di me. Inoltre si è fatto avanti e lo ha aiutato nel momento del bisogno."


"So che Chu Feng non è una persona che pensa solo a sé stessa, e ripaga invece i favori che gli vengono concessi. È evidente da come ha rifiutato l'invito del Dipartimento Punitivo."


"Non è stato un caso, e se lo avessi invitato, lo avrei solo messo in difficoltà. È meglio invece fargli dei favori come ho appena fatto. Forse in futuro potremo entrare in buoni rapporti con lui." Disse l'Anziano Shi.


"È davvero saggio Lord Anziano." Rispose l'altro dopo essersi reso conto che Chu Feng sarebbe entrato nel dipartimento delle medicine.


Chu Feng non sentì la loro discussione e ormai era tornato nella sua nuova residenza.


Era un territorio estremamente lussuoso, poteva essere considerato il migliore nell'intera regione principale della Montagna del Legno Turchese. Se non altro, non molti discepoli abitavano in un palazzo simile.


Dopo essere arrivato, Chu Feng appese personalmente l'insegna della Divisione Asura sulle porte dell'entrata. Questo posto sarebbe diventato il nuovo quartier generale della sua frazione.


Inoltre Chu Feng aveva diffuso notizia di come la sua divisione avrebbe iniziato a reclutare nuovi membri tra due giorni. Chiunque avesse voluto unirsi a lui, avrebbe dovuto partecipare alla valutazione. Finché uno avesse superato le prove, indipendentemente dall'età o dalla provenienza, sarebbe potuto diventare un membro della Divisione Asura.


Naturalmente c'era un'eccezione: i discepoli della Foresta del Legno Turchese Meridionale. Non avrebbero dovuto superare nessuna prova, finché fossero stati disposti a farlo, sarebbero potuti entrare nella frazione.


La protezione dei discepoli della sua Foresta del Legno Turchese Meridionale era la seconda missione di Chu Feng.


La sua prima missione era ancora più importante.


Più che una missione ad essere precisi era uno scopo, il vero obiettivo di Chu Feng era di trovare l'enorme quantità di risorse di coltivazione nascosta nella Montagna del Legno Turchese.


Se questi tesori fossero davvero esistiti e se li avesse ottenuti, la sua coltivazione sarebbe aumentata vertiginosamente in un istante.
                                


                                



