---
title: Capitolo 1202 – Lottare per Chu Feng
pubDate: 2024-07-11T16:13:16.479Z
tags:
    - mga
---


<em>Capitolo sponsorizzato, ringraziamo Zangetsus!
da editare,
18 capitoli in coda, 0/3
-Schadenfreude</em>


"Anziano Xiahou?"


La comparsa del vecchio fece cambiare l'espressione di molti discepoli, in particolare gli alleati di Chu Feng si spaventarono.


Che un Anziano Capo fosse venuto qui per punire Chu Feng ora che l'aveva colto in flagrante?


In quel momento, praticamente tutti pensarono che una grande catastrofe stesse per abbattersi su Chu Feng. Dopotutto gli Anziani capi non erano figure ordinarie. Se avessero voluto dare una lezione al giovane, avrebbero trovato cento giustificazioni diverse.


"Chu Feng, continua a picchiarlo. Picchialo a morte. Mi prenderò ogni responsabilità per te." Con sorpresa di tutti, non solo l'Anziano Xiaohou non punì Chu Feng, ma lo incoraggiò. Inoltre il suo atteggiamento era molto amichevole, non c'era la minima traccia di rabbia nel tono della sua voce


"Anziano, lei..." Tra tutti, Liu Bingqi era il più confuso. Pensava che l'Anziano Xiaohou l'avrebbe salvato e che avrebbe potuto vendicarsi di Chu Feng.


Che ca**o di situazione era questa? Un conto era che il suo Anziano capo non lo aiutasse, ma che chiedesse ad un'altra persona di picchiarlo era assurdo! Liu Bingqi era allibito.


"Liu Bingqi hai davvero portato vergogna al nostro dipartimento."


"Chu Feng, colpiscilo pure. Un discepolo come lui è indegno di far parte del nostro dipartimento. Sfortunatamente non sono stato io ad accettarlo, altrimenti l'avrei espulso subito."


L'Anziano Xiahou era infuriato, ma con Chu Feng usava un tono davvero amichevole.


La folla rimase scioccata dall'assurdità della scena. Perché questo Anziano Xiahou non aiutava Liu Bingqi e invece sosteneva Chu Feng, un estraneo, in un modo del genere?


"Anziano, non stavo cercando di mettere in difficoltà Liu Bingqi. È che è venuto nella mia Divisione Asura per causare guai, aveva preso di mira un membro del mio gruppo e ha gridato che avrebbe annientato la nostra divisione. Naturalmente dovevo disciplinarlo."


Anche Chu Feng era confuso dalla situazione. Non era certo che questo Anziano Xiahou avesse davvero intenzione di aiutarlo o stava solo fingendo. Così Chu Feng ritirò strategicamente la sua aura e decise di ritrarsi.


"Sigh. Amico Chu Feng, questo Liu Bingqi è una delusione, dovrebbe essere punito. Hai fatto benissimo a picchiarlo, solo che non è sufficiente. Dovresti menarlo ancora un po'."


"In realtà però sono venuto qui per un'altra questione. Non so se potresti accettare la mia proposta." Disse con un sorriso radioso l'Anziano Xiahou.


"Anziano, quale proposta sarebbe?" Chiese Chu Feng.


"Desidero invitarti nel mio dipartimento della raffinazione delle armi. Sei disposto ad accettare?" Chiese l'Anziano Xiahou.


"Cosa? Questo..." La folla attorno rimase di nuovo di stucco. Ora era chiaro perché il vecchio stava aiutando Chu Feng invece che Liu Bingqi.


A quanto pareva era venuto apposta per invitarlo nel suo dipartimento!


Liu Bingqi all'improvviso divenne verde. Si era già inimicato Chu Feng, se il giovane si fosse unito al dipartimento, come potrebbe aver pace in futuro?


Tuttavia, visto che era solo un mero discepolo, non aveva l'autorità per impedirlo, poteva solo rimanere a guardare impotente mentre l'Anziano Xiaohou invitava Chu Feng.


"Vecchio mostro, sei davvero un bugiardo! Allora hai scommesso con me che, se Chu Feng avesse battuto Lei Yao, non avresti potuto invitarlo nel tuo gruppo. Eppure oggi ti stai rimangiando la parola?"


Risuonò una voce furiosa e un'altra persona apparì vicino all'Anziano Xiaohou. Era proprio l'Anziano Wei.


L'espressione del vecchio era proprio arrabbiata, sembrava che volesse uccidere qualcuno.


"Eheh, vecchio, in effetti ho perso la scommessa quel giorno, ma questo ragazzo è una gemma fin troppo rara."


L'Anziano Xiahou sorrise e poi suggerì con cortesia: "Che ne dici di fare così, ti restituirò tutte le pillole medicinali che hai perso nelle scommesse passate, e te ne darò altre dieci in compenso. Lascia che abbia Chu Feng, va bene?"


"Non pensarci nemmeno. Chu Feng è mio, potete scordarvi di rubarmelo. Combatterò chiunque oserà farlo." L'Anziano Wei rifiutò subito. Poi, senza badare a nessuna conseguenza, guardò direttamente Chu Feng e disse: "Vieni nel nostro dipartimento della creazione di medicine Chu Feng. Ti offrirò delle ottime condizioni."


"Chu Feng, unisciti al nostro dipartimento della raffinazione delle armi. Qualunque cosa il vecchio possa darti, potrò dartene il doppio." L'Anziano Xiahou non si arrese. Stava facendo promesse al giovane.


"Cielo, questo è davvero..."


I discepoli attorno ci rimasero di sasso.


Essere stimati da un Anziano capo era il sogno di innumerevoli discepoli, ma ora due di loro avevano iniziato a lottare per Chu Feng e iniziare a fargli una promessa dopo l'altra. La folla attorno cominciò praticamente a morire d'invidia.


"Anziano Xiahou, la ringrazio per la sua stima. Tuttavia sapevo già da prima in che dipartimento sarei andato. Temo che la deluderò."


Sfortunatamente Chu Feng non poteva accettare la sua proposta, perché la persona che l'aveva aiutato allora era l'Anziano Wei del dipartimento delle medicine e lo avrebbe ripagato.


Quindi, dopo che Chu Feng aveva rifiutato con tatto l'offerta dell'Anziano Xiahou, si girò verso l'Anziano Wei e disse: "Ho sempre voluto studiare i metodi per raffinare medicine. Essere riconosciuto dall'Anziano Wei è un mio onore, sono disposto ad unirmi al suo dipartimento."


"Ottimo, ottimo."


"Ahah, è davvero ottimo. Chu Feng, non ti preoccupare, dopo che ti unirai a noi, ti istruirò personalmente e ti passerò tutto ciò che so."


L'Anziano Wei era pieno di gioia, prese subito il simbolo del suo dipartimento e lo appuntò direttamente sul petto di Chu Feng.


Molti si riempirono di invidia e ammirazione, mentre l'Anziano Xiahou provò delusione.


Comunque non serbava rancore, invece con un sorriso guardò l'Anziano Wei: "Congratulazioni vecchio. Ora che il tuo dipartimento ha ottenuto l'amico Chu Feng, sicuramente crescerà di molto in futuro."


"Ahah, vecchio mostro, devo anche ringraziarti per non aver continuato a lottare per Chu Feng." L'Anziano Wei era contentissimo e si dimenticò subito del disaccordo con l'Anziano del dipartimento delle armi.


"Chu Feng, non capisci proprio nulla. Hai davvero rifiutato l'invito dell'Anziano Xiahou? Cosa ti fa pensare di avere il diritto di farlo con le tue mere abilità?"


"Oggi rappresenterò il dipartimento della raffinazione delle armi e ti sfiderò. Vedrò che sorta di abilità hai in serbo per rifiutare l'invito dell'Anziano Xiaohou."


Il motivo dietro l'indignazione di Liu Bingqi era ovvio. Aveva intenzione di vendicare l'Anziano Xiahou e dare una lezione a Chu Feng.


"Ah, solo tu?" Chu Feng ridacchiò con sdegno di fronte alla sua sfida.


"Esatto. Ma non ti sto sfidando in una gara di potere martial, ma di tecniche spirit." Disse con un'espressione sicura Liu Bingqi.
                                


                                



