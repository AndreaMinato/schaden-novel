---
title: Capitolo 1205 – Il Risultato della Battaglia
pubDate: 2024-07-11T19:13:16.479Z
tags:
    - mga
---


<em>Capitolo sponsorizzato, ringraziamo Zangetsus!
da editare,
15 capitoli in coda, 0/3
-Schadenfreude</em>


Tuttavia, Chu Feng si limitò a sorridere di fronte all'espressione compiaciuta di Liu Bingqi: "Ho perso? Ne sei certo?"


"Cosa? Non è ovvio il risultato?" Chiese Liu Bingqi.


"Dato che stiamo confrontando le nostre armi, naturalmente bisogna farlo in termini di qualità. Se contassimo solo la velocità, non significa che se raffinassi in poco tempo una spada di ferro, sarei riuscito a vincere?" Disse con ironia Chu Feng.


"Str****te. Ho prodotto un Armamento d'Élite di massima qualità, come potrebbe una spada di ferro essere paragonabile?" Liu Bingqi si infuriò. Ciò che aveva detto Chu Feng era un insulto alla sua integrità.


"Dato che non stiamo contando solo la velocità, ma la qualità delle nostre rispettive armi, allora come puoi dire di aver già vinto?" Chiese Chu Feng.


"Molto bene. Dato che hai detto questo, mi assicurerò che tu accetti pienamente la sconfitta. Quando finirai la tua arma, le confronteremo in quanto a qualità. Ma se perderai, dovrai inginocchiarti e prostrarti di fronte a me dichiarando di essere inferiore a me." Disse Liu Bingqi stringendo i denti per la rabbia.


"Non ci sono problemi, ma se tu finissi col perdere?" Chiese Chu Feng.


"Se perderò, allora mi prostrerò di fronte a te, riconoscerò i miei errori e ammetterò di essere inferiore a te." Disse Liu Bingqi.


"Non c'è bisogno. Non devi prostrarti davanti a me, ma a lui." Chu Feng indicò Zhao Xiang dietro di lui.


"Molto bene, accetto. Ma temo che non avrai l'opportunità di vederlo." Liu Bingqi sorrise con sdegno dopo aver rivolto un'occhiata a Zhao Xiang. Da come la vedeva, avrebbe vinto sicuramente.


"Vedremo." Chu Feng sorrise lievemente.


Dopodiché, ci fu un altro periodo di lunga attesa. Passarono due, quattro, dieci ore, ma non ci furono segni di vita dal calderone di Chu Feng.


Era arrivato mezzogiorno, il momento in cui il sole brillava di più. Erano passate ventiquattro ore da quando Chu Feng aveva iniziato a raffinare.


Inevitabilmente questo fece preoccupare la gente. Perfino i due Anziani capi cominciarono ad accigliarsi.


Chu Feng aveva già perso in termini di velocità. Se l'arma che aveva raffinato fosse finita coll'essere inferiore, sarebbe stato sconfitto. Così si sarebbe dovuto inginocchiare e riconoscere i suoi errori di fronte a Liu Bingqi, distruggendo la reputazione che era riuscito ad accumulare dopo numerosi sforzi, avrebbe solo aumentato la fama di Liu Bingqi.


In un istante, tutti gli alleati di Chu Feng iniziarono a sudare freddo.


Se i due si fossero confrontati in uno scontro, allora nessuno di loro avrebbe dubitato dell'esito, ma ora si stavano preoccupando.


"Rumble."


Tuttavia, proprio quando tutti temevano che il giovane potesse perdere, il calderone della raffinazione delle armi che Chu Feng aveva sigillato iniziò a tremare. Cominciò perfino a rimbombare e alla fine fece sussultare il terreno.


"Bang!" Alla fine, un raggio di luce sfrecciò dal calderone, seguito da un'esplosione.


Il raggio splendente era davvero abbagliante. Sembrava un sole e anche se tutti i presenti erano coltivatori di alto livello, la maggior parte di loro ne fu accecato.


"Come poteva essere? Che questo tipo sia davvero riuscito a raffinare un Armamento d'Élite di qualità superiore alla mia?"


Liu Bingqi cambiò espressione. Per la prima volta iniziò ad inquietarsi.


Questo perché, sia per le tecniche della raffinazione delle armi che per la creazione delle medicine, il bagliore emanato dal prodotto finito spesso ne avrebbe rappresentato la qualità.


E ora, l'aura dell'Armamento Élite di Chu Feng era troppo sbalorditiva e superava quella della spada di Liu Bingqi di molte volte.


Fortunatamente era giorno, altrimenti il divario tra di loro sarebbe sembrato ancora più ovvio.


"Buzz."


Non importava quanto fosse intensa, alla fine la luce si dissipò. La folla puntò subito lo sguardo verso il calderone, su cui fluttuava uno spadone lungo tre metri.


"Cielo, questo..." Tutti cambiarono espressione, i volti pieni di aspettativa mostrarono delusione.


Lo spadone aveva un aspetto orribile, non solo era color ruggine e pieno di macchie, non emanava il minimo potere. Inoltre anche la sua forma era strana. Come poteva essere definito un Armamento Élite? Era inferiore anche alle armi ordinarie, un pezzo di scarto.


"Ahahahah, hai trascorso così tanto tempo e hai creato una formazione così grandiosa, ma alla fine è uno scarto? Chu Feng, oh Chu Feng, non sei altro che un rifiuto. Hai osato competere contro di me con delle abilità così misere?"


Liu Bingqi era scoppiato a ridere. La sua risata era piena di gioia e orgoglio. L'aspetto della lama di Chu Feng era in netto contrasto con il suo Armamento, c'era un divario insormontabile tra i due.


"Sigh. È normale che Chu Feng sia di gran lunga inferiore a Liu Bingqi in quanto a tecniche di raffinazione delle armi."


Molti dei presenti sospirarono con delusione. Come Liu Bingqi, pensavano che il risultato fosse già deciso.


"Woosh." Comunque, proprio quando tutti pensarono che Chu Feng avesse già perso, il giovane sorrise. Stese il palmo e afferrò la lama di ferro.


"Avanti, proviamo. Vediamo qual è l'arma più potente." Chu Feng indicò Liu Bingqi con il suo spadone.


"Sembra che tu non sia disposto ad accettare la sconfitta. In tal caso allora fatti avanti. Voglio che tu accetti pienamente la sconfitta." Liu Bingqi rise con derisione.


Anche se sapeva di essere inferiore a Chu Feng in quanto a forza combattiva, era sicuro che la sua arma fosse dieci milione di volte superiore a quella dell'avversario. Così non si ritirò minimamente.


"Woosh." All'improvviso Liu Bingqi scattò. Come un drago che nuotava agilmente nel mare, brandì la sua arma e prese l'iniziativa.


"Eheh..." Chu Feng continuò a sorridere e non si disturbò nemmeno a muoversi.


Solo quando l'Armamento Élite di Liu Bingqi si avvicinò pericolosamente alla sua testa mosse il suo spadone.


"Zzzzzz!"


La collisione tra le due armi fece schizzare scintille in ogni direzione. Tuttavia non ci fu nessun clangore, ma più un tonfo.


La folla rimase sbalordita dalla scena che videro dopo.


Lo spadone di Chu Feng era rimasto completamente illeso ed era proprio vicino al collo di Liu Bingqi, ad un millimetro di distanza da lui.


L'Armamento Élite di Liu Bingqi era stato diviso a metà e in modo molto netto.


Sorprendentemente, il rottame di Chu Feng era riuscito a fendere in un solo colpo l'arma di Liu Bingqi. Aveva vinto su tutti i fronti.
                                


                                



