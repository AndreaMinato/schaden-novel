---
title: Capitolo 1207 – Questa gentilezza
pubDate: 2024-07-11T21:13:16.480Z
tags:
    - mga
---


<em>Capitolo sponsorizzato, ringraziamo Zangetsus!
da editare,
13 capitoli in coda, 0/3
-Schadenfreude</em>


All'inizio i due Anziani non osarono crederci, chiunque sarebbe diventato scettico sentendo queste parole. Era un'impresa semplicemente troppo straordinaria.


Tuttavia i due Anziani capi guardarono con attenzione Chu Feng e sembrava proprio che non stesse mentendo. Ormai pareva che per lui tutto fosse possibile.


Si resero conto così che non era così strano per Chu Feng, era sempre stato un genio indescrivibile.


"Arrivare ad un tale livello da autodidatta, se qualcuno ti desse delle indicazioni, non diventeresti ancora più sbalorditivo?"


"Amico Chu Feng, dato che hai questo potenziale, non devi sprecare questo talento."


"Nonostante tu non sia un membro del nostro dipartimento, se hai qualche dubbio potrai venirmi a trovare quando vuoi. Sicuramente ti istruirò e ti aiuterò."


L'Anziano Xiahou guardò Chu Feng con gentilezza e rispetto. Voleva davvero aiutarlo. Dopotutto, se Chu Feng fosse diventato famoso in futuro, non sarebbe stato solo il suo orgoglio, ma anche quello dell'intera Montagna del Legno Turchese.


"La ringrazio per la gentilezza. In effetti, se non fosse stato per il suo calderone non sarei riuscito necessariamente a raffinare un Armamento Reale Incompleto. Quindi mi ha aiutato enormemente. Mi ricorderò il favore che mi ha fatto oggi." Mentre diceva queste parole, Chu Feng porse il calderone all'Anziano Xiahou.


Non erano solo mere parole di cortesia, le aveva dette con sincerità perché gli era stato proprio d'aiuto.


Anche se avesse potuto raffinare un armamento Reale Incompleto senza il calderone, ci avrebbe messo molto più tempo. Se non altro avrebbe avuto bisogno di un giorno o più per farlo.


Era tutto grazie a questo calderone se era riuscito a raffinare un Armamento Reale Incompleto in sole ventiquattro ore.


"Chu Feng, un tesoro del genere è appropriato per un eroe. Puoi tenerlo. Te lo darò come dono." Tuttavia l'Anziano Xiahou spinse il calderone verso le mani di Chu Feng.


"Anziano Xiahou, è un dono troppo sontuoso. Non posso accettarlo." Chu Feng rifiutò frettolosamente. Poteva capire che questo calderone era un tesoro inestimabile.


Tuttavia, proprio quando stava per ridarlo all'Anziano Xiahou, scoprì con stupore che il vecchio era scomparso.


La sua voce risuonò dall'orizzonte: "Accettalo amico Chu Feng. È il segno del mio riguardo nei tuoi confronti."


Chu Feng rimase relativamente tranquillo quando sentì la voce dell'Anziano Xiahou. Tuttavia gli altri discepoli non riuscirono affatto a mantenere la calma.


L'Anziano Xiahou aveva donato il suo calderone a Chu Feng. Era un'azione che dimostrava proprio quanto apprezzava il giovane.


Gli spettatori morirono di nuovo d'invidia.


All'inizio Chu Feng aveva intenzione di invitare l'Anziano Wei nel suo palazzo, così da poterlo intrattenere.


Tuttavia, con sua sorpresa, l'Anziano Wei insistette a portarlo nel dipartimento della creazione delle medicine, dicendo che c'era qualcosa che aveva bisogno di riferirgli.


Dato che anche lui desiderava discutere con l'Anziano Wei, Chu Feng accettò l'invito e lo seguì nel dipartimento.


Questa organizzazione era costruita tra le montagne. Non solo era circondata da un paesaggio spettacolare, ma si sentiva un odore medicinale davvero attraente.


Le medicine non avevano un odore che avrebbe disgustato, anzi, emanavano un lieve profumo.


Aspetto più importante, non appena lo si annusava, ci si sentiva rinfrescati.


Dopo il loro arrivo nel dipartimento delle medicine, l'Anziano Wei convocò altri Anziani e li informò di come Chu Feng si era unito al dipartimento.


Inoltre, per assicurarsi che nessuno si opponesse, parlò deliberatamente della competizione tra Chu Feng e Liu Bingqi.


Molti Anziani erano incuriositi visto che la fama del giovane era già diffusa in lungo e in largo. Dopo aver sentito della gara, provarono un nuovo livello di rispetto per Chu Feng.


Se il giovane avesse sconfitto Liu Bingqi solo con il suo potere combattivo, non sarebbe stato un risultato così spettacolare. tuttavia aveva battuto un membro del dipartimento della raffinazione delle armi nel suo campo di specializzazione. Questo avrebbe portato onore al loro gruppo.


In quel momento Chu Feng si sentì osservato da innumerevoli sguardi pieni di apprezzamento, ma poi ne percepì uno estremamente ostile.


Lo sguardo proveniva da un discepolo, sorprendentemente anche lui era un membro del dipartimento delle medicine.


La sua coltivazione era allo stesso livello di Liu Bingqi, un Martial King di sesto livello, ma il suo sguardo era ancora più sinistro di quello di Liu Bingqi. Era pieno di invidia e odio.


"Sei Chu Feng?" Quando tutti iniziarono ad andarsene, una trasmissione della voce risuonò nelle orecchie di Chu Feng. Proveniva da quel discepolo.


"L'Anziano Wei mi ha presentato prima, non hai sentito?" Rispose Chu Feng, il suo tono non era affatto cortese.


Chu Feng era fatto così. Se qualcuno avesse mostrato ostilità nei suoi confronti, sicuramente non gli avrebbe mostrato gentilezza.


"Umpf. Ricordati di questo, sarò sempre io il capo dei discepoli del dipartimento. Non osare nemmeno pensare di poter competere con me." Il tono di quella persona era davvero prepotente, come se non accettasse nessuna replica. Dopo aver detto queste parole, si girò e se ne andò.


"Anziano Wei, quanti discepoli ci sono nel dipartimento delle medicine?" Chiese Chu Feng.


"Ce ne sono solo due, incluso te." Rispose l'Anziano Wei, tuttavia era individuo dalla grande esperienza e la sua espressione cambiò per poi chiedere: "Ye Qing ti ha detto qualcosa?"


"Chi è Ye Qing?" Chiese Chu Feng.


"Il discepolo che era qui prima." Disse l'Anziano Wei.


"Oh no, non ha detto nulla." Chu Feng scosse la testa. Non desiderava che gli Anziani si intromettessero, voleva proprio sistemare da solo la questione.


Chu Feng sogghignò, ma non lo diede a vedere: "Solo due? In tal caso, non potrai mai essere il capo."


"Ah, molto bene, seguimi. Vorrei proprio parlare con te." L'Anziano Wei sorrise con fare sollevato, poi condusse il giovane in un palazzo.


Nonostante l'edificio non fosse molto lussuoso, era relativamente raffinato in confronto agli altri. Questo era un palazzo che l'Anziano Wei aveva preparato per Chu Feng. Non solo gli aveva dato un posto dove vivere, ma aveva anche preparato delle splendide serve.


Le sue intenzioni erano chiare; voleva comunicare a Chu Feng che il dipartimento delle medicine era la sua casa. Finché fosse stato disposto a farlo, poteva soggiornare qui quando voleva.


Dopo aver sistemato tutto, Chu Feng tirò fuori il calderone: "Anziano Wei, per favore mi aiuti a restituire questo calderone all'Anziano Xiahou. Questo oggetto è troppo prezioso, non lo posso accettare."


L'Anziano Wei guardò il tesoro e dopo essere rimasto in silenzio per un po' disse: "Conosci le origini di questo calderone?"


"No."


"Si chiama Calderone del Drago Dorato. C'è un drago dorato dentro e quando un'arma viene raffinata, il drago apparirà e aiuterà il processo di raffinazione inviando una grande quantità di energia. Non sarebbe esagerato dire che questo calderone è di qualità eccellente perfino nell'intera Terra delle Arti Marziali."


"Allora, per ottenerlo, l'Anziano Xiahou ha pagato un prezzo considerevole. Oltre metà del suo corpo è stato distrutto. Ha perso le mani, le gambe e la sua anima è rimasta ferita, costringendolo a trascorrere sei mesi per riprendersi."


"Tuttavia questo non è il punto più importante. Ciò che è importante è che è stato disposto a donare questo calderone a te. Anche se il suo gesto è stato estremamente grande, non rifiutarlo, lo ferirai soltanto." Disse l'Anziano Wei.


L'espressione di Chu Feng divenne seria. Non disse altro e invece riprese silenziosamente il Calderone del Drago Dorato.
                                


                                



