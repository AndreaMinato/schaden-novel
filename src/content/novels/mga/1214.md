---
title: Capitolo 1214 – Origini Straordinarie
pubDate: 2024-07-12T04:13:16.480Z
tags:
    - mga
---


<em>Capitolo sponsorizzato, ringraziamo Zangetsus!
da editare,
8 capitoli in coda, 0/3
-Schadenfreude</em>


Chu Feng poteva sentire che Wang Jingzhi era molto potente. Dal suo attacco di prima, era riuscito a determinare che il suo potere combattivo probabilmente era pari al suo.


Ad essere sinceri, non era sicuro di poter vincere contro di lui. Tuttavia, visto che il suo avversario l'aveva provocato, doveva accettare la sfida.


Se avesse rifiutato, sarebbe stato umiliante per l'intera Divisione Asura. Inoltre non era così debole. Se non altro aveva degli assi nella manica in serbo per lui.


"Hai un bel coraggio."


"Junior Chu Feng, sbarazzati di quel Wang Jingzhi e diventerai il nono nella Lista della Successione."


Nonostante molti avessero iniziato a sudare copiosamente, altri che non erano troppo preoccupati per lui iniziarono ad esultare.


Dopotutto Chu Feng era già diventato famoso. Non solo aveva attivato l'Ago Immortale, aveva ottenuto la Bandiera del Comandante e sconfitto un discepolo del dipartimento della raffinazione delle armi nel suo campo di specializzazione, Chu Feng doveva ancora perdere un incontro da quando era arrivato nella Montagna del Legno Turchese.


Così Chu Feng era già diventato l'idolo di molte persone. Alcuni lo consideravano perfino una leggenda imbattibile. Così naturalmente diversi coltivatori desideravano che lui e Wang Jingzhi si affrontassero.


"Wang Jingzhi, non c'è bisogno che il nostro capo combatta contro di te, posso farlo io." Sorprendentemente Bai Ruochen si fece avanti all'improvviso.


"Cosa? Bai Ruochen? Così il nome di questa splendida junior è Bai Ruochen?"


"Che sorta di origini ha? Non solo ha una forza incredibile, è anche molto coraggiosa. Ha osato prendere l'iniziativa di sfidare Wang Jingzhi?"


Le parole di Bai Ruochen avevano sconvolto la gente.


Tuttavia nessuno la sottovalutò, dopotutto avevano visto tutti la sua potenza. Se non altro doveva essere un genio anormale.


"Sorellina Ruochen, non essere impulsiva. Questo Wang Jingzhi non è come Wang Haoxuan."


Chu Feng iniziò ad avvertirla frettolosamente. Questo perché conosceva bene la sua forza. Anche se la giovane era formidabile, avrebbe perso sicuramente contro Wang Jingzhi.


"Chu Feng, Long Chenyi è il discepolo più forte del nostro Sect dell'Ascensione. La sua sconfitta ha umiliato il nostro Sect dell'Ascensione."


"Se fosse stato battuto qualcun altro non mi sarebbe importato, ma mia madre è la maestra del Sect ora, non posso permettere che venga umiliata. Per favore dammi questa opportunità e farò abbassare la cresta a questo Wang Jingzhi."


"Ma..."


"Niente ma, credi in me. Non sono così debole, almeno non sono così debole come credi." Quando Bai Ruochen finì di parlare, mostrò un dolce sorriso a Chu Feng.


Questo sorriso non era solo estremamente affascinante, ma stupì il giovane.


Chu Feng sembrava aver capito qualcosa. Che Bai Ruochen non si fosse impegnata pienamente quando aveva combattuto contro di lui tempo fa?


"Ragazzina, hai davvero del coraggio, ma non voglio rovinare il tuo bel faccino." Disse con un sorriso Wang Jingzhi, ma il suo sguardo era pieno di disprezzo.


"Rovinare il mio faccino? Dipende se avrai la forza di farlo." All'improvviso Bai Ruochen attaccò. La Frusta del Drago di Platino si avventò verso Wang Jingzhi.


"Eheh." Tuttavia l'uomo si limitò a ridere. Un'aura opprimente divampò dal suo corpo.


"Booooom!!!" Questa forza non solo respinse l'attacco di Bai Ruochen, ma diventò una violenta tempesta che travolse la giovane.


Bai Ruochen scagliò frustate a tutta forza, stava cercando di resistere, ma poteva sfuggire a stento dalla potenza opprimente e presto finì per essere trascinata dalla tempesta.


"Ahah, ragazzina, sei proprio brava. Sei abbastanza forte per poter resistere alla mia energia."


"Tuttavia voglio vedere per quanto tempo continuerai a resistere." Wang Jingzhi rise con malvagità.


"Dannazione." Chu Feng naturalmente non riuscì a sopportare che Bai Ruochen venisse umiliata. Strinse i pugni e si preparò ad intervenire.


"Boooooom!"


Tuttavia, proprio in quel momento, un'energia estremamente feroce esplose dal corpo di Bai Ruochen.


Quell'increspatura era davvero troppo potente, era riuscita a disintegrare all'istante la potenza devastante di Wang Jingzhi. Allo stesso tempo un'aura potentissima iniziò ad emergere dal corpo di Bai Ruochen.


"Che sensazione potente."


Gli occhi degli spettatori iniziarono a brillare, anche gli Anziani presenti sussultarono. Era un'aura troppo insolita, dava la sensazione di trovarsi di fronte ad un imperatore.


Una sovrana di ogni creatura.


"Cosa sta succedendo a questa ragazza?"


Perfino Wang Jingzhi iniziò ad accigliarsi e il suo sguardo diventò serio.


Alla fine l'increspatura scomparì gradualmente e la folla rivide Bai Ruochen.


"Cielo, questo è..." Tuttavia, quando la videro, rimasero tutti sbalorditi. Non poterono che sussultare e alcuni iniziarono perfino a tremare.


Questo perché non solo l'aura di Bai Ruochen era al sesto livello del Martial King realm, il suo corpo stava emettendo un debole bagliore. Un carattere dorato era apparso sulla sua fronte.


"Imperatore!!"


"È la stirpe dell'Imperatore! Questa ragazza possiede una Stirpe Imperiale!" Gridò allarmato un Anziano.


"Cielo, è davvero una Stirpe Imperiale! Che sorta di origini ha questa ragazza? Che sia una discendente di quei clan?"


In quel momento la folla iniziò a discutere animatamente, non poteva più mantenere la calma.


Una stirpe imperiale, non era una questione da poco. Bisognava sapere che nell'intera Terra Sacra delle Arti Marziali solo i quattro clan imperiali la possedevano.


I quattro clan erano dei colossi ancora più potenti delle Nove Organizzazioni, erano i clan dalla storia più lunga.


Se possedeva la Stirpe Imperiale, significava che Bai Ruochen apparteneva ad uno dei quattro clan imperiali, come potevano non essere scioccati?


"Così questa è la vera te?"


"Sembra che tu non abbia usato tutte le tue forze per affrontarmi allora."


Perfino Chu Feng era scioccato, ma era anche pieno di gioia.


Per lui non era negativo che Bai Ruochen fosse potente, anzi, solo per il fatto che era una sua amica, naturalmente desiderava che fosse più formidabile.
                                


                                


                                


                                



