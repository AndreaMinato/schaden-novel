---
title: Capitolo 1219 – Una Competizione Ingiusta
pubDate: 2024-07-12T09:13:16.481Z
tags:
    - mga
---


<em>Capitolo regolare,
da editare,
5 capitoli in coda, 0/3
-Schadenfreude</em>


Lo sguardo di Chu Feng era brillato per un istante e pochissimi lo avevano notato.


Erano state solo quattro persone a vederlo ed iniziarono a guardarlo sotto un'altra luce.


I coltivatori che l'avevano notato erano Sima Honglie, l'Anziano Hong Mo, l'Anziano Zhou Quan e l'Anziano Wei.


I primi tre in particolare cambiarono espressione perché avevano capito che il giovane doveva essere straordinario e potente.


Sima Ying però non l'aveva affatto notato e stava stringendo i denti per la rabbia, incapace di sopportare gli insulti di Chu Feng.


"Te la stai proprio cercando."


"Boom." Con un cenno della mano, il potere marziale si scatenò. Sima Ying non si disturbò a dire parole superflue e attaccò direttamente Chu Feng.


Inoltre il suo attacco non era da sottovalutare, aveva usato una tecnica marziale sfruttando la sua aura da Martial King di sesto livello.


Aveva utilizzato un Tabù Mortale.


Come poteva un semplice incontro tra discepoli iniziare con una tecnica assassina? Sima Ying non stava cercando di capire quanto era forte Chu Feng, puntava ad ucciderlo.


Dopotutto Chu Feng non aveva nascosto la sua coltivazione da Martial King di terzo livello e lei poteva decapitare facilmente persone di tre gradi inferiori al suo.


Tuttavia, l'aspetto più importante era che il Tabù Mortale che Sima Ying stava utilizzando aveva un potere sconvolgente e si stava precipitando verso Chu Feng.


"Dannazione." Molti Anziani del dipartimento non riuscirono più a rimanere fermi. Avevano capito che l'attacco di Sima Ying non era affatto da sottovalutare.


Mentre la giovane era riconosciuta come un genio anormale nel campo delle tecniche da Sciamana, nemmeno il suo potere combattivo era da sottovalutare; poteva battere coltivatori di due livelli superiore al suo.


Nonostante sembrasse solo una Martial King di sesto livello, il suo potere era pari a quello di uno all'ottavo.


"Non intervenite, abbiate fiducia in Chu Feng. Mentre non oso garantire per le sue tecniche Spirit, sono certo che è molto più potente di Sima Ying."


La voce dell'Anziano Wei risuonò nelle orecchie degli Anziani che volevano intervenire. Inoltre il suo tono era pieno di grande sicurezza.


Così questi Semi Martial Emperor rimasero fermi a guardare. Volevano vedere se Chu Feng sarebbe davvero riuscito a sopportare l'attacco.


"Davvero arrogante e presuntuoso. Guarda come ti sei condannato da solo. Ben ti sta."


In confronto a quegli Anziani, Ye Qing stava sogghignando tra sé e sé. Sperava proprio che l'attacco di Sima Ying avrebbe ucciso Chu Feng.


Sfortunatamente il suo desiderio sarebbe rimasto solo un sogno...


"Boom."


All'improvviso risuonò un forte rimbombo. L'attacco di Sima Ying era atterrato direttamente su Chu Feng.


Comunque, subito dopo che l'increspatura di energia del suo attacco iniziò a diffondersi, si dissipò subito. Sembrava che fosse stata divorata.


Quando l'attacco scomparì completamente, tutti gli Anziani presenti e in particolare Ye Qing e Sima Ying rimasero sbalorditi.


Chu Feng portava l'Armatura e le Ali del Fulmine. Non solo era completamente illeso, ma potevano vedere come il suo corpo stava divorando il resto dell'energia.


Era così potente da poter sfruttare il suo fisico per divorare l'attacco nemico.


"Tu, chi sei esattamente?" Sima Ying guardò Chu Feng in modo completamente diverso. Il disprezzo che nutriva nei suoi confronti svanì completamente e fu rimpiazzato da un immenso shock e un po' di paura. Questo perché aveva capito che era molto più forte di lei.


"Chi sono? La spazzatura non è degna di saperlo." Chu Feng sorrise con sdegno. Si pulì gli abiti e poi disattivò l'Armatura e le Ali del Fulmine.


"Anche se hai un potere combattivo incredibile, non significa che anche le tue tecniche Spirit lo siano. Visto che osi definirmi spazzatura, oserai competere contro di me in una gara di raffinazione?" Sima Ying non era disposta ad ammettere la sconfitta.


"Credi che avrei paura di un rifiuto come te?" Chu Feng sembrava aver aspettato una domanda del genere, così non sembrò minimamente sorpreso e tirò fuori il suo calderone.


"Questo calderone, non è..." Gli Anziani del dipartimento sussultarono e rivolsero lo sguardo verso l'Anziano Wei.


Ye Qing si riempì di invidia. Era così infuriato che strinse i pugni.


Perfino l'Anziano Hong Mo iniziò a sorridere, guardò l'Anziano Wei e disse: "Hai un'ottima capacità di osservazione. Questo Chu Feng è proprio degno delle tue cure."


"Lord Anziano, mi sta lusingando. Comunque lo pensavo anche io." Rispose con un sorriso l'Anziano Wei. Un po' di orgoglio trapelò dalla sua espressione. Sapeva che la scommessa che aveva fatto su Chu Feng era proprio ben azzeccata.


"Molto bene, allora iniziamo. Competeremo su chi potrò creare più velocemente pillole del recupero della forza di alta qualità e chi ne creerà di più."


Sima Ying ritirò il suo calderone ordinario e ne tirò fuori uno della stessa qualità di quello di Chu Feng.


Ye Qing si infuriò ancora di più vedendo la scena. Questo perché aveva capito che Sima Ying loa veva fatto perché non osava sottovalutare il suo avversario. Eppure prima, quando aveva gareggiato con lui, era stata davvero arrogante e non lo aveva nemmeno considerato. Come poteva non arrabbiarsi per questo?


Gli Anziani del dipartimento iniziarono a gridare indignati: "Una competizione sulla produzione delle pillole del recupero della forza, non sta cercando di umiliarlo deliberatamente?"


Avevano visto quanto era stata abile prima. Chiunque avrebbe capito che Sima Ying aveva trascorso molto tempo ad imparare come creare quelle pillole ed era così esperta che perfino gli ottantotto Anziani presenti erano tutti inferiori a lei.


Era sicuramente in vantaggio e non era molto diverso dal barare. Questa era una chiara ingiustizia.


Tuttavia gli Anziani non potevano farci nulla. Questo perché Chu Feng aveva già iniziato a raffinare.


"Sigh, sembra che verremo sconfitti di nuovo, ma Chu Feng ci ha portato comunque un po' di onore."


"Esatto. Sima Ying lo teme. Per questo ha offerto delle condizioni così spudorate. Quindi, anche se Chu Feng perdesse, non sarebbe umiliante."


"Giusto. Questa è solo una gara di raffinazione di medicine. Se fosse stata una competizione di forza, Chu Feng avrebbe distrutto Sima Ying. Come previsto da un genio capace di attivare l'Ago Immortale dell'Antica Era, Chu Feng ha riconquistato un po' di onore per noi."


Gli Anziani del dipartimento delle medicine stavano discutendo vivacemente. Stavano parlando senza usare trasmissioni della voce e sembra che stessero cercando di sollevarsi di morale e nel frattempo di disturbare Sima Ying.


Gli occhi di Sima Huolie brillarono. Si rivolse verso l'Anziano Hong Mo e chiese: "Vecchio mostro Hong Mo, è quel giovane di nome Yuan Qing che ha attivato l'Ago Immortale?"


"Non è Yuan Qing, ma è stato lui ad attivare l'Ago Immortale." Rispose l'Anziano Hong Mo.


"Oh?" Sentendo queste parole, Sima Huolie cambiò lievemente espressione. Aveva sentito parlare del genio che aveva attivato l'Ago Immortale, ma ricordava che il suo nome era Yuan Qing.


"Bang." Proprio in quel momento risuonò una forte esplosione, Sima Ying aveva finito di raffinare le sue pillole. Cento pillole del recupero della forza di alta qualità volarono fuori dal suo calderone e volarono a mezz'aria ordinatamente.


Mentre galleggiavano nell'aria, scintillavano. Stavolta la giovane ci aveva messo un terzo del tempo rispetto a prima.
                                


                                



