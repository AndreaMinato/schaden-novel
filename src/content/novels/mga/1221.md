---
title: Capitolo 1221 – Stavi mentendo
pubDate: 2024-07-12T11:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
3 capitoli in coda, 0/3
-Schadenfreude</em>


Quando il Divino Diagramma dei Nove Spiriti apparì, tutti si fecero prendere dall'entusiasmo. Solo Chu Feng sembrava un po' distratto, come se non fosse concentrato su ciò che stava vedendo.


Dato che aveva allenato per così tanto tempo gli Occhi Celesti, ormai le sue capacità di osservazione era diventate molto più acute. Anche se non avesse attivato la tecnica, sarebbe stato molto più perspicace.


Così era riuscito a capire che si sarebbe dovuto pagare un caro prezzo per attivare il Diagramma Divino dei Nove Spiriti, anche se si fosse stati Sciamani dal Mantello Reale.


Anche se Sima Huolie era potente, probabilmente non sarebbe riuscito a sfruttare questo tesoro usando solo le sue forze.


Dopo un po' di tempo infatti iniziò già a sudare a profusione. Si girò verso l'Anziano Hong Mo e gridò: "Non rimanere a guardare e basta. Presto, vieni a darmi una mano!"


"Lo sapevo che non mi avresti chiamato senza avere un secondo fine. Ecco, mi hai chiamato per farmi lavorare per te." L'Anziano Hong Mo sembrava averlo già previsto.


Tuttavia non si lamentò troppo, invece si avvicinò e si sedette a gambe incrociate a mezz'aria. Una sconfinata quantità di energia Spirit reale iniziò ad aleggiare dal suo corpo ed entrare nella pergamena.


Dopo quattro ore, i due Sciamani diventarono fradici di sudore e impallidirono.


Eppure, il diagramma doveva ancora mostrare i suoi misteri, non era stato ancora attivato.


"Oh no. Questo Divino Diagramma dei Nove Spiriti è un pozzo senza fondo. Sembra che non ci siano limiti alla sua capacità di divorare la nostra energia Spirit."


"Sembra che ci voglia spingere a riversare ancora più energia nella pergamena. Pare una trappola."


"Lo era prima e lo è anche adesso. La sua natura rimane la stessa."


"Huolie, non hai detto che eri già riuscito a sciogliere lo schermo protettivo di questo Diagramma Divino? Perché è ancora così? In questo modo è semplicemente impossibile per noi attivarla." L'Anziano Hong Mo si fermò e iniziò a lamentarsi.


"Sigh, vecchio Hong Mo, non puoi biasimarmi per questo. Negli ultimi anni ho fatto ricerche incessanti sulla pergamena e ho fatto qualche progresso."


"All'inizio pensavo di aver avuto successo e che avremmo potuto rompere la barriera e attivarlo, ma ora sembra che non basti." Sima Huolie si grattò la testa con imbarazzo.


"Così sembra che anche tu non sia certo del risultato. In tal caso, che intenzioni hai ora? Siamo venuti qui inutilmente?" L'Anziano Hong Mo era un po' a disagio. Aveva la sensazione di essere stato imbrogliato.


Dai loro discorsi, Chu Feng e gli altri capirono che non sarebbe stato facile per loro vedere il contenuto della pergamena, nemmeno due Sciamani Reali potevano attivarlo.


Tutti i presenti, inclusi Chu Feng e Bai Ruochen, mostrarono espressioni deluse.


"Vecchio Hong Mo, non essere così ansioso. Dato che ti ho chiamato, naturalmente mi sono preparato."


"Avanti, avanti. Se non ti fidi di me, allora guarda il diagramma. Se creassimo una formazione seguendo questo metodo, sono certo che potremo sciogliere la barriera protettiva." Mentre Sima Huolie parlava, tirò fuori una pergamena e la consegnò all'Anziano Hong Mo.


All'inizio il vecchio mostrò scetticismo, ma dopo che la esaminò, i suoi occhi iniziarono a brillare. Disse: "Huolie, dove hai ottenuto questo diagramma? Hai chiesto aiuto all'Alleanza degli Sciamani?"


"Come potrei chiedere aiuto a qualcuno dato che sono un grande Sciamano dal Mantello Reale? Ho ottenuto questo diagramma nel Paradiso dei Nove Spiriti. Sospetto che sia qualcosa che ha lasciato il proprietario di questo Divino Diagramma. Solo che l'ho scoperto un po' tardi."


"Cosa ne pensi? Vuoi rimanere qui per un paio di giorni e creare questa formazione con me? Se la completeremo sono certo che potremo attivare il Divino Diagramma dei Nove Spiriti e vedere i misteri che contiene." Disse Sima Huolie.


"Mn, questa formazione è davvero misteriosa e sembra che possa rivaleggiare con la barriera protettiva del Divino Diagramma dei Nove Spiriti."


"Dato che sono venuto fin qui, non sarà niente di che rimanere qui per un po' di tempo." L'Anziano Hong Mo annuì.


Sentendo queste parole, Chu Feng e gli altri membri del dipartimento delle medicine si rallegrarono. Avevano viaggiato molto per arrivare in questo posto, tutto per vedere il Divino Diagramma dei Nove Spiriti. Se fossero stati costretti ad andarsene subito sarebbe stata una perdita di tempo.


Nessuno avrebbe obiettato all'idea di rimanere un po' di giorni per avere l'occasione di vedere i misteri della pergamena.


Così Chu Feng e gli altri rimasero nel Paradiso dei Nove Spiriti. Tuttavia, visto che Sima Huolie e l'Anziano Hong Mo dovevano rimanere nella caverna per creare la formazione, e Sima Ying non si era degnata di accogliere i suoi ospiti, furono i servi a preparare un alloggio per il gruppo.


Chu Feng fu assegnato ad una casa di bambù in cima ad una rupe da cui scorreva una cascata. Dalla sua residenza c'era un ottimo paesaggio.


Però il giovane non se la sentiva di godersi questo spettacolo, questo perché doveva intrattenere tre ospiti. Bai Ruochen e gli Anziani Wei e Zou Quan.


"Amico Chu Feng, prima sono stato ignorante e nutrivo pregiudizi nei tuoi confronti. Spero che non te la prenderai troppo per il mio comportamento scortese." Disse l'Anziano Zhou con un'espressione imbarazzata.


Dopo aver visto le tecniche di Chu Feng, ormai provava rispetto nei confronti del giovane ed era pieno di rimpianto per ciò che aveva fatto. Si era presentato nella residenza del giovane proprio per scusarsi con lui.


Stava abbassando la testa di fronte ad un discepolo nonostante fosse un Anziano della corte principale. Era proprio sincero.


"Anziano Zhou, cosa dice? È un Anziano, è naturale redarguire un discepolo, ero io nel torto."


Chu Feng assecondò l'Anziano Zhou Quan, non perché lo temesse, ma perché aveva notato il suo cambio di atteggiamento.


Quando era possibile lasciare correre, era meglio risparmiare una persona. Visto che l'Anziano Zhou Quan stava cercando di farselo amico senza secondi fini, Chu Feng non aveva motivo di rifiutarlo. Dopotutto Zhou Quan era un Anziano principale e anche un membro del dipartimento delle medicine. Sarebbe stato positivo per loro riappacificarsi.


"Zhou Quan, basta. Chu Feng non è un individuo dalle vedute ristrette. Non c'è bisogno di menzionarlo di nuovo." L'Anziano Wei rise fragorosamente. Era anche molto contento di come l'Anziano Zhou Quan stimasse il giovane.


"Non mi sarei mai immaginato che le tue tecniche fossero così sbalorditive, specialmente quelle nella produzione delle pillole del recupero della forza. Superano perfino quelle del vecchio Wei e delle mie. Potrei sapere da chi le hai apprese?" Chiese Zhou Quan.


"Giusto. Chu Feng, dove le hai apprese? Dove hai appreso una tecnica così raffinata che ti permette di raffinare così tante pillole del recupero della forza in così breve tempo?" Domandò con curiosità l'Anziano Wei.


Vedendo questo, Chu Feng si sentì un po' in imbarazzo, ma non ebbe altra scelta che dare una risposta viste le espressioni piene di aspettativa dei due Anziani.


Dopo aver ponderato per un po', disse: "In realtà è stata una coincidenza. Sono riuscito ad ottenere una tecnica di raffinazione in passato e guarda caso era proprio la formula per le pillole del recupero della forza."


"Visto che mi interessavano le tecniche Spirit, alla fine l'ho studiata bene."


"Oggi è stata una fortuna per me che Sima Ying abbia deciso di competere contro di me usando quella formula. Temo che se avesse scelto un altro tipo di pillola, avrei perso io."


"Oh? Davvero? In tal caso è stato proprio destino che quella ragazza perdesse. Ahah..." Gli Anziani scoppiarono a ridere contenti. Pensavano che Sima Ying avesse perso perché era stata sfortunata. Inoltre godevano della sua disgrazia.


Dopodiché i due chiacchierarono con Chu Feng per un bel po' di tempo per poi andarsene. Bai Ruochen era rimasta al fianco del giovane per tutto il tempo.


Dopo che i due Anziani si congedarono, la giovane strinse gli occhi, guardò Chu Feng e disse: "Stavi mentendo."
                                


                                



