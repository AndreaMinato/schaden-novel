---
title: Capitolo 1227 – Mostrare le proprie Misere Capacità di fronte ad un Esperto
pubDate: 2024-07-12T17:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


Ye Qing non condusse Chu Feng nella sua residenza, lo portò tra le montagne.


In quest'area c'era una piccola formazione che serviva solo a preservare il cibo.


In effetti, dopo che Ye Qing la aprì, apparirono diversi piatti da cui si sollevava del vapore. Era tutta carne prelibata.


Secondo Ye Qing, solo mangiare tra le montagne permetteva di assaporare al meglio questo cibo.


"Avanti junior Chu Feng, siediti su questo masso. Solo così potrai sperimentare la bellezza della natura. Mangiare questa carne di coniglio arrostita seduto su una roccia dà proprio l'esperienza più autentica." Ye Qing aveva posizionato tutti i piatti sul macigno nello spiazzo vuoto.


"Molto bene." Chu Feng non esitò. Balzò e atterrò sul masso, per poi sedersi a gambe incrociate. Stese la mano e prese una coscia dal coniglio arrostito. Poi si preparò a mangiare.


Vedendo questa scena, Ye Qing iniziò a sorridere lievemente, come se le sue trame fossero riuscite.


Tuttavia, con sua sorpresa, proprio quando Chu Feng stava per addentare la coscia, la allontanò e con un sorriso raggiante disse: "Senior Ye Qing, questa coscia di coniglio non può essere avvelenata, vero?"


"Junior Chu Feng, cosa stai dicendo? Come potrei avvelenare il tuo cibo?" Ye Qing aggrottò lievemente le sopracciglia e scosse frettolosamente la testa.


"Non ho mai detto che l'hai fatto tu, perché sei così timoroso?"


Chu Feng sorrise con fare beffardo. Poi tirò fuori un ago d'argento e lo inserì nella carne.


<em>Nota traduzione: i cinesi dell'antichità usavano questo metodo per vedere se il cibo era avvelenato. Se l'ago diventa nero, è perché reagisce con il solfuro e gli antichi arsenici di solito contenevano solfuro.</em>


Dopo aver visto che l'ago non stava reagendo in modo strano, Chu Feng ne fu sollevato e diede un morso alla coscia.


"Senior Ye Qing, ora che l'ho assaporato, questo coniglio è stato davvero arrostito alla perfezione. È proprio di mio gusto." Chu Feng mangiò contento il cibo delizioso.


Quando vide questa scena, Ye Qing fece una smorfia e disse: "Non mi sarei mai immaginato che non ti saresti fidato di me in questo modo. Anche se ti ho provocato prima, non ti farei mai del male, no? Come puoi essere così guardingo con me?"


Chu Feng alzò la testa e disse con derisione: "Senior Ye Qing, bisogna essere onesti. Hai anche creato una formazione offensiva, come puoi dire che non vuoi uccidermi?"


"Cosa, tu..." Ye Qing cambiò drasticamente espressione, ma poi diventò feroce.


"Woosh."


Si alzò di scatto e formò dei sigilli con una mano. Risuonarono dei rimbombi dal macigno, che iniziò a tremare violentemente.


Mentre il masso sussultava, iniziò a brillare con luce intermittente. Aspetto più importante, cominciò ad emettere una forza traente, risucchiando Chu Feng e rendendolo incapace di muoversi.


La luce iniziò ad assumere la forma di un cerchio e iniziò ad espandersi rapidamente. Ovunque passasse, faceva apparire ogni tipo di simboli e rune diversi.


Mentre i segni si intrecciavano gli uni con gli altri, formarono una grande rete che continuò ad espandersi. Alla fine formò una barriera, si levò al cielo e iniziò a connettersi. Così aveva isolato Chu Feng e Ye Qing dall'esterno.


Inoltre, una volta completata, una potenza opprimente iniziò ad avvolgere la formazione da ogni direzione.


Nonostante l'oppressione fosse invisibile, era estremamente spaventosa e iniziò a schiacciare Chu Feng. Perfino le sue ossa iniziarono ad emettere dei scricchiolii.


Comunque, Ye Qing sembrava immune a questa influenza.


In quel momento non era più teso come prima, ma mostrava un'espressione compiaciuta e feroce.


Indicò Chu Feng e scoppiò a ridere: "Chi avrebbe pensato che saresti finito così un giorno."


"Che importa se hai un talento eccezionale?"


"Che importa se sei riuscito a vedere la formazione che ho creato?"


"Ho creato questa formazione usando il cimelio della mia famiglia. La sua potenza è eccezionale. Figuriamoci tu, praticamente nessuno al di sotto di un Semi Martial Emperor riuscirebbe a scappare. Oggi morirai."


Chu Feng si incupì sentendo queste parole. Con un'espressione davvero perplessa, disse: "Senior Ye Qing, non ci sono ostilità tra di noi, perché devi farmi questo?"


"Cosa c'è? Cos'è successo al tuo atteggiamento sprezzante di prima? Dov'è finita la tua arroganza? Umpf, sembra che tu non sia niente di speciale."


"Dato che vuoi sapere perché voglio ucciderti, allora te lo dirò così che tu possa capire."


"C'è bisogno di un solo discepolo più potente nel dipartimento delle medicine. Non ne servono tre." Disse con cattiveria Ye Qing.


"In tal caso, hai intenzione di uccidere anche junior Ruochen?" Chiese Chu Feng.


"Siete entrambi delle minacce per me, ma tu sei il pericolo più grande. Ucciderò prima te e poi troverò l'occasione per uccidere anche lei." Disse Ye Qing.


"Apparteniamo alla stessa scuola, eppure vuoi ucciderci per il tuo egoismo. Non temi che gli Anziani ti puniranno?" Domandò Chu Feng.


"Umpf, quelle vecchie scarpe? Anche se indagassero, prima dovrebbero accertarsi che sia stato io. Ti ho attirato qui e anche se ti uccidessi qui, nessuno lo saprebbe. Inoltre sei più forte di me, non sospetterebbero di me. E anche se pensassero a me, senza nessuna prova cosa potrebbero farmi? Sei destinato a morire senza essere vendicato."


Ye Qing divenne sempre più compiaciuto e sorridente. Si sentiva così intelligente e pensava che il suo piano fosse perfetto.


"Anche se sapevo che eri un individuo sinistro, non mi sarei mai aspettato che fossi così malvagio. Dov'è andata a finire la tua coscienza?" Chiese Chu Feng.


"Dici proprio un sacco di sciocchezze. Se vuoi chiederlo a qualcuno, vai a farlo nell'altro mondo. Sfortunatamente per te, nessuno potrà rispondere alle tue domande stupide."


Ye Qing ovviamente era diventato impaziente. Formò dei sigilli con una mano e poi l'energia nella regione si rafforzò. Aveva intenzione di eliminare Chu Feng.


"Aspetta. Ho ancora una cosa da dire." Disse Chu Feng.


"Dillo velocemente. Se hai stro***e da dire, fallo velocemente. Ti darò un'ultima possibilità di parlare." Rispose freddamente Ye Qing.


Proprio in quel momento, Chu Feng alzò la testa e non mostrò più un'espressione addolorata. Con un sorriso di derisione, disse: "Sei certo di potermi uccidere con questa tua formazione?"


"Tu..." Ye Qing impallidì e si inquietò. Smise di esitare e si impegnò a fondo per attivare la sua formazione offensiva.


"Buzz." Tuttavia era già troppo tardi. Chu Feng aveva attivato l'Armatura e le Ali del Fulmine. Energia spirituale dorata emerse dal suo corpo, formando uno scudo protettivo che lo copriva completamente.


Allo stesso tempo, muoveva le mani in continuazione. La sua aura dorata continuò ad aumentare e formò delle rune e dei simboli. Presto finì una grande formazione che con un rimbombo seminò distruzione e sollevò raffiche.


Non solo la formazione offensiva di Ye Qing era stata distrutta, ma lui stesso era stato scaraventato a terra.


"C-come può essere?" Ye Qing era sbalordito.


"Woosh." Proprio in quel momento Chu Feng atterrò vicino a Ye Qing.


Con un sorriso raggiante, disse: "Mi sono dimenticato di dirti questo. Per quanto riguarda la raffinazione delle armi e delle medicine, non ho fatto molta pratica."


"Ma se parliamo di formazioni, stai proprio mostrando le tue misere capacità di fronte ad un esperto."


"Se ho osato entrare nella tua formazione, significava che sapevo già come romperla. Non sei degno di usare formazioni per uccidermi." Lo sguardo di Chu Feng divenne tagliente, stava usando i suoi Occhi Celesti.


I suoi occhi brillarono per un istante, mostrando l'aura della sua tecnica.


Ye Qing ne fu spaventato così tanto che iniziò a sudare copiosamente e sbiancò. Sentiva quanto erano potenti gli Occhi Celesti di Chu Feng.


In quel momento si era reso conto di quanto era stato sciocco provare ad ucciderlo con una formazione.
                                


                                



