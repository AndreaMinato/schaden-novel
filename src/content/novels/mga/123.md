---
title: Capitolo 123 - Godersi il Combattimento
pubDate: 2024-05-27T17:13:16.349Z
tags:
    - mga
---


CAPITOLO SPONSORIZZATO da akisame
10 Capitoli in coda
-Schadenfreude


"Questo..."


In quel momento erano rimasti tutti sbigottiti. La scena li lasciava interdetti, perfino la fredda Chen Wanxi non poté trattenersi dal voltarsi e guardare Chu Feng.


Quel ragazzo era davvero così forte? Così forte da eguagliare Chen Wanxi e, con la sua coltivazione all'ottavo livello dello Spirit realm, era capace di battere facilmente le persone al primo livello dell'Origin realm?


Nonostante non mancassero talenti sbalorditivi che potevano sconfiggere persone di livello più forti, erano geni famosi. Anche lui era un personaggio del genere?


La folla iniziò a pensare ad ogni possibile eventualità. Per la prima volta le persone sentirono di aver sottovalutato Chu Feng, forse fin dall'inizio il ragazzo non aveva barato e aveva usato le sue forze per arrivare fin qui.


"Lord della città, questo..."


Le guardie della città Viola Dorato mostravano espressione scioccate. Prima avevano continuato a sottovalutare Chu Feng e pensavano che il ragazzo stesse approfittando dei rapporti che aveva con Su Rou per venire qui e far perdere la faccia alla loro città.


Avevano provato moltissima ostilità specialmente dopo che Chu Feng aveva rimpiazzato Wan Wenpeng. Comunque in un istante iniziarono a dubitare dei loro preconcetti.


"Forse la signorina Su Rou ha ragione. Forse questo Chu Feng potrebbe portarci una sorpresa."


Chen Hui stava sorridendo raggiante. In realtà prima la pensava come le guardie e pensava che il ragazzo fosse un peso. Tuttavia ora, non solo portare Chu Feng non era uno svantaggio, forse poteva perfino diventare una pedina di scambio per aumentare la reputazione della sua città Viola Dorato.


"Com'è possibile? Come fa ad essere così forte? Non ha corrotto i suoi avversari per vincere?"


Comunque, le persone che provenivano dalla città Viola Dorato non erano disposte ad accettarlo. Dopotutto sottovalutavano Chu Feng e non vedevano l'ora che si umiliasse.


Eppure, non solo non si era umiliato, era anche diventato il centro dell'attenzione. Erano loro a non essere entrati in classifica, non lui.


Dopotutto non erano nemmeno entrati tra i primi 10, eppure Chu Feng era sul palco. Aveva sconfitto due discepoli principali di scuole di primo livello e uno era il discepolo principale della scuola numero uno, la Lingyun. Era troppo forte. Loro non sarebbero riusciti ad emularlo, nemmeno Wan Wenpeng.


Sotto gli innumerevoli sguardi scioccati, Chu Feng sorrise e se ne andò lentamente dall'arena. La folla lo osservava, alcuni con sdegno altri con ammirazione.


Quando Chu Feng finì il suo combattimento con una velocità fulminea, il giovane della città del Vento della Nuvola attrasse l'attenzione di tutta la piazza.


Il giovane mostrò la stessa scena. Dopo un po' di lotte, era riuscito con difficoltà ad ottenere la vittoria. Non si sapeva se stesse nascondendo la sua potenza o se i suoi avversari fossero troppo forti.


Proprio quando il giovane della città del Vento della Nuvola stava per uscire dal campo, Chen Wanxi saltò sul palco, la sua gonna fluttuava nel vento.


"Non c'è bisogno di scendere. Ho già perso la pazienza, finiamola velocemente!"


Aveva preso l'iniziativa di combattere contro quel giovane.


"Sono Ding Chou, per favore dammi la tua guida!"


Il giovane della città del Vento della Nuvola sorrise lievemente di fronte alle azioni di Chen Wanxi. Mise le mani a coppa con cortesia di fronte alla donna, sembrando impassibile davanti alla forza che Chen Wanxi aveva mostrato.


"Umpf." La giovane sbuffò freddamente e sferrò un colpo di palmo. Non era una bellissima tecnica marziale, eppure era una mossa piena di potere Origin. Il suo precedente avversario era stato colpito con forza e sconfitto da questo attacco.


"Oh." Tuttavia, Ding Chou non si mosse, né lo schivò. Con un cenno, si diffuse uno strato di potere Origin dal suo palmo e dissolse facilmente l'attacco di Chen Wanxi.


"Così hai nascosto la tua forza, è davvero utile?" Chen Wanxi non era troppo scioccata, anzi il suo sguardo conteneva una traccia di furia.


"Eheh, mi sto solo godendo il combattimento. C'è qualcosa di sbagliato nel farlo?"


"Ad entrambi piace combattere, tuttavia punti solo al risultato. Mi godo il processo perché il risultato non è importante per me, dopotutto sarò io a vincere alla fine." Ding Chou mostrò un calmo sorriso pieno di sicurezza.


"Grandi parole. Vorrei davvero vedere come potrai vincere contro di me."


Chen Wanxi attaccò di nuovo. Sferrò diversi colpi di palmo e ogni volta l'aria tremava. Condensò delle luci brillanti color oro.


Con questa velocità estrema, l'intero palco si era riempito di impronte dorate. Sembravano delle stelle cadenti mentre attaccavano Ding Chou.


"I metodi della Signorina Wanxi sono così potenti! Nonostante sia una tecnica marziale di livello 4, la sta usando senza fare alcun errore. Può essere paragonata a quelle di livello 5." Le guardie della città Viola Dorato sospirarono per l'ammirazione.


"Questa Wanxi è davvero un genio, mi supera davvero." Chen Hui era estremamente orgoglioso e non poteva nascondere il suo sorriso.


"Tecniche del Palmo Meteora. Buona abilità ma, purtroppo, manca di un po' di maturità."


Ding Chou socchiuse gli occhi e la sua aura aumentà. In seguito a diversi attacchi di palmo, usò la stessa tecnica di Chen Wanxi in modo ancora più potente.


*rumble rumble rumble*


I marchi dorati esplodevano costantemente e strati di potere Origin si diffondevano per l'aria. Perfino le persone al di fuori della piazza sentivano le onde d'urto. Era la potenza che due esperti all'Origin realm dovrebbero possedere.


In quell'istante tutti seppero per certo che Ding Chou aveva nascosto la sua forza. Ripensando agli incontri precedenti, il prolungamento della battaglia era stato intenzionale. Non solo non era inferiore a Chen Wanxi, era anche più forte.


"Impressionante! Quel Ding Chou è degno di essere il rappresentante della città del Vento della Nuvola. In termini di potenza è un po' più forte di Chen Wanxi. Sembra che la vincitrice di questo Raduno di Talenti sarà di nuovo la città del Vento della Nuvola!" Disse Su Hen.


"Padre, queste parole non sono un po' troppo affrettate? Anche se Chen Wanxi non può vincere contro Ding Chou, il mostro della mia Scuola del Drago Azzurro non è ancora sceso in campo!" Disse Su Rou sorridendo dolcemente mentre stava dietro a Su Hen.


"Chu Feng in effetti è un genio e non c'è dubbio su questo. Comunque questo Ding Chou non è una persona comune. Hai visto che non ha ancora usato tutte le sue forze finora? Non ha nemmeno usato delle Tecniche Misteriose o le tecniche marziali più forti che possiede. Immagino che se usasse tutte le sue energie potrebbe raggiungere il terzo livello dell'Origin realm."


"Nonostante Chu Feng sia abile, è solo all'ottavo livello dello Spirit realm ora. Se fosse al primo livello dell'Origin realm forse potrebbe sconfiggere Ding Chou, ma finché è nello Spirit realm non potrà assolutamente batterlo." Su Hen scosse la testa.


"Padre, non comprendi la forza di Chu Feng. Sai che Ding Chou non ha usato la sua forza, ma nemmeno Chu Feng l'ha fatto." Su Rou non era d'accordo con Su Hen.


"Sei piuttosto sicura di Chu Feng, uh? Vuoi fare una scommessa?" Disse Su Hen sorridendo in modo strano.





