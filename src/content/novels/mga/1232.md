---
title: Capitolo 1232 – Pericolo in agguato ovunque
pubDate: 2024-07-12T22:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


Il cielo fuori dalla caverna era nero e pieno di fulmini.


Non si potevano scorgere le stelle, il sole e la luna. Si intravedevano solo delle increspature di energia che seminavano il caos e luce rossa abbagliante. Le raffiche violente avevano devastato la terra, seminando il caos e riducendola in condizioni irriconoscibili.


Innumerevoli montagne erano state rase al suolo, moltissime foreste si erano trasformate in mari di fuoco.


La scena fuori dalla caverna assomigliava ad un'apocalisse. Non c'era più il bel paesaggio di prima; rimanevano solo le guardie del Paradiso dei Nove Spiriti, morte o ferite, che vagavano tra le onde d'urto.


Anche se Chu Feng non poteva sentire ciò che stava accadendo a causa della formazione, quando vide questa scena, si poteva immaginare quante urla miserabili e stupite dovevano risuonare nel mondo.


I responsabili di questa distruzione erano tre figure.


I tre potevano distruggere lo spazio e fare sprofondare la terra ad ogni movimento. Erano in grado di seminare il caos nel mondo.


Chu Feng ne riconobbe due, l'Anziano Hong Mo e Sima Huolie.


In quel momento l'energia Spirit di livello reale dell'Anziano Hong Mo riempiva il cielo. In un istante creò diverse grandi formazioni dal potere sconfinato, piene di forza distruttiva.


Non si era limitato a questo, aveva anche aperto diverse decine di portali. In un batter d'occhio, diverse centinaia di spiriti bestiali che brandivano armi o uscirono dai varchi. Dopo che uscirono, ringhiarono e caricarono in avanti.


Era davvero spaventoso. Anche se erano solo spiriti del mondo delle Bestie, erano tutti Semi Martial Emperor, ognuno capace di portare distruzione in questo mondo.


Sima Huolie invece non stava usando tecniche Spirit, né marziali. Stava brandendo una spada turchese lunga tre piedi.


Tuttavia questa lama poteva sfrecciare nel cielo e fendere il firmamento. Usandola, poteva mostrare un potere incredibile. Non era davvero una spada ordinaria, doveva essere un Armamento Reale di massima qualità.


La terza persona era un uomo vestito di nero dai capelli scompigliati che gli coprivano il volto. Si poteva intravedere solo un occhio umano.


Tuttavia ciò che era più spaventoso non era il suo aspetto, ma il fiasco nero che aveva in mano. Era pieno di marchi che emettevano uno strano bagliore, come se innumerevoli piccoli insetti stessero vagando per il fiasco.


Ombre nere volavano una dopo l'altra da questo tesoro.


Ognuna di queste entità era alta più di dieci metri, possedeva artigli affilati e aveva due occhi rossi.


Ce n'erano semplicemente troppe. In un batter d'occhio ne apparirono più di diecimila e stavano aumentando sempre di più.


Queste ombre nere stavano ululando come spettri e lupi. Parevano proprio dei fantasmi e anch'esse erano Semi Martial Emperor. Emettendo il loro potere, caricarono in avanti piene di intento omicida spiegando gli artigli.


Questi mostri provenivano tutti dal fiasco nero.


Perfino l'Anziano Hong Mo e Sima Huolie erano sotto pressione. In un istante finirono subito in svantaggio.


"Oh no." Chu Feng sussultò.


"Cosa c'è Chu Feng? Puoi vedere cosa sta accadendo fuori?" Chiesero gli Anziani Wei e Zhou Quan. Allo stesso tempo tutti spostarono gli sguardi su Chu Feng.


"Qualcuno sta combattendo contro i due Senior." Disse Chu Feng.


"Qualcuno è venuto a causare guai. Cerca proprio di morire. Spregevole."


"Pensano ai loro interessi e si dimenticano di chi è mio nonno. Hanno davvero l'impertinenza di venire qui, si stanno davvero sopravvalutando."


Disse Sima Ying con tono pieno di derisione. Dal suo punto di vista, qualunque assalitore non sarebbe riuscito a confrontarsi con suo nonno e sicuramente sarebbe morto. Era sicura che avrebbe visto il cadavere del loro nemico molto presto.


"No, quella persona è molto potente. Considerando anche il fatto che i due Senior hanno esaurito gran parte della loro energia per creare la formazione e attivare il Diagramma Divino dei Nove Spiriti. Entrambi devono avere carenze di energia Spirit o potere Martial. In questo momento è il nemico a prevalere su di loro." Disse Chu Feng.


"Devi stare scherzando, questo..." Sentendo queste parole, tutti impallidirono. Erano stati spaventati dalle parole di Chu Feng.


Chi erano l'Anziano Hong Mo e Sima Huolie? Uno era il capo del dipartimento delle medicine della Montagna del Legno Turchese, mentre l'altro era ancora più straordinario, uno degli Sciamani principali dell'Alleanza.


Queste due persone sarebbero state considerate figure importanti non solo nel dominio del Legno Turchese, ma perfino in tutta la Terra Sacra delle Arti Marziali.


Eppure in questo momento c'era qualcuno contro cui non potevano prevalere. Come potevano non esserne scioccati? Come potevano non provare paura? 


Se fosse successo qualcosa ai due, cosa avrebbero potuto fare loro visto che erano bloccati nella caverna? Probabilmente sarebbero andati incontro ad una fine tragica.


"Rumble." Proprio in quel momento la caverna iniziò a tremare violentemente. Non era più un sussulto come prima, ma un violento terremoto.


Inoltre continuò ad aumentare sempre di più. Anche se erano tutti coltivatori, per loro divenne difficile rimanere in piedi.


Se fossero state persone dalla coltivazione più bassa, questo tremore sarebbe stato sufficiente a spaccare le loro ossa e a fare a pezzi il loro corpo.


"Cosa sta succedendo? Presto, Chu Feng, controlla!" Molti pensarono che la situazione stesse volgendo al peggio. Rivolsero i loro sguardi verso il giovane perché solo lui poteva vedere cosa stava accadendo fuori.


Chu Feng aveva già puntato lo sguardo verso l'esterno. Solo allora scoprì che le ombre nere avevano coperto l'esterno della caverna, scagliando artigliate verso l'entrata o sputando luce rossa dalle loro bocche per distruggerla.


Inoltre, a causa di questa raffica incessante di colpi, la formazione dell'Anziano Hong Mo stava quasi per collassare.


Chu Feng gridò frettolosamente: "Anziani, non va bene. Sta attaccando la caverna."


"Zhou Quan." L'Anziano Wei capì e guardò subito l'Anziano Zhou Quan.


"Capito." Anche se l'Anziano Wei non aveva detto molto, l'altro aveva capito subito le sue intenzioni.


In quel momento si mossero e spostarono ai due lati della folla, poi iniziarono a creare una formazione difensiva.


Questa protezione sigillò completamente Chu Feng e gli altri, ma i due non erano entrati nella barriera, invece chiamarono diverse decine di spiriti che accerchiarono la protezione.


Il loro intento era molto chiaro, avevano intenzione di proteggere a tutti i costi Chu Feng e gli altri.
                                


                                



