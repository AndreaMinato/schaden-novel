---
title: Capitolo 1233 – Misterioso uomo vestito di nero
pubDate: 2024-07-12T23:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


Risuonavano rimbombi terrificanti dall'esterno della caverna. Questo aveva già agitato la folla. Inoltre, i due Anziani principali sembravano pronti a combattere, facendola impaurire ancora di più.


Era chiaro cosa stesse per accadere; erano in una situazione critica. Questa crisi era arrivata così velocemente da aver colto tutti alla sprovvista.


"Boooom!" Riecheggiò un rimbombo assordante.


Allo stesso tempo, nella caverna ci furono dei crepitii.


Guardando con attenzione, la folla scoprì che, anche se la formazione attorno alla grotta non era collassata completamente, le mura attorno erano già piene di fessure. Detriti iniziarono a cadere dalle pareti. Ormai questa caverna non sarebbe riuscito più a rimanere in piedi.


"Boooom!!"


Subito dopo ci fu un forte fragore e tutte le rocce attorno al loro rifugio si frantumarono e la formazione attorno si ruppe.


Fu in quel momento che il gruppo riuscì finalmente a vedere cosa stava succedendo fuori.


Numerose ombre nere stavano brandendo i loro artigli affilati che brillavano di luce rossa, ululando e caricando verso di loro.


"Uccidereeeee!"


Gli Anziani Wei e Zhou Quan irradiarono intento omicida. I due tirarono fuori i loro rispettivi Armamenti Reali, rilasciando potenti aure da Semi Martial Emperor e presero posizione per bloccare l'assalto imminente.


"Boom, boom, boom, boom..."


Il gruppo fu investito da onde d'urto. Chu Feng e gli altri non riuscirono più a vedere chiaramente cosa stava accadendo. Potevano solo scorgere increspature di energia e sentire dei ringhi assordanti, pareva che delle bestie feroci si stessero lanciando sulla loro barriera.


Una battaglia tra Semi Martial Emperor non era una questione da poco. Perfino Chu Feng che aveva delle capacità di osservazione incredibili non riusciva a vedere i loro movimenti e poteva solo percepire la loro potenza distruttiva.


In quel momento, la battaglia fuori dalla formazione era semplicemente ad un altro livello. Figuriamoci Chu Feng e Bai Ruochen che appartenevano alla giovane generazione, anche gli Anziani del dipartimento della raffinazione potevano solo rassegnarsi al loro fato; non avevano nemmeno i requisiti per intervenire.


"Consegnate il Divino Diagramma dei Nove Spiriti e vi risparmierò la vita." Disse all'improvviso una voce cupa e roca da lontano. Era stato l'uomo vestito di nero con il fiasco a parlare.


"Vuoi il Divino Diagramma dei Nove Spiriti? Scordatelo." Rifiutò immediatamente Sima Huolie. Allo stesso tempo si scatenarono altre ondate di energia. Era evidente che si stessero scontrando con ancora più vigore.


"Tsk, tsk, siete davvero testardi. In tal caso, mi assicurerò che paghiate il prezzo della vostra decisione."


All'improvviso l'uomo vestito di nero sollevò il fiasco e sempre più ombre uscirono dalla bottiglietta. Dopo che apparirono, caricavano verso Sima Huolie e l'Anziano Hong Mo.


"Vuoi che ne paghiamo il prezzo? Al tuo livello? Non ne sei degno."


Gridò con rabbia Sima Huolie. Mentre i suoi lunghi capelli cremisi svolazzavano, sembrava essersi trasformato in un diavolo. La sua spada turchese lunga tre piedi attaccava incessantemente. Ad ogni colpo, strappava diverse ombre nere.


Per quanto riguardava l'Anziano Hong Mo, le tecniche di formazione erano ugualmente feroci. Anche se i due erano in svantaggio, le ombre nere non potevano ferirli affatto.


Tuttavia ora la situazione era cambiata. C'erano semplicemente troppe ombre, così tante che i due non riuscivano ad ucciderle abbastanza velocemente. L'accerchiamento dei nemici divenne impenetrabile.


"Credi davvero che riuscirai ad intrappolarci solo con questo metodo?" Urlò con rabbia Sima Huolie. La sua spada turchese tremò più e più volte. Alla fine una fiamma rossa apparì nel suo palmo e si estese nel suo Armamento Reale.


"Rustle, rustle." Quando brandì di nuovo la lama turchese, una luce cremisi sciamò nel cielo. Non solo il bagliore decapitò le ombre nere, ma squarciò lo spazio stesso, facendone collassare dei pezzi.


"Tsk, tsk."


Sorprendentemente, di fronte a questo contrattacco, l'uomo vestito di nero non sentì il minimo nervosismo, invece sorrise in modo strano. Immediatamente dopo scomparì.


"Oh no." Sima Huolie e l'Anziano Hong Mo cambiarono drasticamente espressione. Subito dopo volarono subito verso Chu Feng e gli altri.


Si erano resi conto della gravità della situazione. A quanto pareva l'uomo non aveva rilasciato così tante ombre nere per sconfiggerli, ma per intrappolarli. Il suo vero obiettivo erano Chu Feng e gli altri.


Quando lo scoprirono, i due cercarono con tutte le loro forze di salvare il gruppo.


"Jijijiji."


Ma era già troppo tardi. Ormai le ombre nere li avevano accerchiati.


"Woosh." L'uomo vestito di nero arrivò di fronte a Chu Feng e agli altri.


"Non credere di poter fare loro del male."


Gli Anziani Wei e Zhou Quan mostrarono espressioni determinate. Senza esitare, si infrapposero tra il gruppo e l'uomo vestito di nero.


"Delle mere formiche stanno cercando di ostacolarmi?" Con un cenno, l'uomo vestito di nero sollevò una raffica.


"Puu!"


"Puu!"


Non solo i due Anziani vomitarono una boccata di sangue e furono scagliati via, anche la barriera difensiva che avevano creato si ruppe all'istante.


Poi l'uomo vestito di nero stese la sua mano incredibilmente brutta.


Un'energia traente catturò Sima Ying, che fu presa per il collo.


Anche se la giovane stava lottando con tutte le sue forze, non poteva scappare e poté solo rimanere nella sua presa.


Nel panico, Sima Ying guardò suo nonno e gridò: "Nonno, aiuto."


Sentendo il suo urlo, Sima Huolie e Hong Mo divennero ancora più irrequieti e iniziarono a lanciarsi verso le ombre nere che bloccavano il loro cammino.


Tuttavia l'uomo vestot di nero sorprendentemente non era di fretta. Non toccò Chu Feng e gli altri, né provò a fare del male a Sima Ying. Rimase a mezz'aria con l'espressione di qualcuno che si stava godendo uno spettacolo.


"Tsk, tsk, tsk, tsk." Solo quando Sima Huolie e l'Anziano Hong Mo si fecero strada massacrando fino alle ombre nere iniziarono a ridere con fare strano. "Sima Huolie, guarda quanto sei patetico. Non mi sarei mai immaginato che saresti finito così anche tu un giorno."


"Chi sei esattamente?" Sima Huolie si accigliò.


Sapeva che ormai era in una posizione passiva, ma voleva ancora sapere chi era il suo nemico.


"Non sai chi sono? Non sai che sono stato io a darti di nascosto la tecnica di formazione per aprire il diagramma?" Chiese l'uomo.


"Cosa? Hai lasciato tu quella formazione?" Sima Huolie ne fu scioccato.


"In realtà il metodo che ho usato allora è stato molto rozzo. Se fossi stato più attento, avresti scoperto che era stato messo lì deliberatamente e che non era una tecnica lasciata dal Dio dei Nove Spiriti."


"E ora finalmente hai usato la mia formazione. Se non avesse assorbito abbastanza energie, sarebbe stato impossibile per me ottenere il diagramma." La risata dell'uomo vestito di nero divenne sempre più sinistra.


Sima Huolie e gli altri divennero sempre più accigliati. Solo ora avevano scoperto che la formazione capace di rompere il sigillo del diagramma in realtà era una trappola.
                                


                                



