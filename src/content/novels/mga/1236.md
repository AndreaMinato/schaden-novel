---
title: Capitolo 1236 – Altri Disordini
pubDate: 2024-07-13T02:13:16.483Z
tags:
    - mga
---


<em>Capitolo regolare,
da editare,
0 capitoli in coda, 0/<strong>2</strong>
-Schadenfreude</em>


Diversi giorni passarono in un batter d'occhio.


Dopo che il gruppo tornò nella Montagna del Legno Turchese, gli Anziani Hong Mo, Wei e Zhou Quan entrarono tutti in isolamento.


Anche se all'apparenza sembravano in buona salute, in realtà erano stati feriti gravemente da Han Helai e dovevano concentrarsi a riprendersi. Prima di iniziare a meditare, ordinarono che nessuno li disturbasse.


Sima Ying invece fu ospitata nel dipartimento delle medicine, non si era unita alla Montagna del Legno Turchese perché era un membro dell'Alleanza degli Sciamani.


Chu Feng aveva dedicato gli ultimi giorni a studiare lo Scudo del Firmamento. Tuttavia scoprì che questa tecnica marziale era estremamente difficile, ancora di più del Fendente del Firmamento.


Tuttavia riuscì comunque a fare alcune scoperte: c'erano due metodi per allenare questa tecnica.


Il primo era di usare il metodo di coltivazione convenzionale. In altre parole, bisognava seguire la spiegazione superficiale della tecnica ed allenarsi usando l'Energia del Firmamento. Ma ci voleva troppo tempo, sarebbe riuscito ad ottenerne una comprensione superficiale solo dopo almeno cento anni.


Tuttavia c'era un altro modo, qualcosa di cui si era reso conto.


Una porzione di questa tecnica era nascosta e una persona avrebbe dovuto scoprirla da solo ed esplorarla poco a poco.


Finché fosse riuscito a dedurre questa parte, sarebbe stato molto più semplice apprendere lo Scudo del Firmamento. Se non altro sarebbe riuscito ad apprenderlo in breve tempo.


Tuttavia sarebbe stato estremamente difficile comprendere la porzione nascosta, se non altro non era un'impresa che sarebbe riuscito a compiere in breve tempo.


Perfino Chu Feng avrebbe avuto bisogno di una certa quantità di tempo ed energia per apprendere con successo il Tabù Terrestre.


Tuttavia era già certo che, se fosse riuscito a padroneggiarlo, avrebbe potuto fonderlo con il Fendente del Firmamento. Uniti insieme, sarebbero diventati una nuova tecnica, così potente da essere paragonabile ad un Tabù Celeste.


Oggi, come al solito, Chu Feng si stava dedicando ad apprendere lo Scudo del Firmamento.


"È passato un altro giorno, sei riuscito a combinare qualcosa?" Ovetto non era nel corpo di Chu Feng, aveva attraversato il portale ed era entrata nella stanza in cui il giovane si stava allenando. Guardò con un'espressione molto annoiata Chu Feng, che era seduto a gambe incrociate da diverse ore.


In quel momento Chu Feng si destò dal suo stato di assoluta concentrazione, aprì gli occhi e disse con un sorriso: "Sono riuscito ad ottenere qualche risultato, ma solo un briciolo."


"Continuerai ancora? Prima sembra che qualcuno abbia bussato alla tua porta." Chiese Ovetto.


"Oh? Ne sei certa?" Chiese Chu Feng.


"Come posso essermelo immaginato?" Ovetto lo guardò di sottecchi.


"Woosh." Chu Feng si alzò immediatamente e Ovetto tornò nel portale degli spiriti.


Chu Feng arrivò velocemente davanti all'ingresso della sua dimora e aprì la porta. Nessuno aveva il permesso di disturbarlo mentre era a meditare, ma aveva anche detto ai membri della Divisione Asura che, se avessero avuto bisogno di lui, avrebbero potuto bussare alla sua porta.


Doveva essere successo qualcosa.


"Junior Chu Feng, eccoti." In effetti trovò un grande gruppo di membri della Divisione Asura fuori. La maggior parte di loro apparteneva alla Foresta del Legno Turchese Meridionale.


"Cos'è successo?" Chu Feng iniziò ad accigliarsi. Le persone che erano venute a chiamarlo avevano tutti delle espressioni preoccupate. Intuì che doveva essere successo qualcosa di grave.


Wang Wei si fece avanti e chiese: "Junior Chu Feng, conosci una persona di nome Sima Ying?"


"Sì, cos'è successo?" Chu Feng sussultò e iniziò ad intuire cosa poteva essere accaduto.


"Sigh, è successo qualcosa di grosso. Ha causato dei guai." Disse Wang Wei.


"Causato dei guai? Che sorta di guai?" Chiese Chu Feng.


"Seguimi junior Chu Feng. Te lo spiegherò lungo la strada. Altrimenti temo che accadrà qualcosa a junior Bai." Mentre parlava, Wang Wei spiccò il volo.


"Anche Ruochen è coinvolta?"


Chu Feng divenne ancora più sorpreso e iniziò a seguire frettolosamente Wang Wei.


In quel momento, molti dei membri della Divisione Asura erano radunati fuori dal territorio di Chu Feng. Erano tutti disposti ordinatamente nella piazza, immobili, sembravano dei soldati in attesa di ricevere un ordine.


Quando Chu Feng era apparso, avevano tutti iniziato a volare. Seguirono il loro capo come uno stormo di aquile e iniziarono a volare verso la piazza delle missioni.


Lungo la strada, Chu Feng capì cos'era successo.


A quanto pareva Sima Ying non era rimasta ubbidientemente nel dipartimento della raffinazione delle medicine, ma era andata a vagare per la montagna del Legno Turchese approfittandosi di un momento di distrazione degli Anziani.


Così aveva incontrato un gruppo di discepole. Notando che non stava indossando la divisa dei discepoli della montagna del Legno Turchese, il gruppo aveva iniziato a rimproverarla.


Tuttavia Sima Ying era estremamente irritabile; non solo aveva ignorato tutte le loro critiche, ma le aveva attaccate direttamente, ferendole gravemente.


Normalmente in questi casi un discepolo della montagna del Legno Turchese avrebbe dovuto cercare un Anziano per mediare la situazione, ma il gruppo di discepole aveva intuito che Sima Ying probabilmente era un'ospite e non un'intrusa.


Se fossero andate a trovare un Anziano, Sima Ying sarebbe stata punita, ma non avrebbe sofferto fisicamente. Così non erano andate a trovare un Anziano, ma si erano rivolte ad una frazione per richiedere rinforzi.


Si erano rivolte alla Divisione del Pruno Immortale.


Questa organizzazione era molto speciale, non solo era tra le migliori nel Sect, ammetteva solo donne. Avevano una reputazione straordinaria nella Montagna del Legno Turchese.


In altre parole, era una delle divisioni più potenti, superiore a quella dell'Ascensione e quella delle tre Foreste del Legno Turchese.


La Divisione del Pruno Immortale era molto famosa, non solo perché accettava solo donne talentuose, ma per via del loro capo: Tao Xiangyu.


Tao Xiangyu era uno dei talenti più mostruosi della Montagna del Legno Turchese. La sua reputazione non era affatto inferiore a quella di Chu Feng.


Questo non solo perché era settima nella lista della successione, ma era anche una coltivatrice geniale fin dalla nascita.


E questo perché era un Corpo Divino!!!


Tao Xiangyu era sempre stata protettiva nei confronti della sua divisione ed era tirannica. Inoltre era un membro del dipartimento punitivo e discepola di uno degli Anziani principali, qualcuno che nessuno osava provocare.


E oggi i membri della sua frazione erano stati picchiati, come poteva non intervenire?
