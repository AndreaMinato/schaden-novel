---
title: Capitolo 1241 – La Calma Prima della Tempesta
pubDate: 2024-07-13T07:13:16.483Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Samuele!
da editare,
31 (6 Samu + 25 Giuse) capitoli in coda, 0/2
-Schadenfreude</em>


Anche gli Anziani nella piazza delle missioni rimasero sbalorditi, nemmeno quelli del settore principale fecero eccezione.


In effetti al momento ce n'erano due a mezz'aria sopra la folla. Solo che nessuno li aveva notati, erano membri del dipartimento della raffinazione delle armi.


Uno di loro era il vecchio amico dell'Anziano Wei, la persona che aveva invitato Chu Feng ad unirsi alla sua organizzazione, Xiahou Jianting.


L'altro era un vecchio alto, dalla pelle scura, i capelli bianchi e due lunghe sopracciglia.


Il suo sguardo era particolarmente vivace. Inoltre emanava un'atmosfera unica e l'aura della sua coltivazione era più forte di quella di Xiahou Jianting. Si poteva dire che fosse alla pari con l'Anziano Hong Mo. Per quanto riguardava la sua identità, era il capo del dipartimento della raffinazione delle armi.


"Cosa ne pensa? Lord capo, avevo ragione, no? Non è un genio?"


"Non solo ha una coltivazione sorprendente, anche le sue tecniche spirit sono eccezionali. È davvero un genio leggendario."


"Non ho mai visto una persona del genere nella storia della nostra montagna del Legno Turchese."


"Sigh, sfortunatamente l'ho incontrato troppo tardi e il vecchio Wei è riuscito ad invitarlo prima di me. Altrimenti, se fossi riuscito a trarlo dalla nostra parte, il nostro dipartimento avrebbe ottenuto un'enorme gloria." Xiahou Jianting lodò Chu Feng con un'espressione piena di rimpianto.


"Non solo ha un talento eccezionale, anche il suo coraggio e la sua intuizione sono sbalorditive. Quella ragazza dai capelli rossi probabilmente è un'ospite del dipartimento delle medicine. C'erano alcuni Anziani del loro dipartimento qui e, a giudicare dalle loro espressioni, molto probabilmente volevano aiutare quella ragazza."


"Tuttavia, quando hanno visto Tao Xiangyu, hanno esitato. Visto che il loro Anziano capo Hong Mo è andato in isolamento, non hanno la sicurezza di poter provocare una discepola come Tao Xiangyu."


"Chu Feng invece ha osato intervenire. Non solo è stato audace, ma l'ha fatto senza la minima paura."


"Questa sorta di coraggio e vigore sono davvero rari. Quel giovane è un raro talento." Il capo del dipartimento della raffinazione delle armi aveva riconosciuto le doti di Chu Feng, ma poi sospirò: "Tuttavia è un peccato..."


"Peccato?" Chiese frettolosamente Xiahou Jianting.


"Un genio come Chu Feng inevitabilmente desterà gelosia negli altri. Non so se è stata una fortuna o una sfortuna per lui entrare nella nostra Montagna del Legno Turchese." Mentre parlava, il capo spostò lo sguardo all'orizzonte e poi lo riportò verso la piazza.


"Ma... Lord capo, Chu Feng è un genio leggendario. Se il Sect lo crescesse, la sua forza diventerebbe inimmaginabile."


"Potrebbe permettere alla nostra montagna di superare le altre otto organizzazioni e contendere con i quattro clan imperiali. Sta dicendo che alla fine invece di aiutarlo, lo attaccherebbero?" Xiahou Jianting aveva capito le implicazioni nelle parole del vecchio, ma ne fu sbigottito.


"Jiantian, nessuno è imparziale e altruista. A volte per il loro egoismo rovinano molte persone e tra di esse sono incluse membri sbalorditivi della giovane generazione."


"Ci sono delle cose... che non possiamo affrontare. Se questo Chu Feng fosse stato un membro del nostro dipartimento, allora l'avrei protetto con tutte le mie forze. Non avrei esitato a farlo nemmeno a costo della mia vita, perché sarebbe stata una mia responsabilità."


"Tuttavia non lo è, ed è meglio che non ci intromettiamo negli affari degli altri. Sei una persona intelligente. Dovresti aver capito cosa intendo." Dopo aver detto questo, il capo del dipartimento si girò e se ne andò.


Xiahou Jianting mostrò un'espressione scontenta. Era evidente che non poteva accettare il modo di pensare del suo superiore. Così si rivolse verso la direzione in cui aveva puntato lo sguardo il vecchio.


Sapeva che doveva esserci qualcosa lì.


"Cosa..."


All'improvviso ritrasse lo sguardo con un'espressione impaurita. In un istante, il sudore permeò il suo viso e arretrò a mezz'aria.


"Woosh." All'improvviso Xiahou Jianting si girò e volò verso il suo capo. Ad essere precisi, più che andarsene, era scappato.


Chu Feng non sapeva cos'era successo e in quel momento lui e Bai Ruochen stavano riportando Sima Ying nel dipartimento delle medicine.


Quando gli Anziani del dipartimento delle medicine videro Sima Ying, si spaventarono. Si affrettarono a guarire le sue ferite e iniziarono a fare domande su cosa fosse successo.


Tuttavia le loro reazioni sembrarono un po' false a Chu Feng.


Anche i discepoli più deboli sapevano cos'era successo, come potevano gli Anziani del dipartimento delle medicine non esserne a conoscenza?


Tuttavia Chu Feng non disse nulla. Dopotutto anche lui era un membro del dipartimento delle medicine e anche gli Anziani avevano le loro difficoltà.


"L'abbiamo salvata, ma non ci ha ringraziato nemmeno. Davvero scortese."


Bai Ruochen si irritò quando vide che Sima Ying era rimasta in silenzio anche dopo che l'avevano riportata al dipartimento. Dopotutto era stata ferita al volto per tentare di salvarla.


"Non ci pensare, è in brutte condizioni. Inoltre non l'abbiamo salvata per ricevere ringraziamenti." Disse con indifferenza Chu Feng.


Bai Ruochen ripensò a cos'era successo a Sima Ying e smise di lamentarsi.


Invece si rivolse verso Chu Feng e disse: "Quella Tao Xiangyu sembrava davvero notevole, ma ciò di cui sto parlando non è della sua forza, ma del potere che la sostiene."


"Il dipartimento punitivo. Quell'organizzazione non solo possiede gli Anziani più potenti della montagna del Legno Turchese, ma anche i discepoli più potenti della montagna del Legno Turchese."


"Tao Xiangyu è solo una di loro. Ce ne sono molti altri più potenti di lei. Quando Tao Xiangyu ha detto che la questione non sarebbe finita lì, diceva sul serio. Temo che non lascerà perdere la questione e, anche se lo farà, gli altri discepoli del dipartimento interverranno comunque. Questo perché la sconfitta di Tao Xiangyu non è solo un'umiliazione per lei, ma per l'intero dipartimento punitivo." Disse Bai Ruochen.


"Sima Ying è un'ospite dell'Alleanza degli Sciamani. Anche se era lei nel torto, Tao Xiangyu non avrebbe dovuto picchiarla. Gli Anziani del dipartimento punitivo non possono usare le loro leggi e i loro decreti per punirmi visto che anche lei ha sbagliato."


"Per quanto riguarda i loro discepoli, non li temo. Ma devo ammettere che al momento non posso competere con loro. Tuttavia, anche se potessero battermi ora, non significa che potranno battermi per il resto della vita."


"Chiunque oserà attaccarmi dieci volte, lo colpirò con cento pugni. Se mi batteranno una volta, allora li picchierò per il resto della vita." Disse Chu Feng con uno sguardo determinato.


Bai Ruochen non disse altro, sapeva che, nonostante Chu Feng fosse impulsivo, poteva capire la situazione.


Quando interveniva, avrebbe calcolato le conseguenze delle sue azioni. Anche se poteva andare incontro a gravi pericoli, sarebbe stato un grado di rischio tollerabile. Aveva già fatto i suoi preparativi, si aspettava già un contrattacco.


Alla fine i due tornarono ognuno nelle loro rispettive residenze e ordinarono a tutti i membri della Divisione Asura di radunarsi nel loro quartier generale e che non sarebbero dovuti uscire a meno che non avessero questioni importanti di cui occuparsi.


Si aspettavano già che Tao Xiangyu tornasse alla carica.


Tuttavia, dopo dieci giorni, nessuno attaccò ancora la Divisione Asura.


Questa situazione faceva discutere animatamente le persone che stavano aspettando di vedere un bello spettacolo. Pensavano tutti che Tao Xiangyu fosse stata spaventata dalla forza di Chu Feng.


Molti dichiararono che Chu Feng sarebbe diventato il discepolo più potente della montagna del Legno Turchese e che la Divisione Asura sarebbe diventata inarrestabile.


Tuttavia Chu Feng sapeva che, solo perché Tao Xiangyu non aveva fatto nulla in questi dieci giorni, non significava che non stesse cercando un piano per causargli guai.


La calma prima della tempesta. Più ci fosse stata tranquillità e più violenta sarebbe stata la tempesta che ne sarebbe seguita.
