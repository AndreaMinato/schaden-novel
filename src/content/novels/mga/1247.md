---
title: Capitolo 1247 – Sopportare In Silenzio
pubDate: 2024-07-13T13:13:16.484Z
tags:
    - mga
---


Capitolo regolare,
da editare,
26 (1 Samu + 25 Giuse) capitoli in coda, 0/2
-Schadenfreude</em>


"Senior Qin, junior Chu Feng e junior Ruochen sono miei amici. Anche se non so come ti hanno offeso, spero che tu possa farmi il favore di non rendere più le cose difficili per loro." Disse con calma Jiang Furong.


Qin Lingyun strinse gli occhi e la sua espressione cambiò. Tuttavia alla fine si calmò e si girò verso Bai Ruochen: "Indipendentemente dal clan imperiale da cui provieni, sarebbe meglio che tu capisca qual è il tuo posto in questa montagna. Altrimenti, anche se hai junior Jiang a sostenerti, non ti lascerò comunque andare."


Dopo aver finito di dire questo, Qin Lingyun si girò e se ne andò. Tuttavia si fermò all'improvviso dopo aver fatto un po' di passi, guardò Chu Feng e sogghignò: "Prima hai detto che mi avresti ucciso? Vieni pure se ne sei capace."


"Bastardo!" Chu Feng si rialzò sentendo queste parole, ma, dopo aver esitato, non attaccò Qin Lingyun.


"La vendetta è un piatto che si serve freddo."


"La vendetta è un piatto che si serve freddo."


"La vendetta è un piatto che si serve freddo."


Pensò con fervore Chu Feng, cercando di trattenersi dal cedere alla provocazione di Qin Lingyun. Alla fine decise di sopportare.


"Umpf, spazzatura." Qin Lingyun sbuffò freddamente con delusione. Dopo che disse queste parole, si girò e se ne andò.


"Ahahah, non sei nient'altro che un rifiuto. Osi comportarti in modo così arrogante di fronte a noi, ma quando c'è senior Qin non sei nient'altro che spazzatura."


Tao Xiangyu e gli altri colsero l'opportunità per deridere Chu Feng. Ancora una volta risuonarono risate di derisione.


"È davvero divertente?"


"Se volete davvero ridere, allora è meglio aspettare finché junior Chu Feng non sarà grande quanto voi prima."


"Allora mi chiedo proprio se potrete ridere." Gridò Jiang Furong all'improvviso.


Dopo che disse queste parole, il mondo iniziò a tremare e un'aura sconfinata penetrò nelle profondità dei corpi dei presenti.


Tao Xiantyu e il suo esercito smise di ridere.


Jiang Furong era al terzo posto nella lista della successione, sicuramente la sua reputazione non era immeritata.


Perfino qualcuno come Qin Lingyun aveva ceduto di fronte a lei, come potevano opporsi loro?


"Un conto è maltrattare il giovane, eppure avete anche contato su tutte queste persone per farlo. È tutto qui l'onore che avete? Smammate, non mi piace vedere dei malvagi come voi." Aggiunse Jiang Furong.


"Jiang Furong, farai meglio a non esagerare. Ci hai chiamato dei malvagi, stai dicendo che sei una persona buona?" Rimproverò con rabbia Bai Yunxiao. Anche se sapeva che era inferiore a Jiang Furong, non poteva tollerare di essere umiliato così di fronte a così tante persone.


"Bai Yunxiao, non mi importa come gli altri ti considerano, ma ai miei occhi non siete altro che delle misere persone vili. Hai qualche obiezione?"


Jiang Furong aggrottò le sopracciglia lunghe e proporzionate. Allo stesso tempo un intenso intento omicida si levò al cielo.


Il suo intento omicida non puntava solo su Bai Yunxiao, ma penetrava anche i cuori di tutte le decine di migliaia di persone che avevano circondato il territorio di Chu Feng.


"Tu..." Bai Yunxiao si era infuriato, ma quando percepì la potenza di Jiang Furong, esitò e non osò attaccare.


"Senior Bai, non pensarci. Aspettiamo che senior Mowen esca dal suo isolamento a porte chiuse e dia una lezione a questa donna." Tao Xiangyu mandò una trasmissione della voce a Bai Yunxiao.


Riluttante, Bai Yunxiao fece un cenno e condusse via l'esercito della Divisione del Cielo Inquisitore.


Tao Xiangyu, Qi Yanyu, Zhao Jingan e gli altri portarono via i loro sottoposti e se ne andarono frettolosamente. Nessuno di loro era disposto a combattere contro Jiang Furong.


Una volta che se ne andarono, naturalmente la folla che era venuta a godersi lo spettacolo non avrebbe osato rimanere ulteriormente. In un mero istante il vasto mare di persone si era tutto disperso.


In quel momento Chu Feng si stava occupando delle ferite di Bai Ruochen, anche se era ferita solo superficialmente, Chu Feng si infuriò vedendola ricoperta di sangue e aveva molte difficoltà a controllarsi.


"Junior Chu Feng, junior Ruochen sta bene?" Jiang Furong si era avvicinata.


"La ringrazio per la preoccupazione senior Jiang. Ruochen sta bene, sono solo ferite superficiali." Rispose con gratitudine Bai Ruochen. Grazie alle cure meticolose di Chu Feng, non sentiva più nessun dolore.


Tuttavia si stava forzando a sorridere. Lei che era così orgogliosa, era stata costretta ad inginocchiarsi pubblicamente da Qin Lingyun e quindi si sentiva davvero umiliata.


"Junior Ruochen, junior Chu Feng, siete ancora giovani. Il motivo per cui Qin Lingyun è riuscito a sconfiggervi è perché ha coltivato più di voi."


"Tuttavia, se aveste avuto la stessa età, sono sicura che con il vostro talento l'avreste sconfitto." Jiang Furong la consolò, come se avesse capito come si sentiva.


"Senior Jiang, non si preoccupi. Se non potremo occuparci di una questione del genere, allora porteremmo inutilmente il titolo di discepoli della Foresta del Legno Turchese." Chu Feng sorrise con calma.


Dopo aver dato un'occhiata a Bai Ruochen, chiese: "Solo che. senior Jiang, non capisco perché Qin Lingyun detesta così tanto i clan imperiali. Che abbia qualche conto in sospeso con i membri dei clan imperiali?"


Jiang Furong sussultò e un po' di sorpresa balenò nel suo sguardo intelligente.


Per gli estranei, Qin Lingyun poteva essere apparso per Tao Xiangyu e aver attaccato intenzionalmente Chu Feng e Bai Ruochen.


Ma Chu Feng l'aveva sorpresa. Non solo aveva capito che Qin Lingyun era venuto apposta per mettere in difficoltà Bai Ruochen, era riuscito anche ad immaginare che cosa fosse successo.


"Non sono molto informata riguardo a Qin Lingyun." Jiang Furong scosse la testa e finse di non sapere nulla.


Tuttavia, quando Chu Feng e Bai Ruochen mostrarono espressioni deluse, una trasmissione della voce entrò nelle loro orecchie. Era Jiang Furong.


"Hai indovinato, Qin Lingyun detesta i clan imperiali. Naturalmente c'è un motivo."


"Qin Lingyun un tempo è stato ferito gravemente e umiliato da un giovane dei clan imperiali, un membro molto più giovane di lui."


"Qin Lingyun è riconosciuto come il discepolo più forte della montagna del Legno Turchese ed praticamente impareggiabile nella giovane generazione. Dopo l'incidente non è riuscito ad accettarlo e da allora ha iniziato ad odiare profondamente i clan imperiali."


"Allora è così, la ringrazio senior Jiang." Chu Feng e Bai Ruochen espressero i loro ringraziamenti tramite una trasmissione della voce.


"La questione di cui ho parlato è un segreto. È meglio che non lo diciate a nessun altro. Altrimenti Qin Lingyun non ve la farebbe passare liscia se lo venisse a sapere. Allora nemmeno io riuscirei a fermarlo." Avvertì Jiang Furong.


"Capito." Sia Chu Feng che Bai Ruochen erano persone intelligenti. Solo il fatto che Jiang Furong avesse detto di non sapere nulla e li avesse informati in segreto aveva fatto intuire loro la gravità della situazione.


Dopodiché Jiang Furong iniziò a chiacchierare con Chu Feng per poi lasciare il territorio.


Dopo che se ne andò, Bai Ruochen chiese: "È la persona che hai incontrato nel giardino del firmamento?"


"Mn." Chu Feng annuì.


"È stato solo un incontro, eppure è stata disposta a provocare Qin Lingyun e gli altri per aiutarti. Credo che sia strano." Disse Bai Ruochen.


"Cosa c'è di strano?"


"O è una persona davvero gentile o ha qualche piano in mente."


Chu Feng sorrise sollevato: "Non pensarci troppo. È meglio non complicare troppo una situazione.


"Non dirmi che non sospetti dei suoi motivi?" Chiese Bai Ruochen.


"Tutto ciò che so è che ci ha aiutato oggi." Disse Chu Feng.


Bai Ruochen sussultò. Poi non disse altro e iniziò a guardare pensierosa verso la direzione in cui Jiang Furong se n'era andata.


Per quanto riguardava Jiang Furong, nonostante avesse volato verso il suo territorio, non tornò nella sua dimora. Dopo averci girato attorno, arrivò in una foresta.


"Fatto?" Risuonò una voce dalla foresta.


"Mn." Rispose rispettosamente Jiang Furong.
                                


                                



