---
title: Capitolo 1249 - Addolorati
pubDate: 2024-07-13T15:13:16.484Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
24 (24 Giuse) capitoli in coda, 0/2
-Schadenfreude</em>


**************************************************


“Non capite ancora le intenzioni di Chu Feng?”


“È il momento più duro della Divisione Asura. Se rimanete, sarete solo una distrazione per lui. Per dirla chiaramente, siete un peso. Se Chu Feng dovesse occuparsi di voi, non riuscirebbe a combattere e finirebbe in svantaggio contro Tao Xiangyu e gli altri.”


“Tuttavia, se fosse da solo, allora potrebbe fare come desidera. Anche se tutti i discepoli della Montagna del Legno Turchese diventassero suoi nemici, Chu Feng non avrebbe comunque paura per voi." Spiegò Bai Ruochen.


"Ora abbiamo capito. Siamo stati sciocchi a non capire le intenzioni del fratello Chu Feng."


"Ora ce ne andremo junior Chu Feng. In futuro quando avrai bisogno di noi chiamaci." Fang Tuohai, Wang Wei e gli altri capirono e non se la sentirono più di rimanere perché non volevano essere di peso a Chu Feng.


Dopodiché Fang Tuohai e gli altri si tolsero le bende della Divisione Asura per poi riporle via con attenzione. Solo allora diedero l'addio a Chu Feng e se ne andarono.


In un istante, a parte i servi della dimora, rimasero solo Chu Feng e Bai Ruochen.


Quando guardò la sala vuota, Chu Feng non poté non ripensare ai giorni gloriosi del passato.


In un solo giorno, la Divisione Asura era cambiata completamente.


"Sigh..." Dopo aver sospirato, Chu Feng guardò Bai Ruochen.


"Che stai a guardare? Non puoi pensare di cacciare via anche me, vero?" Bai Ruochen gli gettò un'occhiata di sottecchi. Tuttavia era evidente che fosse spaventata da questa prospettiva.


"Come potrei farlo? Sei la seconda in comando della nostra Divisione Asura. Dovremo affrontare questa calamità insieme."


"Solo qualcuno come te continuerebbe a scherzare in un momento del genere." Bai Ruochen alzò gli occhi al cielo, ma poi sorrise. Sembrava aver accettato la sua posizione di vice.


"Ora che non c'è nessuno ad esserti di peso, cos'hai intenzione di fare?" Chiese Bai Ruochen.


"Di allenarmi a più non posso." Rispose Chu Feng.


"E poi?" Chiese Bai Ruochen.


"Di vendicarmi, gliela farò pagare a quelli che mi hanno umiliato. Farò sì..."


"Che le persone che mi hanno attaccato non possano più rialzarsi." Disse Chu Feng.


"Eheh..." Bai Ruochen rise animatamente: "Questo è il Chu Feng che conosco."


Dopo che Wang Wei e gli altri se ne erano andati dalla Divisione Asura, in effetti erano scampati dal pericolo, Tao Xiangyu e gli altri non l'avrebbero più presi di mira.


Tuttavia questo addolorò Chu Feng. Dopo che l'ultimo gruppo della Divisione Asura se ne andò, iniziarono a diffondersi altre voci.


Molti dicevano che Chu Feng fosse stato troppo arrogante e che avesse perso la fiducia dei suoi compagni. Per questo i senior della Foresta del Legno Turchese Meridionale e gli altri avevano deciso di andarsene.


Al momento rimanevano solo Chu Feng e Bai Ruochen, era un'organizzazione solo di nome.


Tuttavia i due ignorarono completamente le dicerie.


Chu Feng però sapeva che questo periodo sarebbe passato e alla fine avrebbe prevalso.


Così non si preoccupò del presente, ma del futuro.


Ciò che doveva fare era lavorare sodo per allenarsi. Solo aumentando la sua forza sarebbe riuscito a cambiare il suo futuro.


Anche se non possedeva abbastanza risorse di coltivazione, se non altro aveva il Tabù Terrestre: lo Scudo del Firmamento che poteva studiare meticolosamente. Finché fosse riuscito a padroneggiarlo, il suo potere combattivo sarebbe aumentato sicuramente.


Tuttavia, prima che Chu Feng e Bai Ruochen potessero concentrarsi ad allenarsi per dieci giorni, accadde un altro evento.


Gli Anziani Hong Mo, Wei e Zhou Quan erano guariti ed erano usciti dal loro isolamento.


Quando sentirono notizie di come Sima Ying, Chu Feng e Bai Ruochen erano stati umiliati, si infuriarono.


Senza pensare alle conseguenze, andarono a cercare Tao Xiangyu, Zhao Jingang, Qi Yanyu, Bai Yunxiao e Qin Lingyun.


Una volta trovati, li attaccarono senza badare alla loro posizione di Anziani, ferendoli gravemente e quasi distruggendo la loro coltivazione.


Il dipartimento punitivo naturalmente non sarebbe rimasto con le mani in mano.


Il capo del dipartimento, il Folle Assassino Tuoba, condusse personalmente i suoi sottoposti per mettere alle strette il dipartimento delle medicine.


Alla fine ferirono molti dei membri del dipartimento, distrussero diverse delle loro residenze e portarono gli Anziani Hong Mo, Wei e Zhou Quan nel dipartimento punitivo. Al momento non si sapeva se fossero vivi o morti.


Dopo aver saputo della questione, Chu Feng e Bai Ruochen non poterono rimanere con le mani in mano. Dopotutto il motivo per cui gli Anziani avevano agito così impulsivamente era stato perché volevano aiutarli a sfogare la loro rabbia.


Tuttavia, al suo attuale livello, non solo Chu Feng non avrebbe potuto salvare gli Anziani, ma sarebbe stato estremamente difficile perfino vederli.


Preoccupato, poté solo andare a chiedere aiuto Xiaohou Jianting.


Con il suo aiuto, Chu Feng e Bai Ruochen riuscirono ad entrare nel dipartimento punitivo per fare visita agli Anziani.


Xiahou Jianting condusse Chu Feng e Bai Ruochen in una prigione sotterranea umida e cupa. Insieme a loro c'erano due Anziani del dipartimento punitivo.


"Chu Feng, Ruochen, dovete prepararvi mentalmente." Disse attraverso una trasmissione della voce Xiahou Jianting.


"Prepararci? Cosa intende Anziano Xiaohou?" Chiese Chu Feng.


"Non importa cosa vedrete, dovrete sopportare, perché siete nel dipartimento punitivo." Disse Xiahou Jianting.


Dopo aver sentito queste parole, sia Chu Feng che Bai Ruchen capirono le sue intenzioni. Sicuramente gli Anziani Hong Mo e gli altri sarebbero stati puniti. Era inevitabile.


Tuttavia, anche se si erano preparati mentalmente, Chu Feng sussultò e si riempì di furia quando l'enorme porta della prigione si aprì.


Bai Ruochen si morse il labbro inferiore. I suoi occhi erano già diventati rossi ed erano lucidi.


C'era un'enorme sala desolata di fronte a loro. Una formazione emanava una lieve luce, sembrava formata da un qualche tipo particolare di fuoco.


Fiamme blu coprivano la formazione. Non erano ordinarie: erano state create dalla formazione aggiungendo dei materiali speciali. Il fuoco che ne risultava era estremamente spaventoso.


Occasionalmente queste fiamme si levavano sopra la formazione ed emettevano degli ululati, come se stessero dichiarando chiaramente di essere le padrone della barriera.


Tuttavia, guardandole più attentamente, videro tre figure tra le fiamme.


Erano legate da delle catene speciali ed erano avvolti dal fuoco della formazione.


Erano ridotte in condizioni orribili, i loro capelli e i loro capelli erano stati bruciati, perfino la loro pelle era stata rovinata.


Tuttavia Chu Feng e Bai Ruochen riuscirono a riconoscerli, erano gli Anziani Hong Mo, Wei e Zhou Quan.


Usando gli Occhi Celesti, Chu Feng scoprì che non solo erano stati bruciati dalle fiamme, ma c'erano anche dei tagli, dei segni di frustate e perfino di morsi di insetti.


I loro corpi ormai non erano più intatti. Erano stati torturati più e più volte, solo per essere guariti e distrutti di nuovo.


Chu Feng sapeva che tutto questo era opera del dipartimento punitivo.


Anche se questa organizzazione era molto potente, non poteva uccidere Anziani principali come desiderava.


Tuttavia non avrebbe lasciato andare così facilmente l'Anziano Hong Mo e gli altri. Così stavano usando questi metodi inumani per tormentare dei membri della loro stessa scuola.


In quel momento Chu Feng sentì dolore al cuore, come se qualcuno gli avesse inferto innumerevoli coltellate. Era insopportabile.


Questo perché gli Anziani avevano ricevuto questa sorta di tormento perché avevano provato ad aiutare lui e Bai Ruochen a sfogare la loro rabbia.
