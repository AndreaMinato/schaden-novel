---
title: Capitolo 125 - Confronto al Pinnacolo
pubDate: 2024-05-27T19:13:16.350Z
tags:
    - mga
---


CAPITOLO SPONSORIZZATO da akisame
9 Capitoli in coda
-Schadenfreude


"Sei piuttosto coraggioso. Sei il primo che osa parlarmi in questo modo anche dopo che ho mostrato la mia forza."


L'espressione sorridente di Ding Chou sembrava immutabile e molto gentile, tuttavia la folla attorno sapeva che non rifletteva la sua vera personalità, in realtà era una persona molto orgogliosa. Solo che nascondeva bene i suoi pensieri.


"Allora i tuoi avversari precedenti erano un gruppo di mezze calzette o forse la tua Scuola Lingyun non ha nessun esperto." Sorrise Chu Feng mentre lo derideva.


"Nella Provincia Azzurra sei anche la prima persona che osa dire che la mia Scuola Lingyun non abbia degli esperti." Ding Chou si accigliò e il suo sguardo divenne freddo. Sembrava che si preoccupasse molto della reputazione della sua scuola.


"Sto solo dicendo la verità." Chu Feng alzò le spalle, sembrava indifferente.


"Dato che siamo arrivati a questo, allora fatti pure avanti. Se mi sconfiggerai allora il titolo sarà tuo. Comunque ti dirò che ti farò perdere ancora più miserabilmente di quella Chen Wanxi!" Ding Chou fece cenno a Chu Feng di farsi avanti.


"Come desideri!"


*whoosh*


Chu Feng attaccò. Usò le Tecniche Misteriose e la sua maestosità era impressionante come quella di un arcobaleno. Si sporse lievemente in avanti e arrivò di fronte a Ding Chou in un attimo.
Era estremamente veloce e questo sbalordì tutti quanti.


Le braccia di Chu Feng danzavano mentre si aprivano e si chiudevano. Ogni tecnica e stile poteva essere definito sbalorditivo e i suoi attacchi erano veloci come il fulmine e saldi come una montagna. I suoi pugni sembravano d'acciaio e le sue gambe delle fruste. Circondò Ding Chou con una salva d'attacchi travolgenti come una tempesta.


"Come può essere così potente? Con una coltivazione allo Spirit realm non è più debole di uno all'Origin realm."


Gli attacchi di Chu Feng facevano esclamare di sorpresa la folla. Gli sguardi di tutti erano puntati sui pugni di Chu Feng.


Perfino i vari Lord della città si accigliarono e i loro sguardi si animarono. Nonostante avessero già immaginato che Chu Feng fosse un genio, non avrebbero mai pensato che avesse raggiunto questo punto.


"Sei abbastanza abile."


Di fronte ai violenti attacchi di Chu Feng, Ding Chou era stato messo alle strette, era costretto ad indietreggiare in continuazione e gradualmente perse la forza di resistere.


Dato che il corpo di Chu Feng er incredibilmente duro, non appena si scontrava con lui, sentiva una sensazione di intorpidimento. Non osava usare il suo corpo per bloccare i suoi attacchi.


*whoosh* All'improvviso Chu Feng scagliò un altro forte pugno. Si sollevò del gento dalla sua mano e puntò dritta alla faccia di Ding Chou, che non ebbe più modo di schivare.


"Umpf."


Vedendo questo, Ding Chou strinse i denti e sbuffò freddamente. Esplose uno strato di potere invisibile. Il potere Origin nel suo corpo fu come l'esplosione di un vulcano che inghiottì ogni cosa. Il forte potere formato dall'uragano enza forma respinse Chu Feng con forza.


Allo stesso tempo Ding Chou avanzò e scagliò dei pugni iniziando a contrattaccare.


"Finalmente hai usato la Tecnica Misteriosa?"


Vedendo il ribaltamento della situazione, Su Rou si accigliò lievemente. Sapeva che Ding Chou era diventato serio e che aveva attivato le Tecniche Misteriose che avevano una potenza paragonabile al terzo livello dell'Origin realm. Chu Feng era stato messo alle strette.


"Eheh. Rou'er, come ho detto, Chu Feng non può battere Ding Chou. Tuttavia riuscire ad arrivare a questo punto con una coltivazione all'ottavo livello dello Spirit realm è praticamente un miracolo."


"Se i due fossero allo stesso livello di coltivazione, Chu Feng vincerebbe sicuramente, ma purtroppo non è così." Su Hen si accarezzò la barba e sorrise gongolando.


"Tsk, padre, il risultato non è certo, quindi non dire queste parole troppo presto." Su Rou sorrise e continuò a guardare l'incontro.


"Sì, infatti vorrei vedere fino a quanto Chu Feng potrà resistere. Se potrà resistere più di Chen Wanxi sarebbe piuttosto impressionante e dovremmo attirarlo proprio dalla nostra parte."


Considerò con serietà Su Hen. Nonostante pensasse che Chu Feng non avrebbe potuto vincere, il talento che aveva mostrato lo aveva impressionato. Indipendentemente dal risultato avrebbe cercato di ottenere il suo favore.


"Che ne dici? Chi la fa l'aspetti!"


Ding Chou stava usando la Tecnica Misteriosa e la forza del suo potere Origin. Sollevò la mano e la gamba e il potere Origin che poteva controllare ostacolò Chu Feng.


"Tu stai facendo sul serio, ma io non l'ho ancora fatto."


Chu Feng sorrise in modo strano e si fermò all'improvviso. Con un cenno, contrattaccò contro il pugno e il calcio di Ding Chou. Apparvero diversi colpi di palmo che si scontrarono con il suo avversario.


"Tecnica marziale?!"


Ding Chou era sbalordito dal cambiamento improvviso perché tutti i Palmi Illusori di Chu Feng si erano materializzati e non capiva quale fosse vero e quale fosse falso.


"È soltanto una tecnica marziale di livello 3. Osi mostrarla di fronte a me?"


Tuttavia, nonostante fosse scioccato, Ding Chou non si fece prendere dal panico. Gridò all'improvviso e il potere Origin nel suo corpo circolò attraverso dei meridiani particolari. Il suo corpo brillò luce dorata e una sensazione di indistruttibilità. Emanò anche un'atmosfera minacciosa, non sembrava un corpo umano, ma un dio della guerra fatto d'oro e di rame.


Esattamente. Ding Chou aveva usato la tecnica marziale unica della Scuola Lingyun. La tecnica marziale di potenziamento di livello 4, "Il Corpo d'Acciaio Armatura Dorata". Anche il discepolo della Scuola Lingyun che Chu Feng aveva affrontato prima l'aveva usata, ma era ad un livello completamente diverso rispetto a quello di Ding Chou. Aveva raggiunto uno stadio superiore.


"Falsa spavalderia! Guarda mentre ti distruggerò con il mio Corpo d'Acciaio Armatura Dorata!" Ding Chou scagliò un po' di pugni e disperse con forza i Palmi Illusori di Chu Feng.


*bang* Un pugno e un palmo si scontrarono provocando un rumore simile a due pezzi d'acciaio che si scontravano. Ci furono delle onde d'urto e i due furono costretti ad arretrare di diversi passi.


In quel momento tutti pensarono che Chu Feng fosse rimasto gravemente ferito. Dopotutto stava solo cercando di morire se si fosse scontrato direttamente con una tecnica marziale di livello 3 di fronte a quella di Ding Chou di livello 4.


Tuttavia, quando le persone pensavano questo, Chu Feng sfrecciò in avanti come un ghepardo mentre balzava verso Ding Chou.


"Bel Corpo d'Acciaio Armatura Dorata. Vedremo chi distruggerà chi."


Stavano avvenendo dei cambiamenti nel corpo di Chu Feng. Dei serpenti di luce color bianco circondarono il suo corpo mentre i fulmini sfrecciavano ovunque. Tra gli scoppi e le scintille abbaglianti, sembrava davvero terrificante.


"Questa forza, è una tecnica di quinto livello? No, è una tecnica di livello 4 con una forza di livello 5."


L'espressione di Ding Chou cambiò drasticamente. Non avrebbe mai pensato che Chu Feng avesse una tecnica così potente. Una tecnica marziale di livello 5 non era un'abilità che le persone comuni potessero comprendere.

