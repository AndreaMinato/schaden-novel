---
title: Capitolo 1253 – Scambio di insulti
pubDate: 2024-07-13T19:13:16.485Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
21 (21 Giuse) capitoli in coda, 0/2
-Schadenfreude</em>


**************************************************


"Sembra che le origini di queste Bestie Mostruose siano piuttosto straordinarie." Chu Feng intuì che quelle creature dovevano essere davvero potenti.


"In effetti non sono Bestie Mostruose ordinarie. Possono essere considerate un parente distante della leggendaria bestia divina, il Drago. Anche un legame alla lontana permette loro di primeggiare." Disse Bai Ruochen.


"Ci sono anche diversi tipi di Bestie Mostruose Draconiche. Nella Terra Sacra delle Arti Marziali, le più potenti sono i Re delle Bestie Mostruose Draconiche."


"Sono davvero potenti, si dice che i loro capi sono sempre stati Martial Emperor."


"Nemmeno la montagna del Legno Turchese oserebbe provocarli."


"Eppure ora vuole sterminarle tutte. Probabilmente questo gruppo è una razza mista. Se non altro non avrà rapporti con quei re. Altrimenti non sarebbero così arroganti da dire che le annienteranno."


Spiegò immediatamente Sima Ying. In quanto membro dell'Alleanza degli Sciamani, era molto più informata di Chu Feng e Bai Ruochen.


"Centomila punti, è una bella cifra. Il guadagno e le ricompense ricevute generalmente sono proporzionali."


"Maggiore è la ricompensa, più sarà difficile la missione. È evidente che, anche se questo branco di bestie non è di razza pura, non sono facili da affrontare." Disse con un sospiro Bai Ruochen.


Desiderava proprio completare questa missione e ricevere tutti quei punti, ma sfortunatamente non poteva.


Anche se provava rimpianto, disse con calma: "Chu Feng, andiamo. Tra due giorni mia madre verrà a prenderci. Questa missione non ha niente a che fare con noi."


"Mn." Chu Feng annuì. Dopodiché i tre si girarono e si prepararono ad andare via.


"Perché avete così fretta di andarvene?" Proprio in quel momento risuonò una voce dal tono scortese dalla piazza.


Era Bai Yunxiao. Non solo li aveva scoperti, ma aveva parlato ad alta voce e così la folla aveva notato la loro presenza.


In un istante la gente si distanziò da Chu Feng. Tutti avevano notato che i tre avevano intenzione di andarsene.


"Vogliamo andarcene e basta. Che cosa ha che fare con te?" Rispose scortesemente Sima Ying.


"Senior Bai sta parlando, da quando hai il permesso di interrompere? Non ti ho picchiato abbastanza o cosa?" Gridò freddamente Tao Xiangyu.


"Sigh, junior Tao, quella ragazza dai capelli rossi non è altro che un'estranea. Non c'è bisogno di abbassarti al suo livello. Considerala solo un cane che abbaia." Disse Qi Yanyu.


"Ca**o, chi ca**o hai detto che è un cane?" Come poteva Sima Ying contenersi dopo un insulto del genere? Dopo aver imprecato con rabbia, si preparò ad attaccare.


"Sima Ying, non farlo, ci sono gli Anziani. Se prenderai l'iniziativa di attaccare finirai nel torto." Bai Ruochen afferrò il braccio di Sima Ying.


Nonostante Sima Ying avesse un temperamento violento e fosse impulsiva, non era abbastanza inconsapevole da rendersi conto della situazione. Dopo aver sentito le parole di Bai Ruochen, si ricompose.


"Ehi, a quanto pare perfino un cane pazzo può essere così ubbidiente. Junior Ruochen, sembra che tu abbia domato questo cane selvatico. Immagino che tu non sia stata picchiata da junior Tao invano." Qi Yanyu non smise di provocarli. Non solo continuò ad insultare Sima Ying, ma anche Bai Ruochen.


"Cane? Sei tu ad abbaiare insulti a due ragazze."


"Chi può essere più cane di te?" Disse all'improvviso Chu Feng.


In confronto a Sima Ying e Bai Ruochen, lui era molto più calmo. Anche mentre insultava Qi Yanyu, lo faceva in modo composto e raffinato.


"Chi staresti insultando?" Qi Yanyu si infuriò subito. Era un tipo arrogante che non avrebbe tollerato gli insulti degli altri.


"Insultare? Ti sbagli, sto solo dicendo la verità. Non è affatto un insulto." Chu Feng alzò le spalle e scosse la testa.


"Ca**ate!" Imprecò ad alta voce Qi Yanyu, arrabbiandosi ancora di più.


"Non sei un cane? Guarda, fatti controllare dai tuoi senior, possono essere loro a giudicare se sembri un cane o no."


"Guarda che faccia e che occhi, non sembra proprio un cane?" Chu Feng lo indicò.


In origine nessuno aveva pensato che Qi Yanyu somigliasse ad un cane, ma quando lo riesaminarono, ebbero la sensazione che Chu Feng avesse colto nel segno.


Anche se la folla non osò confermarlo, alcuni non riuscirono a contenersi dal ridere e iniziarono a coprirsi la bocca.


Vedendo che questo insulto era stato efficace, Chu Feng continuò: "Sigh, Qi Yanyu, dimmi, sei una bestia mostruosa? La tua vera forma è quella di un cane selvatico?"


"Vuoi morire!" Qi Yanyu non riuscì più a contenere la rabbia. Si accigliò e un lampo brillò nel suo sguardo. Rilasciò la sua potente aura e si preparò ad attaccare Chu Feng.


"Fermo." Gridò con rabbia Bai Yunxiao. Mentre parlava, gettò un'occhiata verso gli Anziani del dipartimento punitivo dietro di lui.


Bai Yunxiao aveva notato che le espressioni dei membri della vecchia generazione erano molto scontente; sembravano arrabbiati. Tuttavia era evidente che non fossero irritati da Chu Feng, ma a causa sua.


In un momento del genere, sarebbero dovuto intervenire e impedire che dei discepoli si insultassero l'un l'altro di fronte a degli estranei.


Tuttavia non l'avevano fatto, perché volevano che Qi Yanyu e gli altri insultassero Chu Feng quanto desideravano.


Dopotutto erano ostili a Chu Feng e non vedevano l'ora che venisse umiliato.


Eppure non si sarebbero mai immaginati che Qi Yanyu non sarebbe riuscito più a contenersi. Questo li aveva delusi molto.


Dopotutto era solo uno scambio di insulti. Tuttavia, se uno avesse attaccato senza motivo di fronte a loro, sarebbe stata loro responsabilità.


La persona che avrebbe attaccato per prima sarebbe stata punita.


Qi Yanyu non era uno sciocco. Aveva notato lo scontento degli Anziani, così non osò dire nulla e contenne la sua rabbia. Abbassò la testa e non disse altro.
