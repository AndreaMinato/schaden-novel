---
title: Capitolo 1260 – Un'esplosione fortissima
pubDate: 2024-07-14T02:13:16.486Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
14 (14 Giuse) capitoli in coda, 0/2
-Schadenfreude</em>


**************************************************


Non solo Chu Feng era stato spinto al muro da Bai Suyan, ma era molto vicino a lei. Il suo dolce profumo assalì le sue narici. Era proprio vicina a lui. Nonostante Chu Feng fosse un individuo molto calmo, il suo battito cardiaco accelerò. Il suo viso arrossì e il suo respiro divenne affannato.


Non aveva pensieri impropri, ma era troppo nervoso. Non sapeva cosa aveva intenzione di fare Bai Suyan, ma non osava chiederlo. Temeva che Bai Suyan potesse dargli una condizione che non avrebbe potuto soddisfare.


"Non temere, non dovrebbe essere difficile per te." Bai Suyan mostrò un sorriso adorabile e poi fece un passo indietro. Dopodiché tirò fuori una pergamena dal suo Sacchetto Cosmo e la consegnò a Chu Feng.


"Aiutami a trovare l'entrata e il modo per arrivare al puntino rosso. Se lo farai, porterò voi tre nel Dominio dell'Alleanza."


Chu Feng prese la pergamena e, quando la aprì, vide una figura.


"Cos'è questo?"


"Non hai bisogno di saperlo. Devi solo aiutarmi a trovare la via. Dopo che l'avrai fatto, potrai venire a trovarmi in ogni momento."


Bai Suyan sorrise e poi uscì volando dalla finestra. Come una fata della luna, scomparì dalla vista di Chu Feng.


Così il giovane iniziò ad esaminare la pergamena. Solo ora scoprì che sembrava che ci fosse raffigurata una formazione che sembrava una mappa. Era praticamente un labirinto e al suo centro c'era un puntino rosso. Pareva che ci fosse un tesoro nascosto in quel luogo.


"È una mappa del tesoro?" Chiese con curiosità Ovetto.


"Sembra di sì. Tuttavia potrebbe non essere così. Detto questo, non ha nessun rapporto con me." Disse Chu Feng.


"In tal caso, hai intenzione di aiutarla?"


"Naturalmente. Farlo è come aiutare me stesso. Dopotutto anche io voglio lasciare il Dominio del Legno Turchese. La Terra Sacra delle Arti Marziali è così enorme, non posso rimanere nel Dominio del Legno Turchese per tutto il tempo." Disse Chu Feng.


"Mn, è vero. Dato che ormai ti sei ambientato, potrebbe essere utile andare a visitare le altre regioni. Potrebbe permetterti di aumentare più velocemente la tua coltivazione." Disse Ovetto.


Dopodiché, Chu Feng non si preoccupò di cosa fosse esattamente l'immagine e iniziò ad usare gli Occhi Celesti per trovare la via giusta.


Alla fine, dopo tre interi giorni, Chu Feng riuscì a trovare la soluzione.


...


"Così veloce?" Bai Suyan aveva ricevuto una nuova pergamena da Chu Feng. Quando la esaminò, mostrò un'espressione scioccata.


Aveva trascorso innumerevoli giorni a studiare meticolosamente la mappa, ma lei, una grande Sciamana dal Mantello Reale, non era riuscita a trovare l'entrata e il modo per arrivare al puntino rosso.


Eppure Chu Feng aveva impiegato solo tre giorni per riuscirci e non c'era nessun problema nella via che aveva tracciato.


"Piccoletto, quali sono esattamente le tue origini?"


Bai Suyan guardò Chu Feng con piacevole sorpresa. Gli aveva dato questo solo per metterlo alla prova, ma non si sarebbe mai aspettata che avrebbe decifrato la mappa.


"Senior, se ha ottenuto il risultato che voleva, spero che potrà aiutarmi." Disse Chu Feng.


"Non preoccuparti, onoro sempre le promesse fatte." Bai Suyan sorrise con fare affascinante e mise da parte la pergamena. Chu Feng notò che era molto contenta.


Poi scomparì per un po'. Nemmeno Bai Ruochen sapeva dove fosse andata.


Tuttavia Chu Feng capì che doveva avere qualcosa a che fare con la figura nella mappa.


Non lo menzionò a nessuno però, invece aspettò in silenzio il ritorno di Bai Suyan. Credeva che se Bai Suyan fosse riuscita ad ottenere ciò che voleva, sicuramente avrebbe mantenuto la sua promessa e sarebbe tornata ad aiutarli.


Tuttavia, nella seconda notte da quando Bai Suyan era scomparsa, Bai Suyan e Sima Ying si presentarono da lui.


"Ruochen, è la verità?" Chu Feng era sorpreso.


A quanto pareva le due erano venute a trovarlo per riferirgli di una questione. A quanto pareva la missione del drago, lo Sconfinato Mare Verde, era vicino al Sect dell'Ascensione.


Inoltre la Montagna del Legno Turchese aveva già scelto i discepoli che si sarebbero dovuti occupare della missione. Erano Bai Yunxiao, Tao Xiangyu, Qi Yanyu, Zhao Jingang, Ben Leihu e Wang Jingzhi.


Aspetto più importante, molti Anziani e altri membri di altre organizzazioni avrebbero accompagnato il gruppo. Visto che il Sect dell'Ascensione era vicino allo Sconfinato Mare Verde, naturalmente anch'esso aveva ricevuto un invito.


"Assolutamente vero." Bai Ruochen annuì.


"Davvero interessante. Non stanno portando a termine una missione, è una dimostrazione di forza." Chu Feng scosse la testa.


"Proprio così. A quanto pare la Montagna del Legno Turchese ha mandato i loro Anziani per circondare lo Sconfinato Mare Verde e costringere le Bestie Mostruose Draconiche a dirigersi verso una regione in particolare. Poi lasceranno che siano Bai Yunxiao e gli altri a massacrarle."


"Il loro scopo è molto chiaro; stanno cercando di mostrare la loro forza e faranno vedere a tutti la forza dei loro geni." Rispose Bai Ruochen.


"Qual è il tuo piano Chu Feng? Dato che siamo vicini, andiamo a guardare lo spettacolo?" Chiese Sima Ying con entusiasmo.


"Anche tu vuoi andarci?" Chu Feng guardò Bai Ruochen.


"In realtà anche io sono molto interessata. Dopotutto hanno invitato molte persone e se ci travestissimo, non potrebbero riconoscerci. Non ci dovremmo preoccupare che ci attacchino."


"Anche a me interessano queste Bestie Mostruose Draconiche. Dopotutto, sono bestie mostruose che possiedono la stirpe di un drago. Chissà quale potere speciale possiedono." Disse Bai Ruochen.


Tuttavia Chu Feng scosse la testa: "Credo che sia meglio non andarci."


"Perché?" Chiese perplessa Sima Ying.


"Per la vostra sicurezza."


"Anche se potessimo mischiarci alla folla, la Montagna del Legno Turchese ha innumerevoli esperti. Se volessero trovarci, non potremmo sfuggire alla loro vista."


"Inoltre il loro invito al Sect dell'Ascensione potrebbe sembrare naturale, ma chissà se è una trappola o no." Disse Chu Feng.


"Questo... va bene allora." Anche se erano molto deluse, Sima Ying e Bai Ruochen finirono con l'annuire. Dopotutto le parole di Chu Feng erano molto ragionevoli.


"Non siate così deluse. La Terra Sacra delle Arti Marziali è così enorme, avremo moltissime opportunità per incontrare Bestie Mostruose."


"Sima Ying, non hai menzionato anche tu che esistono dei Re di Bestie Mostruose Draconiche nella Terra Sacra delle Arti Marziali?"


"Quelle creature sicuramente hanno ancora più sangue di drago nelle vene. Se potremo farlo, vi porterò a vederle." Chu Feng le consolò con un sorriso.


"È noioso rimanere solo a guardare. Allora devi catturarne una per me per farmici giocare. Ne voglio una Semi Martial Emperor." Disse Sima Ying.


"Nessun problema." Chu Feng accettò direttamente. Poi si rivolse a Bai Ruochen: "Allora ne catturerò una anche per te."


Bai Ruochen non disse nulla, ma mostrò uno splendido sorriso.


Dopo averla conosciuta per così tanto tempo, non era la prima volta che la vedeva sorridere.


E anche se conosceva Sima Ying da poco, aveva scoperto che si comportava proprio come una bambina, ma era proprio adorabile.


Il rapporto tra di loro assomigliava a quello tra fratelli, per Chu Feng era più adatto definirle sorelle che amiche.


"Booooom!!"


Proprio in quel momento, risuonò un'esplosione fortissima. La terra iniziò a tremare violentemente. Sembrava che il cielo fosse collassato.


Anche i palazzi costruiti con materiali speciali e che contenevano la protezione delle formazioni si riempirono di crepe. Detriti iniziarono a cadere dalle mura, che sembravano sul punto di crollare.


"Cielo, questo..." Quando guardarono fuori dalla finestra, Chu Feng, Bai Ruochen e Sima Ying cambiarono drasticamente espressione.
