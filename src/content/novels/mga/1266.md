---
title: Capitolo 1266 – Il Decreto di Comando
pubDate: 2024-07-14T08:13:16.486Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
8 (8 Giuse) capitoli in coda, 0/2
-Schadenfreude</em>


**************************************************


Mentre viaggiavano per lo Sconfinato Mare Verde, trovarono sempre più persone. Questo perché oggi era il giorno di apertura della missione del drago e nessuno voleva perdersi lo spettacolo.


Praticamente tutti volevano assistere alla potenza dei discepoli più formidabili della Montagna del Legno Turchese. dopotutto, era molto probabile che quei giovani diventassero futuri Anziani Principali o forse anche il futuro capo del Sect.


Alcuni stavano camminando, altri stavano volando e dei coltivatori, per mostrare la loro grandezza, stavano cavalcando delle bestie mostruose, ma pochi osavano farlo perché avrebbero rischiato di essere attaccati dai clan delle bestie mostruose.


Le bestie mostruose erano una presenza importante in un posto come la Terra Sacra delle Arti Marziali, grazie alle loro potenti stirpi, erano diventati sovrani di intere regioni.


Un esempio del genere era Ben Leihu, che non solo era diventato un discepolo della Montagna del Legno Turchese, ma era finito nella Lista della Successione. In futuro probabilmente sarebbe diventato un Anziano Principale.


Così, le bestie mostruose avrebbero considerato un'umiliazione che gli umani utilizzassero membri della loro razza come cavalcature. Generalmente non l'avrebbero fatta passare liscia a chi osava farlo.


Nessuna delle persone che aveva calvalcature del genere era un coltivatore ordinario, generalmente non sarebbe appartenuta a nessun Sect, ma avrebbe posseduto una forza incredibile.


Così, anche se le bestie mostruose li guardavano con ostilità, queste persone non avevano la minima paura.


In effetti, volevano perfino che li attaccassero, così avrebbero avuto il pretesto per catturarle e usarle come animali.


Tuttavia, indipendentemente da quanto fosse enorme il loro odio, nessuna delle bestie mostruose osò attaccare. Questo perché stavano assistendo ad un grande evento organizzato dalla Montagna del Legno Turchese.


La Montagna del Legno Turchese meritava a pieno il suo titolo di sovrana di questo dominio. Nessun altro Sect osava sfidarla. Così, anche se c'erano dei conflitti tra i partecipanti, quelle bestie mostruose avrebbero dovuto aspettare di lasciare questo posto per sistemare le loro dispute in privato.


In quel momento Chu Feng e gli altri stavano volando rapidamente, ma nessuno li poteva vedere.


Bai Yuan stava usando una tecnica di occultamento in modo che le persone ordinarie non potessero vederlo. Lo aveva fatto perché non voleva causare uno scompiglio inutile o forse era un metodo per stupire tutti quanti dopo una volta che fosse apparso all'improvviso.


"Woosh."


Tuttavia, mentre Bai Yuan stava guidando Chu Feng e gli altri, una figura apparì di fronte a loro e bloccò il loro cammino.


Anche questa persona stava usando una tecnica di occultamento, ma aveva smesso di usarla, permettendo al gruppo di vederlo.


Era un vecchio. Non solo aveva un aspetto molto feroce, stava anche emanando un intenso intento omicida. Anche se aveva un sorriso sul suo volto, era impossibile nascondere la sua natura crudele.


Questo vecchio era estremamente potente, la sua forza era indescrivibile. La sua aura di sicuro non era affatto inferiore a quella del Semi Martial Emperor Bai Yuan e Bai Suyan; era sicuramente un grande esperto.


Quando Chu Feng e gli altri videro l'arma del dipartimento punitivo appesa alla sua vita, capirono facilmente la sua identità. Era proprio il capo del dipartimento punitivo, il Folle Assassino Tuoba.


"Amico Chu Feng, questa è la prima volta che ci incontriamo. Permettimi di presentarmi, sono il capo del dipartimento punitivo, il Folle Assassino Tuoba."


"Dal tuo arrivo, la Montagna del Legno Turchese non ha avuto pace. Anche se non hai violato le leggi e i decreti del Sect, devo avvertirti che sarebbe meglio che ti attenga alle regole. Altrimenti sicuramente non te la farò passare liscia facilmente." Il Folle Assassino Tuoba non solo si presentò, ma avvertì con durezza Chu Feng.


Bai Suyan rispose: "Non c'è bisogno di preoccuparti di ciò che ha intenzione di fare Chu Feng. Dovresti preoccuparti di te stesso."


"Oh? Davvero? Non so di cosa avrei bisogno di preoccuparmi. Bai Yuan, che ne dici di dirmi di cosa mi dovrei preoccupare?" Il Folle Assassino Tuoba sorrise freddamente. Il suo sguardo era pieno di ostilità e sdegno.


"In quanto capo del dipartimento punitivo, tu, senza il permesso del Lord direttore, hai deciso di punire il capo del dipartimento delle medicine. È qualcosa che va contro le leggi della Montagna del Legno Turchese."


"Sei il capo del dipartimento punitivo e hai deciso deliberatamente di infrangere le regole. Questo in sé è un grave crimine!" Disse scandendo le parole del Semi Martial Emperor.


"Bai Yuan, puoi smettere di provare ad usare questo metodo con me. Se il Lord Direttore fosse presente, naturalmente gli farei rapporto, ma ora è in isolamento. Come potrei andare a disturbarlo?"


"Inoltre sappiamo entrambi che Hong Mo ha picchiato dei discepoli principali della Montagna del Legno Turchese, quasi uccidendoli. Anche questo è un grave crimine. Anche se il Lord Direttore fosse qui, anche lui lo punirebbe gravemente."


"Visto che non è presente, io, in quanto capo del dipartimento punitivo, ho l'autorità per punirlo al suo posto. Ho solo fatto il mio dovere, come potrebbe essere considerato un grave crimine?" Ribatté con ostilità il Folle Assassino Tuoba.


"Mentre è vero che il Lord direttore è in isolamento, immagino che prima di entrare in isolamento ti abbia detto che ho il compito di sostituirlo in questo periodo. Così avresti dovuto aspettare il mio ritorno e farmi rapporto prima di intervenire." Disse Bai Yuan con molta calma.


"Ahah, Bai Yuan, ti sopravvaluti proprio. Fare rapporto a te? Chi ti credi di essere? Pensi davvero di essere diventato il capo ora che il Lord Direttore è andato in isolamento?"


"A dire la verità, prima che entrasse in isolamento, ha menzionato che tu avresti gestito la Montagna del Legno Turchese. Ma mi ha detto che non avrei dovuto seguire i tuoi ordini e che avremmo potuto gestire insieme il Sect."


"Quindi perché avrei dovuto fare rapporto a te? Credi di avere i requisiti per costringermi a farlo?" Disse freddamente il Folle Assassino Tuoba.


"Oh? Ne sei davvero certo?" Il Semi Martial Emperor Bai Yuan sorrise lievemente. Mosse il palmo e tirò fuori una placca di legno verde turchese. Non era un oggetto ordinario e su di esso c'erano stampate delle parole: 'Decreto di Comando'.


"Impossibile, è impossibile! Come puoi avere il Decreto di Comando? È un distintivo che solo il Lord Direttore possiede!" L'espressione del Folle Assassino Tuoba divenne scontenta. La sua arroganza fu rimpiazzata da un enorme shock e incredulità.
