---
title: Capitolo 1267 – Sei Posti
pubDate: 2024-07-14T09:13:16.486Z
tags:
    - mga
---


<em>Capitolo regolare,
da editare,
8 (8 Giuse) capitoli in coda, 0/2
-Schadenfreude</em>


**************************************************


"Folle Assassino Tuoba, questo Decreto di Comando è la prova che il Lord Direttore mi ha dato il compito di governare la Montagna del Legno Turchese. Senza come si potrebbe avere sufficiente autorità?"


"Hai detto che il Lord Direttore voleva che gestissi la Montagna del Legno Turchese insieme a me. In tal caso, avresti dovuto avere anche tu il tuo Decreto di Comando, dov'è?" Chiese Bai Yuan.


"Io... questo..." Il Folle Assassino Tuoba iniziò a sudare copiosamente. Il Lord Direttore gli aveva solo detto che era al comando, ma non gli aveva dato nessun distintivo.


"Folle Assassino Tuoba, sembra che tu non ce l'abbia. Potresti pensare che la decisione di punire Hong Mo senza chiedere la mia approvazione non sia un crimine grave, ma fingere di essere il sostituto del Lord Direttore lo è sicuramente."


"Bai Yuan, non ti ho mentito. Il Lord Direttore mi ha davvero detto di occuparmi della Montagna del Legno Turchese prima di entrare in isolamento. Solo che non mi ha dato il distintivo."


Il Folle Assassino Tuoba fu colto dal panico e non poté trattenersi dal giustificarsi. Dopo aver visto il Decreto di Comando, aveva cambiato completamente atteggiamento.


"Al momento il Lord Direttore è in isolamento. Quindi non posso verificare se stai mentendo o no."


"Tuttavia rimane comunque il fatto che hai deciso di punire Hong Mo senza averne l'autorizzazione e ti sei comportato come se fossi il Lord Direttore. Hai qualcosa da dire?" Mentre parlava, Bai Yuan puntò il Decreto di Comando verso il Folle Assassino Tuoba.


"Bai Yuan, eravamo compagni quando eravamo discepoli e ora siamo entrambi Anziani, come puoi non conoscermi? Quando mai ti ho mentito?"


"Il Lord Direttore mi ha davvero lasciato questa responsabilità. Come potrei permettermi di mentire in questo modo?" Il Folle Assassino Tuoba fece del suo meglio per spiegarsi. Anche se era il capo del Dipartimento Punitivo, la persona che al momento possedeva il Decreto di Comando era il Semi Martial Emperor Scimmia Bianca. Così, era lui il vero sostituto del direttore, la persona che aveva l'autorità per punirlo.


"Bai Yuan, non è il luogo appropriato per discutere. Spostiamoci e continuiamo a parlarne nel dettaglio." Il Folle Assassino Tuoba gettò un'occhiata verso Chu Feng e gli altri. Era davvero imbarazzato nel comportarsi in modo così servile di fronte a due discepoli.


"Molto bene. Bai Yuan annuì. Poi si rivolse a Chu Feng e disse: "Aspettatemi tutti alla piattaforma per gli spettatori. Ho già ordinato di prepararvi dei buoni posti."


Dopo aver detto questo, il Semi Martial Emperor Bai Yuan iniziò a volare via e il Folle Assassino Tuoba lo seguì. In un batter d'occhio i due scomparirono dalla loro vista.


"Umpf, e io che pensavo che fosse straordinario. A quanto pare non è nient'altro che un codardo." Dopo che i due scomparirono, Sima Ying sorrise con sdegno.


Bai Suyan intervenne: "Sono entrambi i pupilli del capo del Sect. Anche se il Folle Assassino Tuoba possiede un grande potere ed è al comando del dipartimento punitivo. Bai Yuan però ha un'autorità speciale.


"Sono gli Anziani più formidabili della Montagna del Legno Turchese, sia per la loro forza, che per il loro prestigio, sono alla pari e ciascuno di loro ha i suoi sottoposti."


"Ora che però ha il Decreto di Comando, Bai Yuan ha l'autorità per governare l'intera Montagna del Legno Turchese e così il Folle Assassino Tuoba è in svantaggio. Come potrebbe osare contendere contro di lui?"


"Se l'avesse fatto, forse Bai Yuan avrebbe potuto perfino degradarlo."


"Davvero? Non c'è da meravigliarsi che il vecchio Bai Yuan avesse insistito a portarci qui. A quanto pare era perfettamente sicuro di poter mettere alle strette i membri del dipartimento punitivo."


Sima Ying mostrò un'espressione contenta. Da quando era venuta nella Montagna del Legno Turchese, era la prima volta che aveva il piacere di prevalere sui suoi nemici. Anche se era solo una mera osservatrice, era molto contenta di vedere il capo del dipartimento punitivo alle strette.


"Anche se ha il Decreto di Comando, Bai Yuan non è abbastanza spietato. In effetti è estremamente indeciso. Probabilmente si limiterà ad avvertirlo e non gli renderà le cose difficili."


"Se non fosse così, lo avrebbe rimproverato davanti a noi. Non c'era bisogno di preoccuparsi della sua reputazione e di sistemare la questione in privato." Aggiunse Bai Suyan.


Sentendo queste parole, Bai Ruochen e Sima Ying mostrarono espressioni deluse. Le due speravano che il Folle Assassino Tuoba sarebbe stato punito severamente.


Tuttavia Chu Feng continuò a sorridere. Non pensava che Bai Yuan fosse stato troppo indeciso, anzi, aveva la sensazione che i suoi provvedimenti fossero sensati.


Dopotutto Bai Yuan era solo un sostituto. Se fosse stato troppo spietato, allora il Folle Assassino Tuoba forse non avrebbe abbassato la testa e non l'avrebbe riconosciuto. Se la situazione avesse preso una brutta piega, sarebbe potuta scoppiare una battaglia.


Se le loro fazioni fossero entrate in conflitto, la battaglia avrebbe coinvolto molte persone e forse ci sarebbe stata una tempesta di sangue. Le fondamenta stesse della Montagna del Legno Turchese sarebbero state danneggiate.


Quando il Lord direttore fosse uscito dal suo isolamento, sarebbe andato ad indagare sicuramente la causa di questo conflitto. Allora probabilmente avrebbe concluso che era stata colpa di Bai Yuan e l'avrebbe punito severamente.


D'altra parte, se invece Bai Yuan avesse usato il Decreto di Comando per spaventare il Folle Assassino Tuoba e non per rendergli le cose difficili, non solo lo avrebbe spinto a seguire meglio le regole, ma avrebbe mantenuto una posizione di vantaggio.


Tuttavia, in confronto a tutto questo, a Chu Feng interessava molto di più l'identità misteriosa di Bai Suyan.


Lei, un'estranea, era molto informata sulla Montagna del Legno Turchese. Chu Feng non si poteva immaginare dove arrivavano i limiti della sua conoscenza.


"Non si sa quanto ci metteranno."


"È meglio se andiamo alla piattaforma. Dato che siamo già qui, non perdiamo lo spettacolo di quel branco di pagliacci della Montagna del Legno Turchese. Bai Suyan fece un cenno, rimosse la tecnica di occultamento attorno al gruppo e scortò apertamente Chu Feng e gli altri per lo Sconfinato Mare Verde.


Lo Sconfinato Mare Verde era pieno di persone, ma la maggior parte di esse si limitavano a girare attorno all'area centrale. Questo perché le piattaforme degli spettatori non erano accessibili a chiunque, solo le persone che erano state invitate potevano sedervisi.


Tra gli spalti, risaltavano trentasei posti.


A parte i sei discepoli scelti per questa missione, Bai Yunxiao, Tao Xiangyu, Qi Yanyu, Zhao Jingang, Ben Leihu e Wang Jingzhi, tutti gli altri erano Anziani Principali, i veri esperti della Montagna del Legno Turchese.


Al centro di questi spalti speciali però c'erano sei posti vuoti e tutti si stavano chiedendo per chi fossero.


Questi posti dovevano essere stati lasciati per persone molto importanti.
