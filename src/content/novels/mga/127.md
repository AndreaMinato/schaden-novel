---
title: Capitolo 127 - I 7 Pugni Assassini
pubDate: 2024-05-27T21:13:16.350Z
tags:
    - mga
---


CAPITOLO SPONSORIZZATO da akisame
8 Capitoli in coda
-Schadenfreude


A Ding Chou era sfuggita di mano una lama d'oro nero. Volò via dal palco e si infilzò a terra. Il sangue continuò a colare dalla mano sinistra di Ding Chou e chiaramente non era una ferita lieve.


Chu Feng teneva fermamente la picca dorata.
L'arma brillava e, nonostante fosse luce condensata, era incredibilmente potente ed emetteva una forza soverchiante.


"Hai detto che finché non è una tecnica marziale di livello 5 può distruggere ogni attacco."


"Quindi posso farti vedere una tecnica marziale di livello 5." Chu Feng puntò la picca dorata verso Ding Chou.


"Oh cielo, è indubbiamente una tecnica marziale di livello 5, lo è davvero. Quel Chu Feng può davvero usare una tecnica marziale di livello 5!"


In quell'istante risuonarono grida sorprese. Tra la folla c'erano persone capaci di usare una tecnica marziale di livello, però non si era mai sentito parlare di qualcuno in grado di farlo all'età di Chu Feng.


Dopotutto serviva un corpo potente e capacità di comprensione per usarle. Se non si era sufficientemente forti, anche se si poteva capire una tecnica, non sarebbe stata utilizzabile. Se le capacità di comprensione fossero state insufficienti, allora non si poteva coltivare quelle tecniche.


Molte persone avevano coltivato per molti anni e, dopo aver raggiunto una certa comprensione sulla strada della coltivazione marziale e un certo livello, potevano imparare con successo una tecnica marziale di livello 5.


Ma con l'età e la coltivazione di Chu Feng era praticamente impossibile che riuscisse ad utilizzarle.


"È davvero un genio che capita una volta ogni cent'anni?"


Pensarono molte persone in quel momento, Chu Feng li aveva davvero sbalorditi troppo. Volta dopo volta aveva stravolto l'impressione che gli altri avevano nei suoi confronti.


All'inizio credevano che fosse lì solo per occupare spazio e avevano perfino deriso la città Viola Dorata che aveva scelto una persona come lui. Tuttavia, vedendolo ora, non sembrava affatto una persona debole. Era un genio che capitava una volta ogni cent'anni.


Specialmente i partecipanti della città Viola Dorato. In quell'istante erano pieni di emozioni contrastanti. Avevano continuato a sottovalutare Chu Feng e avevano pensato che stesse infangando la reputazione della città Viola Dorato.


Tuttavia ora era impossibile perfino paragonarsi a lui, perché Chu Feng era molto più talentuoso di loro. Li faceva vergognare.


"La Scuola del Drago Azzurro diventerà molto più potente visto che è apparso un discepolo come lui. In futuro avrà sicuramente grandi risultati e non sarà più una scuola di secondo livello."


Alcuni stavano perfino facendo previsioni su come Chu Feng avrebbe dato gloria alla Scuola del Drago Azzurro per la sua abilità. Nonostante fosse un discepolo di una scuola di secondo livello, era sufficientemente potente da fare pressioni su un discepolo di una scuola di primo livello!


Era anche così giovane. Sia per coltivazione sia per esperienza era inferiore agli altri. Questo enfatizzava ancora di più le capacità del ragazzo.


"È troppo forte. Non c'è da meravigliarsi che la signorina Su Rou avesse detto quelle parole."


Chen Hui e gli altri erano piuttosto sbalorditi e le loro speranze si ravvivarono ancora una volta, tuttavia Chen Wanxi si accigliò e disse:


"Non sarà così facile. Non sottovalutate mai quel Ding Chou. Non è assolutamente una persona comune dato che è riuscito ad ottenere il primo posto nell'esame per i discepoli principali della Scuola Lingyun."


"Inoltre è passato un anno da quando ha ucciso la Bestia Mostruosa. È impossibile che in un anno non sia migliorato. Dopotutto le tecniche marziali di livello 5 non sono una prerogativa della Scuola del Drago Azzurro, anche la mia Lingyun ne ha molte."


"Wanxi, cosa intendi?" Dopo aver sentito queste parole, Chen Hui e gli altri si inquietarono perché si erano ricordati all'improvviso che la scuola Lingyun era la numero uno nella Provincia Azzurra. Era il luogo dove si radunavano i migliori geni del paese.


Inoltre visto che era riuscito ad ottenere il primo posto nell'esame, Ding Chou era un genio tra i geni. Molto probabilmente la sua forza non si limitava a questo punto.


"Credi di conoscere solo tu delle tecniche marziali di livello 5? Ho giocato abbastanza con te oggi. Mi sono stancato e ho deciso di finirla qui. Ti aprirò gli occhi e ti farò vedere cosa sono davvero le tecniche marziali di livello 5."


All'improvviso l'aura di Ding Chou iniziò a cambiare. Un'ondata di potere indescrivibile esplose dal suo corpo. La sua coltivazione stava aumentando rapidamente.


Perfino la ferita nella sua mano destra iniziò a guarire. Sembrava essere rinato. Perfino il palco tremò violentemente e sotto i suoi piedi iniziarono ad espandersi delle crepe. Strati di potere Origin visibili perfino ad occhio nudo iniziarono a circolare attorno a lui come uno scudo.


"Quest'aura è forte. La sua potenza sta aumentando. Oh Cielo! Ha già raggiunto il picco del secondo livello dell'Origin realm! Che tecnica marziale è? Può cambiare la propria essenza!" Sentendo l'aura di Ding Chou, tutti esclamarono per la sorpresa.


"Impossibile. Ha davvero coltivato questa tecnica, ma com'è possibile? Così tanti discepoli principali l'hanno studiata per anni senza riuscire ad impararla. Lui invece ce l'ha fatta?" Chen Wanxi spalancò gli occhi e il suo volto orgoglioso mostrò un'espressione scioccata.


"Wanxi, che tecnica marziale è?" Chiesero simultaneamente Chen Wanxi è gli altri.


"È la tecnica marziale di livello 5 più difficile da coltivare nella mia scuola. È anche la più potente sono i 7 Pugni Assassini!" Il tono di voce di Chen Wanxi era pieno di sorpresa e ammirazione.


"Aah!"


Proprio in quel momento Ding Chou urlò, allargò le gambe e pestò i piedi con forza. Scavò due buchi profondi nel palco sotto i suoi piedi e dopo scagliò un pugno verso Chu Feng.


*wuuaaaa*


Potere Origin senza forma sfrecciò in avanti materializzandosi. Formò un pugno semitrasparente che sembrava inarrestabile.


Il pugno era estremamente veloce e non c'era quasi modo di schivarlo. Di fronte ad una situazione del genere, Chu Feng scagliò in avanti la sua picca dorata.


*bang* Le due forze si scontrarono facendo risuonare un'esplosione assordante. Le onde d'urto permearono l'aria e formarono un tornado travolgente.


"Bel metodo, ma vediamo come riuscirai a bloccare i prossimi."


Ding Chou sorrise freddamente e gridò ancora una volta. Scagliò diversi pugni e il potere Origin condensato ululò nell'aria. La forza di ogni pugno non era inferiore a quello precedente. Era una potenza piuttosto terrificante.


"Umpf. Ti mostrerò come lo bloccherò."


Chu Feng sbuffò freddamente e mosse la mano sinistra. Apparve uno scudo dorato molto ampio e abbastanza grande da poterlo difendere.


*boom boom boom boom*


Proprio in quel momento arrivò la salva di pugni che iniziò a colpire in continuazione lo scudo dorato.
Gli impatti fecero attenuare la luce dello scudo, che stava per scomparire.


"Non credo che perderò contro di te!"


Chu Feng strinse i denti ed iniziò ad incanalare il potere spirituale nello scudo, resistendo ai 7 Pugni Assassini di Ding Chou.





