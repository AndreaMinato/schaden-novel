---
title: Capitolo 1270 – Prigionieri
pubDate: 2024-07-14T12:13:16.487Z
tags:
    - mga
---


<em>Capitolo regolare,
da editare,
6 (6 Giuse) capitoli in coda, 0/2
-Schadenfreude</em>


**************************************************


"Roooaaaaaaaaar!!!"


Dopo un ruggito, sibilò al cielo sollevando ondate d'acqua rossa.


Il mare aveva iniziato a ribollire e, allo stesso tempo, tutte le Bestie Mostruose Draconiche aprirono le fauci e iniziarono ad emettere degli strani ruggiti assordanti.


I loro ruggiti stranamente assomigliavano anche a latrati. Era stranissimo, ma bisognava ammettere che erano davvero minacciosi.


Fortunatamente, tutti i presenti avevano una coltivazione ordinaria. Persone normali sarebbero state spaventate a morte.


"Puuuu!"


Il re delle Bestie Mostruose Draconiche iniziò a sputare una boccata di liquido nero verso Bai Yunxiao.


"Woosh, woosh, woosh."


Bai Yunxiao brandì la sua lancia per bloccare il proiettile.


"Pow, pow, pow."


Mentre la lancia scattava, i suoi colpi formarono uno scudo indistruttibile. Anche se la gittata di liquido nero era stata estremamente veloce, era stata bloccata.


Tuttavia, prima che Bai Yunxiao potesse godere di questo risultato, iniziò ad accigliarsi. Rimase scioccato nello scoprire che ora il suo Armamento Reale puzzava.


"Ahah, piccolo bastardo della Montagna del Legno Turchese, ti piace l'odore della mia saliva?" Il re delle Bestie Mostruose Draconiche rise fragorosamente.


"Ahahah..." Tutte le altre creature smisero di ringhiare per la rabbia e iniziarono a ridicolizzarlo.


A quanto pareva il liquido nero che aveva sputato il re delle Bestie Mostruose Draconiche non era un attacco, ma solo una sputazzata.


Il fatto che Bai Yunxiao avesse preso sul serio un po' di salita inevitabilmente destò ilarità.


"Siete voi a voler morire."


Bai Yunxiao si infuriò. Il suo sguardo divenne strano e un'aura molto potente iniziò a divampare dal suo corpo come un uragano. Iniziò a distorcere lo spazio circostante e a fare increspare l'acqua sotto.


Aveva deciso di usare tutta la sua potenza.


Alla fine Bai Yunxiao ordinò: "Uccidiamo questo branco di animali, non risparmiatene nemmeno uno."


"Uccidere!"


Sentendo le sue parole, Tao Xiangyu e gli altri brandirono i loro rispettivi Armamenti Reali e si prepararono ad iniziare un massacro. Avevano intenzione di eliminare completamente questo branco di Bestie Mostruose Draconiche.


"Splash!"


Tuttavia, proprio in quel momento, le Bestie Mostruose Draconiche tornarono in acqua. Sembrava che avessero intenzione di scappare.


"Non importa dove scapperete, morirete comunque." Bai Yunxiao e gli altri si tuffarono in acqua per inseguirle.


"Prima si davano così tante arie, ma a quanto pare sono solo un branco di codardi. Verranno uccisi sicuramente."


"Non sono deboli, è che i discepoli della Montagna del Legno Turchese sono troppo forti. Chi potrebbe contendere con loro? Sospetto che nessuno tra i Martial King potrebbe rivaleggiare con questi sei discepoli."


Tra gli spalti risuonarono altre grida entusiaste. Gli spettatori stavano lodando Bai Yunxiao e gli altri.


Gli Anziani e i discepoli della Montagna del Legno Turchese furono molto soddisfatti delle loro reazioni, era proprio il risultato che volevano; desideravano che tutti si rendessero conto di quanto era potente il loro Sect.


"Davvero? Non sono un po' troppo deboli? Hanno già iniziato a scappare?" Bai Ruochen e Sima Ying invece provarono delusione.


Avevano sperato le Bestie Mostruose Draconiche umiliassero Bai Yunxiao e gli altri, ma la situazione era andata in modo completamente diverso da come volevano.


"Non agitatevi così tanto, lo spettacolo sta solo per iniziare." Invece Chu Feng rimase a fissare l'acqua sorridendo lievemente.


"Buzz."


In effetti, non molto tempo dopo che Bai Yunxiao e gli altri si erano tuffati in acqua, iniziarono a risuonare dei tonfi dalle profondità del lago e la superficie iniziò ad agitarsi.


Strati di energia visibili ad occhio nudo iniziarono a ribollire dal fondo.


"Me**a, l'acqua è una trappola."


Gli Anziani nella piattaforma principale cambiarono drasticamente espressione. Erano molto potenti e percettivi, così avevano scoperto cosa stava accadendo.


"Eeeeeeeahhhhh!!"


Tuttavia era già troppo tardi. Grida isteriche stavano già risuonando dalle profondità dell'acqua. Sembravano ruggiti e urla.


Incapaci di vedere cosa stava succedendo anche dopo aver usato le loro tecniche d'osservazione, gli Anziani iniziarono a provare inquietudine.


Gli Anziani del dipartimento punitivo non riuscirono più a rimanere fermi a guardare. Uno dopo l'altro, si alzarono e sembrarono sul punto di interferire.


"Non agitatevi, se interferiste ora non sarebbe un'umiliazione per la nostra Montagna del Legno Turchese?"


Disse uno degli Anziani Principali.


Sentendo queste parole, gli altri esitarono e alla fine tornarono a sedersi.


Era vero. Avevano invitato delle persone così da poter mostrare la loro potenza, facendo vedere quanto erano formidabili i loro discepoli.


Tuttavia, se i discepoli avessero fallito e gli Anziani fossero stati costretti ad intervenire, allora sarebbe stato tutto inutile. Non sarebbe stata più l'opportunità perfetta per intimidire ogni organizzazione del loro dominio. Sarebbe stata solo un'umiliazione.


Così, a meno che non fosse assolutamente necessario, dovevano permettere a Bai Yunxiao e agli altri di sistemare la questione.


"Splash!"


La superficie dell'acqua si mosse ancora e un'aura color cremisi si levò al cielo. Dei raggi rossi erano sfrecciati fuori dal lago.


Alla fine, diverse migliaia di Bestie Mostruose Draconiche, guidate dal loro re, riemersero in superficie. Ora però una strana luce brillava nei loro occhi cremisi. Non era cambiato solo il loro sguardo, i loro corpi ora erano coperti da scaglie nere con delle rune rosse.


Questi marchi non erano solo sulla loro pelle, ma si estendevano oltre e si legavano gli uni agli altri come catene.


Le Bestie Mostruose Draconiche avevano formato un anello e al centro c'era una gabbia formata da strani marchi cremisi.


La rete da cui non ci si poteva districare era anche traslucida e perciò tutti riuscirono a vedere chiaramente che c'erano sei persone dentro.


Erano proprio Bai Yunxiao, Tao Xiangyu, Zhao Jingang, Qi Yanyu, Ben Leihu e Wang Jingzhi.


Prima i sei avevano emanato un'aura davvero maestosa e avevano inseguito le bestie per massacrarle, ora però erano diventati prigionieri.
