---
title: Capitolo 1272 - Chu Feng entra in campo
pubDate: 2024-07-14T14:13:16.488Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
4 (4 Giuse) capitoli in coda, 0/2
-Schadenfreude</em>


**************************************************


Gli Anziani della Montagna del Legno Turchese stavano guardando le Bestie Mostruose Draconiche. Avrebbero potuto schiacciarle come formiche, ma non volevano compromettere questa missione.


Stavano ancora sperando che Bai Yunxiao e gli altri potessero ribaltare la situazione, indipendentemente da quanto fosse irrealistico.


"Ahah, cosa potete fare ora? Che umiliazione."


"Chu Feng, Ruochen, Senior Bai, guardate laggiù. Guardate le facce di quei vecchi. Sono proprio irritati."


Tutti gli Anziani nella piattaforma principale avevano espressioni contrariate, eppure, nonostante le loro reazioni, Sima Ying scoppiò a ridere. Non solo era piena di gioia, ma iniziò perfino ad umiliare pubblicamente gli Anziani Principali seduti accanto a lei. Era davvero spudorata.


La sua reazione attirò molti sguardi ostili, perfino diversi sottoposti del Semi Martial Emperor Bai Yuan le lanciarono un'occhiataccia.


Anche se c'erano conflitti interni nella Montagna del Legno Turchese, ora erano tutti dalla stessa parte.


In quanto Anziani Principali, nessuno di loro era contento di vedere il Sect perdere la faccia in questo modo. Nemmeno Scimmia Bianca avrebbe desiderato che una missione del drago si concludesse così.


"Avanti, attaccateci. Branco di vecchi bastardi, cosa state aspettando?"


"Che stiate aspettando che quei piccoli bastardi escano fuori dalla formazione e ci sconfiggano?"


"Smettetela di illudervi. Figuriamoci questi sei piccoli bastardi, anche tutti i vostri discepoli maledetti morirebbero se scendessero qui."


"Nessuno al di sotto del Semi Martial Emperor può fare nulla contro la nostra Formazione del Sangue di Drago. Nemmeno Corpi Divini e Bestie Mostruose possono opporsi ad essa."


Il re delle Bestie Mostruose Draconiche sapeva già che il suo clan sarebbe stato ucciso, quindi iniziò ad insultare i suoi nemici senza badare alle conseguenze. Aveva deciso di umiliare la Montagna del Legno Turchese fino alla morte.


Di fronte a questi insulti, anche se stavano stringendo i denti per la rabbia, gli Anziani non poterono fare altro che sopportare.


Per quanto riguardava la folla attorno, anche se nessuno osava sparlare della Montagna del Legno Turchese, chiaramente era delusa.


La gente era venuta qui per assistere alla potenza dei migliori discepoli della Montagna del Legno Turchese. Eppure alla fine, con loro sorpresa, era finita così.


In un istante, i discepoli che tutti avevano lodato così tanto si erano rivelati inferiori al previsto.


"Sei certo che nessuno dei discepoli della Montagna del Legno Turchese possa rivaleggiare con te?" Proprio in quel momento risuonò all'improvviso una voce forte e chiara.


Tutti spostarono gli sguardi sulla piattaforma principale. Pensavano che fosse stato un Anziano Principale a dire queste parole, ma a quanto pareva era Chu Feng.


Il giovane si era alzato lentamente dal suo posto e, di fronte ad innumerevoli sguardi, iniziò a volare verso lo Sconfinato Mare Verde.


"È così coraggioso, chi è?"


"A giudicare dalla sua divisa è un discepolo. Ma sicuramente non è un discepolo ordinario visto che era seduto sulla piattaforma principale."


"Sembra molto giovane, no? È ancora più giovane dei discepoli che hanno mandato. Che possa rivaleggiare con il re delle Bestie Mostruose Draconiche alla sua età?"


  A parte i membri della Montagna del Legno Turchese, pochi conoscevano Chu Feng. Così, quando lo videro, iniziarono a discutere animatamente.


La comparsa di Chu Feng aveva iniziato a fare brillare gli occhi alla folla attorno. Aveva riportato entusiasmo nel mare di persone avvilite.


Il re delle Bestie Mostruose Draconiche chiese freddamente: "E tu chi sei?"


"Un discepolo della Montagna del Legno Turchese, Chu Feng." Rispose il giovane.


"Il suo nome è Chu Feng? Chi è? Qualcuno lo sa? Se qualcuno lo sa, me lo dica." La folla attorno si agitò.


"Lo conosco. Ho sentito che è un talento eccezionale, un super genio. Conoscete tutti Yuan Qing, vero? Quel genio che ha attivato l'Ago Immortale dell'Antica Era? Ma alla fine non era stato lui a farlo, ma questo Chu Feng."


"Ho sentito che non solo ha attivato l'Ago Immortale dell'Antica Era controllato dagli elfi, ma anche quello della Montagna del Legno Turchese. È sicuramente il discepolo più talentuoso della Montagna del Legno Turchese. Si può dire che sia il discepolo numero uno."


Le persone che avevano sentito parlare di lui iniziarono a spiegarlo agli altri. Iniziarono perfino ad aggiungere dettagli alle loro storie per dimostrare quanto erano informati.


"Wow, è davvero così sbalorditivo? Sembra che queste Bestie Mostruose Draconiche sono nei guai ora." Gli occhi di tutte le persone che non conoscevano Chu Feng iniziarono a brillare. Si emozionarono e lo guardarono con riverenza e adorazione.


"Tsk, cosa ne sapete? Quel Chu Feng è stato picchiato come un cane nella Montagna del Legno Turchese."


"Non so proprio come abbia ancora il coraggio di venire qui. Secondo me è venuto solo per suicidarsi."


Tuttavia molti dei discepoli della Montagna del Legno Turchese colsero questa opportunità per sminuirlo, la maggior parte di questi giovani erano sottoposti di Bai Yunxiao e Tao Xiangyu, membri della Divisione del Cielo Inquisitore e del Pruno Immortale.


Volevano diffamare Chu Feng in lungo e in largo. Così, come potevano desiderare che Chu Feng fosse riconosciuto come un genio sbalorditivo?


Naturalmente avrebbero iniziato a calunniarlo. Inoltre credevano davvero che Chu Feng stesse per suicidarsi.


"Oh? Quel Chu Feng ha attivato l'Ago Immortale dell'Antica Era, come potrebbe essere così inutile?" Molti non credettero alle loro parole.


"E anche se ha attivato l'Ago Immortale? È stato comunque sconfitto dal nostro Senior Qin fino al punto da non potersi rialzare. Ecco, lasciate che ve lo spieghi in termini semplici. Quei sei intrappolati sono tutti più forti di lui. Osare andare a sfidare le Bestie Mostruose Draconiche è un suicidio per lui. È impossibile che ne torni vivo." Disse il discepolo.


"Davvero?" La folla iniziò a dubitare.


"Siamo tutti discepoli principali della Montagna del Legno Turchese, lo conosciamo di più. Abbiamo visto tutti con i nostri occhi com'è stato sconfitto."


"Per quanto riguarda ciò che avete sentito, sono solo mere dicerie. Non ho voglia di provare a spiegarvi cos'è vero e cos'è falso. Dovreste pensare di testa vostra." Disse il discepolo come se stesse giurando di stare dicendo la verità.


Gli sguardi speranzosi rivolti verso Chu Feng iniziarono a cambiare.


Per quanto riguardava Chu Feng, ignorò le discussioni della folla. Un passo alla volta, abbreviò sempre più le distanze tra lui e le Bestie Mostruose Draconiche. Alla fine arrivò sulla riva del lago pieno di sangue.


In quel momento, le persone preoccupate per lui gli mandarono delle trasmissioni del suono, dicendogli di non entrare assolutamente in acqua.


Tuttavia Chu Feng li ignorò. Invece guardò il branco di Bestie Mostruose Draconiche dal grande intento omicida.


"Vi darò tue opzioni. Se vi arrenderete, potreste sopravvivere."


"Se non lo farete, vi sterminerò."


"Fate la vostra scelta." Disse con indifferenza Chu Feng.
