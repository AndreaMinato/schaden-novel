---
title: Capitolo 1275 – Dimostrare le proprie capacità
pubDate: 2024-07-14T17:13:16.488Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
1 (1 Giuse) capitoli in coda, 0/2
-Schadenfreude</em>


**************************************************


Il re delle Bestie Mostruose Draconiche era sotto tortura, circondato da devastazione. anche la folla attorno era sbalordita da questa scena. Il pubblico iniziò a sudare copiosamente, spaventato dal mostro di fuoco di Ovetto.


Tuttavia il teschio non si fermò qui. Un morso dopo l'altro, continuò a fare a pezzi il re delle Bestie Mostruose Draconiche. Piovve sempre più sangue mentre la creatura veniva divorata


Allo stesso tempo, le dieci enormi mani che avevano stretto il re delle Bestie Mostruose Draconiche iniziarono a stringere la presa. In un istante fecero a pezzi la creatura.


Così morì il re delle Bestie Mostruose Draconiche. Era stato divorato completamente.


Gli occhi di Ovetto non brillavano più di rosso, erano tornati alla normalità, brillanti come stelle.


Sul suo viso c'era un lieve sorriso splendido e attraente.


Era bella da mozzare il fiato come sempre. Nessun'altra donna avrebbe potuto rivaleggiare con lei.


Tuttavia, dopo aver visto quanto era crudele, nessuno osò sottovalutarla.


Alcune persone più codarde la stavano guardando piene di paura. Dalla loro espressione non sembrava che stessero osservando una splendida donna, ma un mostro.


"La loro Energia Primaria era proprio saporita. Purtroppo è troppo poca."


Dopo aver ritratto le fiamme nere, Ovetto si girò e si leccò le dita con un po' di delusione.
"Beh, la missione è finita, posso andarmene."


Poi saltò nel Portale degli Spiriti e scomparì dalla vista di tutti.


"Cielo, è davvero uno spirito? Come può esistere uno spirito così potente? È solo una Martial King di quinto livello, ma è riuscita ad uccidere un Semi Martial Emperor!"


La folla attorno iniziò a discutere animatamente. Ovetto aveva eliminato tutte le Bestie Mostruose Draconiche da sola. Era semplicemente troppo potente, così forte da sbalordire tutti quanti.


"Naturalmente è forte, è uno spirito del mondo Asura." Disse ad alta voce una persona informata.


La folla rimase sbalordita sentendo queste parole: "Cosa? Uno spirito del Mondo Asura? Stai parlando del leggendario mondo degli spiriti Asura, il più forte tra i sette mondi?"


Le loro reazioni erano comprensibili. La reputazione del mondo degli spiriti Asura era troppo grande, così enorme che nessuno poteva mantenere la calma dopo aver saputo che Ovetto era una di loro.


"Sorprendente, davvero sorprendente. Non solo questo Chu Feng può attivare l'Ago Immortale dell'Antica Era, ma è riuscito a fare un contratto con uno spirito del Mondo Asura. Il suo talento è senza precedenti, troppo spaventoso."


"Questo Chu Feng è davvero un genio incredibile." Iniziarono a risuonare delle lodi per tutto lo Sconfinato Mare Verde.


"Chi è stato a dire che Chu Feng era inferiore a quei sei discepoli? Ha sconfitto il re delle Bestie Mostruose Draconiche usando solo il suo spirito."


"Esatto, credete che siamo ciechi? Avete osato calunniarlo così, non temete che questa cosa vi si ritorcerà contro?"


"Sigh, calmatevi. È normale, dato quanto Chu Feng è incredibile, è inevitabile che susciti gelosia."


Alcune persone audaci iniziarono ad insultare i discepoli della Montagna del Legno Turchese che prima avevano diffamato Chu Feng.


Sentendo queste parole, quelle persone iniziarono a diventare verdi per l'umiliazione.


"Chu Feng, ottimo lavoro, wow!!"


In quel momento alcuni discepoli iniziarono ad esultare. Erano membri della Divisione dell'Ascensione. Visto che erano alleati di Chu Feng, era naturale che lo appoggiassero visto che aveva aiutato la Montagna del Legno Turchese e aveva difeso la loro dignità.


Dopo le loro grida, altre persone iniziarono ad esultare. Sempre più Anziani e disepoli si unirono al coro.


Figuriamoci quelli che già ammiravano Chu Feng, anche le persone che prima erano neutrali si schierarono con lui. Gli erano grati dal profondo del cuore.


Le persone che odiavano Chu Feng invece si stavano accigliando e dalle loro espressioni sembrava che avessero mangiato dello sterco.


Tuttavia non potevano fare nulla. Chu Feng aveva salvato la reputazione della Montagna del Legno Turchese durante questo momento di crisi.


Chu Feng era diventato l'eroe del Sect e non avevano altra scelta se non accettarlo.


"Quel ragazzo ha nascosto bene le sue capacità. Ha uno spirito così potente che lo protegge. Non c'è da meravigliarsi che le sue tecniche Spirit siano così eccezionali." Bai Suyan stava annuendo ripetutamente. Stava mostrando un sorriso affascinante. Era evidente che anche lei fosse stata sorpresa da Chu Feng.


"È davvero incredibile. Mi supera sotto ogni aspetto, specialmente quello spirito..." Le palpebre di Bai Ruochen stavano tremolando. Non si era dimenticata del momento in cui era stata sconfitta da Ovetto. Tuttavia, dopo aver visto come lo spirito aveva distrutto le Bestie Mostruose Draconiche, pensò che fosse solo naturale. Dopotutto Ovetto era così potente.


"Cosa sta succedendo? Non poteva rimanere fermo a guardare mentre la Montagna del Legno Turchese veniva umiliata? Perché li ha salvati?" Sima Ying invece era arrabbiata e iniziò a battere i piedi.


Anche se era rimasta sbalordita anche lei dalla forza di Chu Feng, era scontenta di vederlo salvare i suoi nemici.


"Sciocca ragazza, non capisci."


"Non importa che rapporti ha Chu Feng con gli Anziani, sono solo conflitti interni, alla fine è comunque un discepolo della Montagna del Legno Turchese."


"In quanto tale, naturalmente doveva intervenire. Non solo, così ha aumentato la sua fama e la sua popolarità. Perché non dovrebbe farlo visti i benefici?" Spiegò con un sorriso Bai Suyan.


"Allora è così? Ma... sigh..."


Sima Ying capì. Tuttavia questo non bastò a farla tornare contenta. Voleva solo vedere i suoi nemici umiliarsi.


"Woooooaahhhh!"


Le grida esultanti divennero sempre più rumorose. Tuonavano nelle orecchie. Chu Feng si stava levando al cielo e stava tornando al suo posto, trionfante.


"Ottimo lavoro Chu Feng! Ti sei guadagnato grandi meriti stavolta!"


"Quando il Lord Direttore uscirà dal suo isolamento, sicuramente gli riferiremo i tuoi contributi, così che possa ricompensarti appropriatamente."


Molti Anziani nella piattaforma principale si alzarono per dare il benvenuto a Chu Feng. Tra di loro c'erano i sottoposti di Bai Yuan, gli Anziani del dipartimento di raffinazione, incluso Xiahou Jianting e quelli dei dipartimenti delle Tecniche Marziali e delle Tecniche Misteriose.


Chu Feng era diventato la persona più popolare. Lo stavano tutti lodando incessantemente sorridendo.


Tuttavia, c'era un gruppo che si stava comportando diversamente, erano gli Anziani del dipartimento punitivo.


In quanto organizzazione più grande, il dipartimento punitivo aveva moltissimi membri, ma ora erano in una situazione imbarazzante. Non potevano dare il benvenuto a Chu Feng, ma allo stesso tempo il giovane aveva reso un grande servizio al loro Sect. Sarebbe stato sconveniente se non gli avessero rivolto la parola.


Erano in una situazione difficile.


Nonostante fosse circondato da molte persone, Chu Feng notò le espressioni dei membri del dipartimento punitivo.


Quando vide il loro imbarazzo, sogghignò internamente. Arrivati a questo punto, il suo piano era finito.


Era intervenuto proprio per dimostrare le sue capacità di fronte a tutti. Che la gente fosse amichevole od ostile nei suoi confronti, voleva che tutti capissero quanto era formidabile.


Il dipartimento punitivo non poteva più metterlo in difficoltà ora che era inondato da lodi.


Non potevano fare nulla, Chu Feng era diventato un eroe agli occhi di tutta questa gente.
