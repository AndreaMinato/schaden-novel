---
title: Capitolo 1276 – Provocazione
pubDate: 2024-07-14T18:13:16.488Z
tags:
    - mga
---


<em><strong>Ultimo giorno dell'iniziativa :) torna come prima.</strong>
Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
0 capitoli in coda, 0/2
-Schadenfreude</em>


**************************************************


Mentre la folla stava ammirando Chu Feng, Bai Yunxiao e gli altri si allontanarono dal campo di battaglia con delle espressioni avvilite. Quando il re delle Bestie Mostruose Draconiche era stato ucciso, la gabbia che gli imprigionava era scomparsa, facendoli tornare liberi.


Ma nonostante fossero riusciti a scappare, non erano affatto contenti. Le loro espressioni erano più contrite di quelle degli Anziani Principali del dipartimento punitivo.


Sapevano di essersi umiliati. Non solo era stata rubata loro la luce della ribalta, avevano quasi macchiato la reputazione della Montagna del Legno Turchese. In altre parole, avevano causato molti problemi.


In effetti gli Anziani e i discepoli del Sect erano stati davvero delusi della loro dimostrazione e questo era evidente da come nessuno era andato ad accoglierli quando erano tornati nella piattaforma principale.


Tuttavia nessuno li criticò per via della loro posizione speciale e del loro alto potenziale. La gente aveva deciso solo di ignorarli.


"Aiyoyoyo."


"Non sono i geni della Montagna del Legno Turchese? Sono davvero così spudorati da tornare?"


"Vi stavate divertendo mentre massacravate le piccole pedine delle Bestie Mostruose Draconiche. Non vi stavate vantando di poterle uccidere tutte? Pensavo che foste tutti straordinari."


"Ma chi avrebbe pensato che una volta che fosse apparso il re delle Bestie Mostruose Draconiche sareste stati catturati come sei piccole tartarughe."


"Sigh, e io che ho riposto così tante speranze in voi, mi avete davvero deluso. Sono coooosì delusa."


Mentre i membri della Montagna del Legno Turchese si astenevano dal criticarli, non significava che gli altri avrebbero fatto lo stesso. Così, la spudorata Sima Ying si avvicinò a Bai Yunxiao e agli altri e iniziò a ridicolizzarli con un'espressione piena di sdegno.


Bai Yunxiao e gli altri erano già infuriati. E ora, dopo essere stati umiliati pubblicamente da Sima Ying, stavano quasi per esplodere di rabbia. Tuttavia Bai Yunxiao sapeva in che situazione si trovava e così si limitò a minacciarla: "Sima Ying, parlare a vanvera può causare molti guai. Ti consiglierei di chiudere la bocca per evitare che tu vada incontro ad un disastro."


"Ohoh, sono così spaventata. Parlare a vanvera può causare molti guai? Che tu abbia intenzione di uccidermi?"


"Che qualità mortale, hai perso la faccia e non permetti agli altri di parlarne?"


"Se sei così sbalorditivo, allora perché non l'hai mostrato alle Mostruose Bestie Draconiche? Che proveresti nel maltrattare una ragazzina debole come me?"


"Maledetta, non le hai prese abbastanza?" Tao Xiangyu, che aveva picchiato violentemente Sima Ying, balzò in avanti e la indicò. In un istante, la sua aura invisibile si abbatté su Sima Ying. Stava cercando di impedirle di parlare di nascosto.


"Vedremo chi tra di voi oserà toccarle anche un solo dito."


Chu Feng arrivò subito accanto a Sima Ying. Bai Suyan, Bai Ruochen e molti Anziani Principali lo seguirono.


"Tu..." Vedendo queste persone, anche Tao Xiangyu si spaventò. Ritrasse la mano e arretrò.


Mentre non temeva molto Chu Feng, non osava comportarsi con imprudenza di fronte a Bai Suyan e agli altri. Così fu costretta a controllarsi.


"Chu Feng, hai vinto solo contando sul tuo spirito, credi davvero di essere così sbalorditivo?" Bai Yunxiao si fece avanti.


Stava guardando Chu Feng con odio e non si disturbava a nascondere l'ostilità nel suo sguardo.


Chu Feng gli aveva rubato la scena e così lo odiava così tanto che avrebbe voluto spellarlo e divorarlo vivo.


Tuttavia, prima che Chu Feng potesse dire qualcosa, Sima Ying ribatté: "Sembra che tu non sia convinto? Possedere un potente spirito fa parte delle abilità di Chu Feng. Perché non vai a prendere uno spirito forte se ne sei capace? Umpf, allora? Uno spirito potente sarebbe disposto a seguirti? Saresti degno di essere il suo padrone?"


"Non otterrai mai uno spirito del Mondo Asura. Diavolo, con il tuo talento, nemmeno nelle tue prossime due vite non avresti speranze di ottenerne uno. Questo perché il tuo talento è così limitato che non penserebbero che tu sia degno di essere il loro padrone. Potrai possedere spiriti di seconda categoria per tutta la vita."


Le sue parole erano state molto astute e il suo tono era stato estremamente tagliente. Perfino Chu Feng ne rimase impressionato. Questa ragazza era proprio audace ed era molto brava nell'insultare gli altri. Non solo non dava tregua ai suoi avversari, ma aveva mirato proprio al loro punto dolente.


Bai Yunxiao diventò verde. Sima Ying aveva colto nel segno. Naturalmente era invidioso e geloso di Chu Feng. Non era un risultato che poteva essere ottenuto solo impegnandosi, no, era qualcosa che si basava sul talento naturale.


Non aveva altra scelta che ammettere che il suo talento nelle tecniche Spirit era di gran lunga inferiore a quello di Chu Feng. Questo era il suo punto più dolente, ciò che aveva fatto del suo meglio a nascondere. Eppure, in quel momento, Sima Ying stava proprio mettendo il dito nella piaga.


"Umpf, anche se non si fosse intromesso, saremmo riusciti ad uscire dalla formazione e a decapitare comunque quel re delle Mostruose Bestie Draconiche." Ben Leihu intervenne e dichiarò spudoratamente che Chu Feng si era intromesso.


"Esatto, Chu Feng non aveva nemmeno i requisiti per partecipare alla missione del drago. Perché si è intromesso? Saremmo riusciti a sterminare quel branco di animali anche senza la sua interferenza."


Immediatamente dopo, anche Qi Yanyu e Zhao Jingang dissero spudoratamente: "Da come la vedo, ci ha solo rubato la scena."


"Cielo, ho visto della gente spudorata, ma mai quanto voi. Avete proprio una gran bella faccia tosta."


"Chu Feng vi ha salvato, eppure lo attaccate invece di mostrare gratitudine? Avete un minimo di coscienza?"


"Fortunatamente ci sono molte persone presenti qui oggi, altrimenti lo avreste attaccato probabilmente." Disse Sima Ying mostrando un'espressione scioccata.


"Ca**te! Ci avrebbe salvato? Qualcuno come lui sarebbe degno di salvarci?" Zhao Jingang e gli altri negarono subito.


"Shhhhhh!" La folla attorno iniziò a sibilare.


"Shhhhhhhhh!" Immediatamente dopo altri si unirono al coro, stavano usando questo metodo per ridicolizzare Zhao Jingang e gli altri.


Dopotutto avevano visto cos'era accaduto coi loro occhi.


Se non fosse stato per Chu Feng, allora forse i sei prigionieri avrebbero davvero perso la vita a causa del re delle Mostruose Bestie Draconiche.


Eppure lo stavano rimproverando in questo modo. Perfino la gente attorno non riuscì a continuare a guardare.


"Voi, tutti voi..." Zhao Jingang e gli altri non si erano resi conto di aver attirato l'ostilità di tutti i presenti. Ma non si arresero, invece digrignarono i denti e strinsero i pugni. Vene blu cominciarono a sporgere dalla loro pelle.


"Eheh..." Chu Feng rise di fronte a questi pagliacci. Diede una pacca sulla spalla di Sima Ying e disse: "Andiamo, perché abbassarsi al loro livello?"


"Vero, perché devo perdere tempo con rifiuti come loro?" Sima Ying colse l'opportunità e iniziò ad andarsene. Tuttavia, prima di andarsene, non si dimenticò di insultarli di nuovo.


Quando Chu Feng e gli altri stavano per andarsene, una voce arrabbiata riecheggiò dietro di loro: "Chu Feng, osi combattere contro di me?"
