---
title: Capitolo 1277 – Scioccare tutti
pubDate: 2024-07-14T19:13:16.488Z
tags:
    - mga
---


Capitolo regolare,
0 capitoli in coda, 0/2
-Schadenfreude</em>


"Tap." Chu Feng si fermò.


Si girò e scoprì che era stato Zhao Jingang a parlare. Un Corpo Divino al settimo livello del Martial King realm lo stava sfidando davanti a tutti.


"Combattere contro di te? Come mai non ho visto questo coraggio mentre venivi catturato dal re delle Mostruose Bestie Draconiche?" Rispose freddamente Chu Feng. Nonostante il livello del suo avversario, lo stava comunque ridicolizzando.


Era comprensibile, se proprio c'era da biasimare qualcuno, era Zhao Jingang ad aver sbagliato.


Perché solo adesso, quando stava sfidando Chu Feng, stava mostrando questa grinta?


Doveva essere perché pensava che il giovane fosse solo al terzo livello del Martial King realm. Pensava che Chu Feng fosse facile da battere e per questo aveva osato provocarlo in questo modo. Se Chu Feng fosse stato al suo stesso livello, come avrebbe osato sfidarlo così?


Chu Feng disprezzava profondamente persone del genere che sapevano solo prendersela con il più debole e temere il più forte. Che fosse un Corpo Divino o no, era comunque deprecabile.


"Basta con queste sciocchezze, ti chiedo se osi farlo o no." Disse di nuovo Zhao Jingang, intransigente.


"Non sai proprio in che posizione sei. Nemmeno il re delle Mostruose Bestie Draconiche non può rivaleggiare con Chu Feng, cosa ti fa pensare che qualcuno come te sia degno di combattere contro di lui?" Disse con sdegno Sima Ying.


"Servetta, fatti da parte. Sto parlando con Chu Feng, non sono affari tuoi."


"Inoltre il motivo per cui Chu Feng è riuscito a battere il re delle Mostruose Bestie Draconiche è stato perché ha contato sul suo spirito del Mondo Asura. Non è stato tutto grazie alle sue capacità."


"La persona che sto sfidando ora è Chu Feng, non il suo spirito." Zhao Jingang indicò Chu Feng e disse: "Non useremo spiriti, solo la nostra forza e le nostre tecniche. Osi accettare la sfida o no? Rispondimi direttamente se sei un uomo. Anche se non te la sentirai, non riderò di te pu**nella."


"..." Tutti sussultarono e immediatamente dopo imprecarono internamente. Questo Zhao Jingang era davvero troppo spudorato.


Come poteva quello spirito non essere considerato parte della forza di Chu Feng?


Naturalmente lo era, lo spirito era sotto il controllo di Chu Feng.


Eppure, questo Zhao Jingang stava insistendo a proporre condizioni del genere.


Era ingiusto, tutti avevano visto che Zhao Jingang era un Martial King di settimo livello, mentre Chu Feng era al terzo livello. Visto quanto era enorme il divario tra di loro, come potevano combattere?


"Chu Feng, dillo pure che non osi affrontarmi. Smettila di esitare come una femminuccia."


"Giusto, parla, perché stai tergiversando?" Aggiunsero Ben Leihu e Qi Yanyu. Colsero questa opportunità e iniziarono ad attaccare Chu Feng.


"Sigh, basta. Senza il suo spirito è come un cane senza denti. Come potrebbe osare confrontarsi con junior Zhao?" Anche Bai Yunxiao rincarò la dose e le sue parole erano ancora più offensive.


Molti dei presenti non poterono più continuare a guardare. Mentre un conto era non essere grati, un altro era attaccare Chu Feng. Erano proprio delle persone ingrate.


In quel momento, gli Anziani Principali che stimavano Chu Feng si accigliarono. Non riuscirono a contenersi e si prepararono a fermare Zhao Jingang.


"Eheh..." Chu Feng rise con calma. Dopodiché scorse con lo sguardo i suoi avversari. Disse: "Sembra non crediate alla mia potenza. In tal caso, allora attaccatemi tutti insieme."


"Cosa? Vuoi affrontarci da solo?" Perfino Zhao Jingang e gli altri rimasero scioccati.


Chu Feng non avrebbe detto nulla o avrebbe scioccato tutti con una frase. Uno contro sei? Inoltre ognuno dei sei aveva una coltivazione superiore alla sua. Era semplicemente folle!


"Non mi sottovalutavate così tanto? Non pensavate che fossi una nullità senza il mio spirito?"


"Non mi odiate profondamente? Mi volete picchiare di fronte a tutti, no?"


"Avanti, vi darò questa opportunità oggi. Venite se ne siete capaci. Vi farò capire esattamente chi avete davanti."


Disse Chu Feng con un'aura maestosa e aggressiva. Perfino Zhao Jingang e gli altri erano rimasti sbalorditi e impauriti dalle sue parole.


"Chu Feng, non ci sono ostilità tra di noi. Inoltre non ho mai voluto diventare tuo nemico o nemico di junior Bai." Wang Jingzhi porse i suoi rispetti a Chu Feng e poi si distanziò dal gruppo di Bai Yunxiao.


Vedendo questo, Chu Feng non cercò di dargli difficoltà. Questo perché ciò che Wang Jingzhi aveva detto era vero, non aveva mai provato a diventare suo nemico.


"Eheh, cosa succede? Avete perso il coraggio?"


"Che espressioni terrorizzate. Vi ho dato un'opportunità, ma siete così inutili che non potete nemmeno coglierla." Chu Feng guardò il gruppo e iniziò a prenderli in giro.


"Non essere così arrogante! Visto che osi dire che non userai il tuo spirito, io oserò combattere contro di te." Ben Leihu si fece avanti.


"Mantengo sempre le mie promesse. Ho detto che non avrei usato il mio spirito, quindi non lo userò." Disse Chu Feng.


"Molto bene, senior, non c'è bisogno di scomodarvi, potrò batterlo facilmente da solo." Ben Leihu si riempì di sicurezza, scattò in avanti e con un fruscio sfrecciò verso Chu Feng.


In un batter d'occhio, arrivò di fronte a Chu Feng. Visto che era una bestia mostruosa, la velocità di Ben Leihu era straordinaria. Il suo pugno sembrava un martello di ferro mentre piombava sul suo nemico.


Era stato veloce come un fulmine e il suo attacco non era da sottovalutare.


Dopo che scagliò il suo pugno, molte discepole timide distolsero lo sguardo. Temevano che Ben Leihu sarebbe riuscito a ridurre in poltiglia Chu Feng in un solo colpo.


Gli altri che avevano il coraggio di rimanere a guardare, strinsero i denti e trattennero il respiro.


Tuttavia Chu Feng rimase sul posto con le mani dietro la schiena. Solo quando sentì il vento fischiare a causa del pugno si spostò lievemente di lato, schivando l'attacco di Ben Leihu.


Nel frattempo, Chu Feng afferrò il polso di Ben Leihu e lo scagliò via.


Era stato davvero inaspettato. Quando Ben Leihu riuscì a reagire, era già troppo tardi. Chu Feng aveva già sbattuto a terra il suo avversario con un rimbombo.


"Pow, pow, pow, pow..."


Lo slancio fu così forte che Ben Leihu ruzzolo diverse volte per poi fermarsi a diverse centinaia di metri di distanza.


"Chu Feng, ha davvero..."


Tutti quanti, Anziani o discepoli, uomini o donne, esperti o coltivatori deboli, cambiarono  espressione, esterrefatti.


Il motivo per cui avevano reagito così non era per il contrattacco di Chu Feng, ma per l'aura che emanava. Non era più al terzo livello del Martial King realm, ma al quinto.


Chu Feng aveva mostrato la sua vera coltivazione e questo naturalmente aveva scioccato tutti quanti. Anche se un Martial King di quinto livello poteva essere considerato un pezzo grosso nella Montagna del Legno Turchese, era scioccante vedere un coltivatore del genere scagliare via Ben Leihu.


Inoltre Chu Feng era riuscito a nascondere la sua coltivazione, anche dai molti esperti presenti. Le sue capacità di occultamento erano davvero straordinari.


Ora la folla aveva capito perché Chu Feng aveva osato accettare la sfida.


A quanto pareva era certo di poter vincere.
                                


                                



