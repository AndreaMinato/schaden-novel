---
title: Capitolo 1278 - Chu Feng sconfigge Ben Leihu
pubDate: 2024-07-14T20:13:16.489Z
tags:
    - mga
---


Capitolo regolare,
0 capitoli in coda, 0/2
-Schadenfreude</em>


"Ehi, Ben Leihu, perché sei a terra?"


"Intendevi questo quando parlavi di come mi avresti sconfitto facilmente?" Chu Feng rise con derisione.


"Bastardo! Sei spregevole! Hai nascosto la tua coltivazione per tramare contro di me!"


"Te la farò pagare! Non credere di potermi sconfiggere solo perché hai nascosto la tua coltivazione."


"Solo perché una tigre non sta mostrando gli artigli, la consideri un gatto malato?"


Ben Leihu si infuriò e, dopo un ringhio, il suo corpo iniziò a cambiare.


Lui, che prima era nella sua forma semi-umana, iniziò ad espandersi. Il suo corpo aumentò rapidamente di dimensioni. I suoi abiti esplosero, ma continuava a crescere. Inoltre iniziarono a spuntargli dei peli.


Si era trasformato in una tigre alta tre metri e lunga dieci.


Inoltre i suoi occhi non erano più cremisi, ma contenevano delle saette. Non solo le sue pupille, anche il resto del suo corpo era ricoperto di fulmini.


L'aura di Ben Leihu era diventata molto più potente rispetto a prima, si avvicinava molto a quella di un Martial King di settimo livello. Il suo potere combattivo era estremamente difficile da valutare con accuratezza.


Questa era la forma più forte di Ben Leihu, la trasformazione che compieva dopo aver attivato la sua stirpe speciale da bestia mostruosa.


"È una leggendaria Tigre del Fulmine? È raro vedere una bestia mostruosa del genere."


"Vero. Mentre la vera forma della Tigre del Fulmine non è molto grande, anzi può essere considerata di gran lunga inferiore rispetto alle altre creature al suo livello, il suo potere comunque non è da sottovalutare. Secondo le leggende, nel loro colpo c'è del fulmine accumulato per oltre diecimila anni. Quelle saette possono seminare distruzione nel mondo. Sono un tipo di bestia mostruosa davvero potente. La loro stirpe è molto più potente di quella delle Mostruose Bestie Draconiche."


Quando videro la trasformazione di Ben Leihu, alcuni riconobbero la sua razza e iniziarono a provare un nuovo livello di rispetto per lui.


"Roaaar!!"


In quel momento, l'unico desiderio di Ben Leihu era di schiacciare Chu Feng. Così, una volta tornato nella sua vera forma, non perse tempo e caricò verso di lui.


Se il ruggito di Ben Leihu era sufficiente a fare tremare montagne e fiumi, allora il suo galoppo poteva fare sussultare tutto il mondo.


Stava caricando verso Chu Feng come un carro da guerra inarrestabile, distruggendo ogni cosa sul suo cammino. Anche l'aria iniziò ad incresparsi, come se si stesse inchinando alla sua potenza.


Tuttavia, anche se Ben Leihu stava usando la sua forma da combattimento più potente, Chu Feng non provò la minima paura.


Invece rise contento: "Anche il tuo potere si basa sul fulmine? Ottimo, allora vediamo chi ha il fulmine più forte."


Mentre finiva di parlare, delle saette brillavano nei suoi occhi. Come piccole scaglie di drago, dei fulmini iniziarono a percorrere la sua pelle, assumendo diversi tipi di forme mentre uscivano dal suo corpo.


Le saette iniziarono ad intrecciarsi e fondersi l'una con l'altra. In un istante, si formò un'armatura che coprì il corpo di Chu Feng.


La sua aura aumentò un'altra volta. Dal quinto livello del Martial King realm, arrivò al sesto.


"Woosh." Chu Feng sfrecciò in avanti, incredibilmente rapido.


"Cosa ha intenzione di fare? Che voglia affrontare direttamente Ben Leihu?"


Molti esperti sussultarono per la sorpresa. I corpi delle bestie mostruose erano estremamente robusti, era un loro talento innato.


Le Tigri del Fulmini inoltre venivano temprate dalle saette per anni e quindi la loro costituzione era praticamente invincibile. Era difficile trovare qualche bestie mostruosa capace di rivaleggiare con loro, come poteva un umano essere paragonato a loro?


Così si poteva dire che la mossa di Chu Feng fosse estremamente imprudente. Anche se la sua coltivazione era aumentata, iniziò a fare sudare copiosamente il pubblico.


Tuttavia le loro aspettative sarebbero state smentite un momento dopo.


Chu Feng era già arrivato di fronte a Ben Leihu, che cercò di mordergli la testa.


Nonostante l'attacco feroce, Chu Feng si limitò a sorridere. Senza avanzare, né ritirarsi, rimase sul posto e afferrò le due zanne più affilate di Ben Leihu.


Una volta che le strinse, iniziò a girare su sé stesso, trascinando con sé l'avversario.


"Cielo, quanto è enorme la sua forza?"


Quando videro come il giovane stava facendo roteare l'enorme Ben Leihu, rimasero tutti sbalorditi.


"Ahh."


Ma non finì qui. Una volta che Ben Leihu roteò per circa cento volte, Chu Feng gridò all'improvviso e poi lo sbatté violentemente a terra.


Ben Leihu ora aveva assunto la sua forma da bestia mostruosa e anche se non era enorme come le creature draconiche di prima, era comunque molto più grande di Chu Feng.


Così questo spettacolo fece spalancare gli occhi a tutti i presenti. Era una scena inconcepibile.


"Ben Leihu, ti puzza proprio l'alito. Permettimi di aiutarti a cambiare aria."


Dopo aver sbattuto a terra la tigre, Chu Feng mantenne la presa sulle zanne di Ben Leihu. Anzi, la strinse ancora di più e poi, con uno schiocco, gli strappò i due denti.


"Aooooouuuu!!!!"


Ben Leihu iniziò ad ululare di dolore. Il suo grido era miserabile.


Tuttavia Chu Feng non si fermò, lo afferrò per la pelliccia e gli salì in groppa. Poi cominciò a scagliare una raffica di pugni sulla sua testa.


"Bang, bang, bang, bang, bang, bang!!!”


Mentre il corpo di Ben Leihu era molto resistente, i pugni di Chu Feng erano ancora più duri. Il rumore che facevano all'impatto assomigliavano a dei clangori.


"Aoooouuuu!!" Naturalmente Ben Leihu continuò ad ululare miserabilmente.


Chu Feng era troppo spietato. Dopo solo un paio di colpi, la tigre aveva già iniziato a provare stordimento.


Dopo dieci colpi, fu ferito, al centesimo il suo cranio si spaccò.


Dopo mille colpi il sangue iniziò a piovere dal capo di Ben Leihu.


Dopo diecimila colpi, lo sguardo di Ben Leihu divenne spento. Smise di lottare, senza nemmeno avere la forza di ululare. Aveva perso i sensi.


"Questo..."


Tutti rimasero a bocca aperta, storditi.


Era stato davvero spaventoso. Uno avrebbe potuto descrivere questa scena con una sola parola: spietato!!!
                                


                                



