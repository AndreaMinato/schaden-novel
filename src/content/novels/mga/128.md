---
title: Capitolo 128 - Genio Straordinario
pubDate: 2024-05-27T22:13:16.350Z
tags:
    - mga
---


CAPITOLO SPONSORIZZATO da akisame
7 Capitoli in coda
-Schadenfreude


"Li ha bloccati?"


Sussultarono tutti. Quei pugni erano molto potenti e perfino alcuni esperti non avrebbero potuto sottovalutarli.


Questo perché i 7 Pugni Assassini non erano paragonabili ad una normale tecnica marziale di livello 5, era una delle migliori. Tuttavia Chu Feng aveva bloccato un attacco del genere.


Chen Wanxi però si accigliò e disse con pessimismo:"Non va bene. Chu Feng non può continuare ancora a lungo. I 7 Pugni Assassini non sono una tecnica marziale comune. Non sono semplici come credete!"


In realtà Chen Wanxi aveva ragione. Nonostante Chu Feng si fosse difeso dall'attacco, non aveva potuto nemmeno reagire.


"Voglio vedere quanto potrai resistere."


All'improvviso l'aria attorno a Ding Chou tremò e la sua aura cambiò di nuovo. I pugni che stava scagliando diventarono ancora più forti e la sua rapidità aumentò.


*bang bang bang*


Il potere Origin dei pugni semitrasparanti continuarono ad esplodere sullo scudo dorato. Chu Feng aveva difficoltà a sopportare i colpi e iniziò ad arretrare passo dopo passo.


"Cavolo, come fa ad essere così forte?"


Chu Feng guardò Ding Chou. Con la sua forza avrebbe potuto sconfiggere facilmente normali avversari al secondo livello dell'Origin realm, ma Ding Chou era diverso. Era una persona fuori dal comune.


I suoi metodi erano estremamente efficaci. Era l'avversario più potente che Chu Feng avesse incontrato nella sua generazione.


"Eheh, idiota, vuoi che ti presti la mia forza?" Nella mente di Chu Feng risuonò la voce birichina di Ovetto.


"Non c'è bisogno. Userò la mia forza per sconfiggerlo." Chu Feng decise con testardaggine, perché non era ancora alle strette al punto da dover contare sulla coltivazione di Ovetto. Aveva intenzione di usare le sue forze per sconfiggere Ding Chou.


Con un pensiero, attivò uno strato di Formazione Spirit che ricoprì lo scudo dorato. In quel momento la durezza dell'equipaggiamento aumentò di diverse volte. Nonostante i pugni fossero diventati ancora più potenti, non avevano modo di distruggere lo scudo.


Dopo aver usato il potere della Formazione Spirit per aumentare le difese dello scudo dorato. Una spada lunga color d'oro apparve nella mano di Chu Feng. Il ragazzo usò la Tecnica Misteriosa e la sua energia spirituale ribollì. Non solo smise di ritirarsi, iniziò perfino ad avanzare.


"Guardate, Chu Feng sta avanzando! Sta sopportando i 7 Pugni Assassini!"


"Diamine, com'è possibile? Riuscire a sopportare una tecnica del genere è già un miracolo e ora può addirittura avanzare?"


Nella folla scoppiò un trambusto. Questa battaglia aveva già superato le sue aspettative e si poteva dire che fosse la lotta più intensa in tutta la storia dei Raduni di Talenti.


Superava di gran lunga le aspettative riposte nella giovane generazione e li aveva sconvolti. Non era più solo un incontro tra due partecipanti, era una lotta tra due geni. Due veri geni.


Chu Feng teneva uno scudo dorato in una mano e una spada lunga nell'altra. Anche se i pugni continuavano ad esplodere attorno a lui, non ne era influenzato minimamente come se nulla potesse fermare la sua avanzata.


Un passo, due passi, tre passi. Chu Feng scuoteva il palco e lasciava una profonda impronta ad ogni passo. Ogni volta avrebbe esaurito un'enorme quantità di potere spirituale e avrebbe pagato un caro prezzo.


Ma anche così la sua determinazione non diminuiva. Strinse sempre di più lo scudo nella sua mano destra. Guardando più attentamente si sarebbe scoperto che c'erano dei fulmini che brillavano nei suoi occhi.


Questo non era un fenomeno provocato dai Tre Stili Tuono, ma dalla reazione del corpo di Chu Feng. In quel momento il ragazzo stava scatenando tutto il suo potere.


"Com'è possibile? Come può fare una cosa del genere? È solo all'ottavo livello dello Spirit realm!" Su Hen si accigliò pieno di tensione.


Figuriamoci Su Hen, anche Su Rou era a bocca spalancata. Nonostante sapesse già che Chu Feng era un raro genio, non si aspettava che fosse così potente.


"Non credo che tu possa resistere ai miei 7 Pugni Assassini!"


Vedendo che i suoi attacchi non potevano scuotere Chu Feng, Ding Chou si infuriò.
Ruggì di nuovo e il potere Origin attorno a lui si espanse ulteriormente. La sua aura si potenziò ancora e in quell'istante arrivò al terzo livello dell'Origin realm.


"Cosa sta succedendo? La coltivazione di Ding Chou è cambiata di nuovo? Perché sta emettendo un'aura al terzo livello dell'Origin realm?"


Era già al terzo livello all'inizio e ha usato delle tecniche speciali per nascondere la sua vera forza? Ora è al suo vero livello?" Quando vide questo cambiamento, la folla lo trovò incredibile.


"No. Non ha nascosto la sua forza, ha aumentato la sua potenza. Questa è la forza dei 7 Pugni Assassini. Li ha usati per aumentare la sua coltivazione."


"Non mi sarei mai immaginata che Ding Chou fosse così talentuoso da riuscire a coltivare i 7 Pugni Assassini fino al terzo strato."


Chen Wanxi mostrò un'espressione incredula. Agli occhi di molti era già un genio della coltivazione, ma in confronto a Ding Chou era solo mediocre.


In quanto discepola principale della Scuola Lingyun, conosceva bene la forza dei 7 Pugni Assassini. Nonostante fossero una tecnica marziale di livello 5, era una delle abilità principali dell'accademia e non poteva essere compresa da discepoli comuni.


"Cosa? Ha usato una tecnica marziale per aumentare la sua forza dal secondo al terzo livello? Come fa ad esistere un'abilità così potente?"


Dopo aver sentito queste parole, Chen Hui e gli altri rimasero sbalorditi e non riuscirono più a calmarsi. I 7 Pugni Assassini erano troppo formidabili. Era la migliore tecnica marziale che avessero mai visto.


"Aspettate, Chu Feng non ha smesso di avanzare. Sta continuando ancora, eppure la sua aura non è cambiata. Come ci riesce? Come sta resistendo con una coltivazione all'ottavo livello dello Spirit realm?"


Tuttavia, dopo aver guardato più attentamente, Chen Hui e gli altri cambiarono drasticamente espressione. Eranoe sterrefatti quando scoprirono che Chu feng stava ancora avanzando nonostante il cambiamento nella coltivazione di Ding Chuo e nel suo potenziamento dei 7 Pugni Assassini.


"Questo è troppo terrificante. Chu Feng è praticamente un mostro!"


La folla riceveva uno shock dopo l'altro. Tutti avevano delle espressioni sconcertate e alcuni stavano perfino tremando perché stavano assistendo alla nascita di un genio straordinario.





