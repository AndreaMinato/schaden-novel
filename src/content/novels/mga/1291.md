---
title: Capitolo 1291 – Parenti Spudorati
pubDate: 2024-07-15T09:13:16.490Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


Dopo aver informato i membri della Villa Sima che suo nonno era morto, Sima Ying non nascose nulla e raccontò tutti i dettagli di come Han Helai era ancora vivo e come suo nonno si era sacrificato per lei.


Dopo aver saputo cos'era accaduto, tutti iniziarono a credere alle sue parole.


Tuttavia non mostrarono la minima tristezza, anzi, erano pieni di delusione. Sembrava che qualcosa in cui avevano riposto molta speranza fosse stato rovinato. Questa sorta di reazione era davvero inaspettata e scioccante. 


"Sei davvero una portatrice di disgrazie." Disse freddamente la donna con il bambino con il moccio al naso.


"Cos'hai detto?" Sima Ying non osò credere alle sue orecchie. Questa donna che l'aveva sempre lusingata le aveva detto parole del genere.


"Ho detto che sei una portatrice di disgrazie. Non molto tempo dopo che sei nata, hai causato la morte dei tuoi genitori. E ora hai causato anche la morte di tuo nonno. Sei davvero maledetta." Disse la donna indicandola. Non temeva minimamente Sima Ying.


"Portatrice di disgrazie, vattene via da qui. Non abbiamo bisogno di qualcuno come te."


"Esatto, vattene via dalla nostra famiglia. Altrimenti causerai altri morti."


Sempre più persone iniziarono ad insultare Sima Ying, alla fine, quasi metà dei presenti la volevano cacciare via.


Questa scena non stupì solo Sima Ying, ma anche Chu Feng. Le persone che prima stavano lusingando Sima Ying come un'onorabile antenata ora la stavano sommergendo di maledizioni.


Era davvero una scena incredibile. Il loro cambio di atteggiamento era davvero troppo enorme.


"State tutti zitti!" Gridò con rabbia il capo della Villa Sima.


La gente si zittì subito, evidentemente il capofamiglia doveva avere molto prestigio.


Sfortunatamente il capo non aveva più un'espressione amichevole, ma fredda e distaccata; pareva una persona completamente diversa.


"Sima Ying, tuo nonno è morto, quindi perché ti sei disturbata a tornare qui? Non sei cresciuta nell'Alleanza degli Sciamani? È quel posto la tua casa. Dopotutto tu e tuo nonno guardavate con sdegno la nostra famiglia. Quindi perché sei tornata qui?"


Non solo non cercò di riappacificarsi con Sima Ying, invece iniziò a rimproverarla.


L'espressione della giovane era davvero scontenta.


Chu Feng notò che stava stringendo con forza i pugni, ma presto li rilassò.


Sima Ying stava sopportando. Stava sopportando questi cosiddetti parenti che prima l'avevano implorata e che ora erano diventati completamente ostili nei suoi confronti.


Era la prima volta che Chu Feng aveva visto Sima Ying comportarsi in questo modo. Da come la conoscenza, era una ragazza che non temeva nulla, nemmeno le persone più potenti di lei. Quindi non c'era motivo di avere paura di queste persone.


Tuttavia, dato che Sima Ying aveva deciso di sopportare, doveva esserci un motivo. Dato che la giovane non aveva detto nulla, Chu Feng poteva solo rimanere a guardare.


"Nonno ha detto 'polvere alla polvere, cenere alla cenere'. Lui, Sima Huolie, è dopotutto un membro della famiglia Sima. Così, quando era vivo, mi ha detto che avrei dovuto riportare i suoi resti a Villa Sima e a seppellirlo nella tomba ancestrale." Disse lentamente la giovane.


"Cosa? Si è ricordato di essere un membro della famiglia Sima? Quando mai ha pensato di essere un membro della famiglia Sima in passato?"


"Esatto, era una figura importante dell'Alleanza degli Sciamani, una persona autoritaria. Tuttavia non siamo mai riusciti ad ottenere nemmeno un favore da lui."


"Gli altri Sciamani dell'Alleanza che non erano importanti quanto lui hanno fatto sì che i loro parenti si allenassero nell'Alleanza degli Sciamani. Eppure lui, un figura importante nell'alleanza non ha permesso a nessuno di noi di entrare nell'alleanza."


"Inoltre ha osato vantarsi spudoratamente dicendo che non desiderava che contassimo sugli altri e che potessimo diventare potenti contando su noi stessi. Str****te! Se potessimo diventare potenti da soli, perché ca**o chiederemmo aiuto?"


"Da come la vedo, non ci ha mai considerato una famiglia fin dall'inizio."


Molti iniziarono a rifiutarsi di seppellire i resti di Sima Huolie nella tomba ancestrale di Villa Sima. Alcuni tra di loro iniziarono a menzionare tutto ciò che era accaduto in passato, biasimando Sima Huolie per tutti i torti che avevano ricevuto.


"Sigh, non dite così. Chi ha detto che Sima Huolie non ha mai aiutato la nostra famiglia? Sima Ying non è un esempio perfetto di come ci ha aiutato? Non solo si è allenata nell'Alleanza degli Sciamani, ci è cresciuta."


"Ca**ate, Sima Ying è sua nipote. Naturalmente doveva aiutarla. Ma noi? Che cosa siamo noi? Per lui non siamo nulla. Come poteva essere disposto ad aiutarci?"


"Non ci ha considerato quando era vivo e si ricorda di noi quando è morto, quanto può essere spudorato?"


"E vuole essere seppellito nella nostra tomba ancestrale? Se lo può scordare!"


Sempre più persone iniziarono ad insultare Sima Huolie, sempre più ferocemente e con fare vile. Sembrava che nutrissero un enorme odio nei confronti di Sima Huolie.


Vedendo questa scena, Chu Feng alla fine capì perché i parenti di Sima Ying avevano reagito così.


A quanto pareva avevano sempre voluto ottenere potere e vantaggi grazie alla posizione del vecchio nell'Alleanza degli Sciamani.


Tuttavia Sima Huolie era una persona severa e imparziale, e non li aveva mai aiutati a prendere scorciatoie. Così avevano iniziato a provare ostilità nei suoi confronti.


Comunque, visto che il vecchio era potente, non avevano osato dire nulla nonostante fossero arrabbiati. Invece, nella speranza di ottenere più benefici, avevano lusingato lui e sua nipote incessantemente.


Ora che però Sima Huolie era morto, le loro speranze erano state completamente infrante e così avevano deciso di smettere di fingere, rivelando come la pensavano veramente e scaricando la loro rabbia su Sima Ying.


"Chiudete tutti la bocca!"


Gridò di nuovo con rabbia il capofamiglia. Immediatamente dopo disse: "Non menzionate cos'è successo in passato. Nonostante è stato senza cuore quando era vivo, non possiamo essere ingiusti nei suoi confronti."


"È comunque un membro della nostra famiglia. Dato che desiderava essere seppellito qui, significa che ha ancora un po' di coscienza. Così come possiamo rifiutare?"


"Sima Ying, puoi tirare fuori i resti di tuo nonno." Il capo della villa si avvicinò alla giovane.


"Sima Ying, non dare loro i resti di tuo nonno. Non ci si può fidare di parenti del genere. Andiamocene." Chu Feng mandò una trasmissione del suono a Sima Ying.


La giovane iniziò a esitare, ma alla fine rispose: "Grazie per le tue buone intenzioni Chu Feng. Tuttavia era l'ultimo desiderio di mio nonno."


Sima Ying tirò fuori una Scatola Cosmo, diversa dal Sacchetto Cosmo perché era una delle sue funzioni funzione era di contenere cadaveri.


Dopo aver ricevuto la Scatola Cosmo, il capo della famiglia Sima la aprì in pubblico. Il contenitore emise una luce e i resti di Sima Huolie apparirono di fronte a tutti.


Nonostante il corpo del vecchio fosse pallido e fosse privo di vita, era intatto. Sembrava che stesse dormendo, eppure era davvero morto.
                                


                                



