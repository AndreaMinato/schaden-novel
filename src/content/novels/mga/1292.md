---
title: Capitolo 1292 – Grande Catastrofe
pubDate: 2024-07-15T10:13:16.490Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


Quando vide i resti di suo nonno, Sima Ying non riuscì a contenere il suo dolore e iniziò a piangere. Due rivoli di lacrime rigarono le sue guance.


Tuttavia, a parte lei, nessun altro mostrò tristezza, solo risentimento.


Alcuni addirittura iniziarono a ridere freddamente, godendo della sfortuna dell'altro. Sembrava che pensassero che Sima Huolie se lo fosse meritato.


"Ahah, ottimo, davvero ottimo. Il cielo non ci ha abbandonato."


All'improvviso il capofamiglia rise fragorosamente. I suoi occhi brillavano mentre guardava i resti di Sima Huolie.


Disse con fare spietato: "C'è ancora Energia Primaria. Dovrebbe avere un buon valore."


"Cos'hai detto? Non avevi intenzione di seppellire i resti di mio nonno nella tomba ancestrale?"


Sima Ying iniziò ad agitarsi. Non si sarebbe mai immaginata che il maestro di Villa Sima avrebbe detto parole simili. Un conto era non avere intenzione di seppellire Sima Huolie nella tomba ancestrale, ma un altro era vendere la sua Energia Primaria.


"Seppellirlo nella tomba ancestrale? Non se lo merita."


"Umpf, quando era vivo, nessuno della nostra famiglia è riuscito ad ottenere favori da lui, non ha aiutato nessuno."


"Ora che è morto, la sua Energia Primaria può essere considerata una piccola compensazione per la nostra famiglia Sima." Disse con fare crudele il capo di Villa Sima.


Non mostrò la minima vergogna, anzi, dalla sua espressione sembrava pensare che stesse facendo qualcosa di corretto e appropriato.


Sima Ying non represse più la rabbia e gridò: "Bastardo, restituiscimi mio nonno!"


La sua furia raggelò l'atmosfera del palazzo.


In quel momento, Sima Ying sembrava una tigre infuriata. Dopo un ringhio di rabbia, sfoderò il suo potere da Martial King di sesto livello e caricò verso il capo della Villa Sima per riprendersi i resti di suo nonno.


"Bang."


Tuttavia, prima che lei potesse avvicinarsi, il capofamiglia fece un cenno, e respinse via Sima Ying con il suo sconfinato potere Martial.


Nonostante Sima Ying fosse un genio, aveva talento per lo più nelle tecniche Spirit. Inoltre le tecniche Spirit che sapeva usare non erano offensive. Così, non poteva aumentare il suo potere combattivo usando il suo Potere Spirit.


Per quanto riguardava la coltivazione marziale, il suo potere combattivo era di due livelli superiore ad una persona normale. Così poteva competere solo con un Martial King di ottavo livello ordinario.


Così Sima Ying non poteva battere il vecchio.


"Qualcuno come te osa cercare di attaccarmi, put***ella? Vuoi proprio morire." Dopo aver respinto Sima Ying, il capofamiglia sbuffò con sdegno e freddezza. Dopo aver mostrato la sua forza disse: "Vattene, non voglio più vederti qui. In futuro non mettere piede nella nostra famiglia, altrimenti non biasimarmi se sarò spietato."


"Capofamiglia, non può lasciarla andare. Se tornasse ad informare l'Alleanza degli Sciamani e chiamasse i rinforzi, andremmo incontro ad una grande calamità." Avvertì qualcuno.


"Mn, è vero." Il capofamiglia si rese conto della situazione e dopo trapelò un bagliore freddo nel suo sguardo. Osservò Sima Ying e disse gelidamente: "In tal caso, non posso lasciarvi andare."


Dopo aver detto questo, il resto dei membri della famiglia sigillò immediatamente l'entrata della sala.


Allo stesso tempo molti tirarono fuori i loro Armamenti Reali e rilasciarono le loro aure.


Undici uomini che brandivano Armamenti Reali circondarono Sima Ying e Chu Feng.


Dal loro atteggiamento, era chiaro che avessero intenzione di eliminarli per impedire loro di tornare nell'Alleanza degli Sciamani.


Quando vide l'accerchiamento, Chu Feng non si disturbò a resistere e si limitò a sorridere con sdegno.


Figuriamoci loro, nemmeno l'intera famiglia Sima sarebbe riuscita a contenerlo.


"Voi, voi tutti..."


Nonostante Chu Feng fosse rimasto estremamente calmo, Sima Ying era già sbiancata. Nei suoi bellissimi occhi c'era rabbia e incredulità.


Non si sarebbe mai immaginata che i suoi cosiddetti parenti che l'avevano trattata con riverenza sarebbero state persone del genere.


Non solo si erano rivelate ostili e avevano intenzione di vendere i resti di suo nonno, volevano perfino metterla a tacere uccidendola.


Come potevano esserci dei parenti come loro al mondo?


Non potevano essere nemmeno considerati una famiglia! Erano semplicemente nemici, ancora più malvagi di veri e propri nemici!!!


In quel momento Sima Ying era infuriata come non mai. Era la prima volta in tutta la sua vita che si era arrabbiata in questo modo, si sentiva quasi sul punto di esplodere.


"Ah, ahah, ahah..." All'improvviso iniziò a ridere sinistramente.


Esatto, stava ridendo. Anche se era piena di rabbia, stava ridendo e sembrava perfino un po' spaventosa.


"Perché sta ridendo? Non può aver perso il senno per la paura, vero?" La gente della famiglia Sima era perplessa.
"Perché stai ridendo maledetta?" Chiese freddamente il capofamiglia.


"Sto ridendo perché sono contenta, sono contenta che mio nonno non vi abbia aiutato. Questo perché feccia come voi non è degna di ricevere l'aiuto di mio nonno." Disse stringendo i denti Sima Ying.


"Maledetta, se non ti daremo una lezione, non ci prenderai sul serio." La gente della Villa Sima si infuriò.


Uno tra di loro prese perfino l'iniziativa di attaccare. Menò un fendente verso Sima Ying brandendo una lama dorata brillante.


Era stato un vecchio ad attaccarla, a giudicare dal suo aspetto, doveva aver vissuto più di cento anni. La sua coltivazione non era debole, era di un livello superiore a Sima Ying, un Martial King di settimo livello.


Il suo colpo era davvero spietato, stava mirando alla spalla sinistra di Sima Ying, aveva intenzione di tagliarle il braccio.


"Bang."


Tuttavia, un momento dopo, riecheggiò un tonfo. Il vecchio che aveva attaccato esplose sul posto. Non solo non riuscì ad attaccare Sima Ying, fu fatto a pezzi, ridotto in una pozza di sangue. Anche il grande Armamento Reale che brandiva era stato distrutto.


"Chi va là? Chi è stato?" Questa scena improvvisa scioccò molte persone presenti.


Questo perché chiaramente Sima Ying non si era mossa. Inoltre sarebbe stato impossibile per lei uccidere così facilmente quel vecchio, dopotutto era un Martial King di settimo livello.


La gente della famiglia Sima si spaventò. Non sapevano se fosse stato un esperto dell'Alleanza degli Sciamani ad intrufolarsi nella stanza e ad intervenire. In tal caso, visto come si erano comportati, sicuramente sarebbero andati incontro ad una catastrofe.
                                


                                



