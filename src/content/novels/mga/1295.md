---
title: Capitolo 1295 – Essere Compassionevole
pubDate: 2024-07-15T13:13:16.490Z
tags:
    - mga
---


Capitolo sponsorizzato, ringraziamo Federico!
18 capitoli in coda (Federico), 0/3
-Schadenfreude


Questa donna era estremamente arrabbiata, imprecava sputacchiando.


Ad un esame più attento, Chu Feng la trovò molto familiare.


All'improvviso si ricordò.... quando Sima Ying era tornata, molti dei membri della famiglia avevano iniziato a lusingarla incessantemente. Erano delle persone prive di ritegno.


Tuttavia, quando Sima Ying aveva menzionato il motivo della sua venuta, quelle persone erano diventate immediatamente ostili, rivelando la loro vera natura, e avevano iniziato a maledirla. Questa donna era stata tra le prime ad insultare Sima Ying.


Gente come lei era incorreggibile. Chu Feng non poteva capire da dove avesse preso il coraggio di maledire Sima Ying.


"Non solo sei un animale, sei una put***ella, una put***ella incredibilmente malvagia. Abbiamo solo rifiutato di seppellire tuo nonno nel nostro santuario, eppure hai deciso di essere così maligna da massacrare i tuoi parenti. Siamo comunque la tua famiglia e loro sono i membri della generazione più grande, eppure hai avuto il cuore di ucciderli e li hai perfino fatti a pezzi. Quanto puoi essere malvagia?"


"Put***ella dal cuore di pietra, tu..."


Chu Feng capì finalmente cos'era successo. A quanto pareva il marito di questa donna li aveva attaccati prima, sovrastimando le sue capacità e così era stato ucciso. Questa donna stava cercando di ottenere giustizia per suo marito.


Tuttavia sapeva di non poter competere con Chu Feng, così aveva finito con l'imprecare per sfogare il suo odio.


Comunque era chiaro che fosse stato Chu Feng ad uccidere suo marito, eppure non osava maledirlo.


"Giusto, giusto, questa Sima Ying è proprio una put***ella crudele. Dato il suo comportamento intollerabile, dovrebbe essere fulminata dal cielo."


Altre persone iniziarono a fare lo stesso. Si aggiunse sempre più gente al coro. In un istante, risuonò una marea di maledizioni e malignità.


Chu Feng notò che il coro era composto per lo più da donne. Sembrava che pensassero che Sima Ying fosse molto debole, facile da maltrattare e che non avrebbe osato fare nulla a loro, un gruppo di fragili donne. Per questo osavano provocare Sima Ying in questo modo.


In effetti la giovane stava abbassando la testa in silenzio. Portò i resti di suo nonno e pianse in modo sempre più triste.


Contenendo le lacrime e la tristezza, si riempì per lo più di senso di colpa e biasimo.


Era chiaro che queste donne stessero mettendo il dito nella piaga. Nonostante queste persone non fossero state uccise da lei, era vero che erano morte a causa sua.


Al momento Sima Ying era completamente diversa da solito.


Chu Feng sapeva che lei non provava nessun attaccamento nei confronti di questi cosiddetti parenti.


Tuttavia, ci doveva essere un motivo per cui il suo temperamento era cambiato così radicalmente dopo essere venuta qui, il motivo per cui era diventata così silenziosa e debole anche di fronte a queste maledizioni.


Chu Feng immaginava che fosse sicuramente a causa di suo nonno. Suo nonno sicuramente doveva averle detto di rispettare i membri della sua famiglia e per questo Sima Ying stava tollerando questi insulti.


"Siete davvero eccessivi."


Solo perché Sima Ying era disposta a sopportare, non significava che anche Chu Feng lo fosse. Un bagliore freddo brillò nei suoi occhi e un'increspatura invisibile si estese.


"Bang."


"Bang."


"Bang."


"Bang."


Risuonarono in successione delle esplosioni soffocate che assomigliavano a dei fuochi artificiali. Ad ogni scoppio, una persona si riduceva in una pozza di sangue.


I membri della famiglia Sima che stavano esplodendo erano le donne che avevano maledetto Sima Ying. Così il coro si spense, perché erano tutte morte.


C'era una sola eccezione, la donna che aveva iniziato la raffica di invettive.


In quel momento era sbiancata, non solo sudava a profusione, ma stava anche tremando incessantemente. Iniziò ad arretrare fissando Chu Feng. Sapeva che doveva essere stato lui ad uccidere quelle persone.


"Siete ciechi? Sono stato io ad averli uccisi. Non riguarda Sima Ying, eppure state insultando lei?" Gridò Chu Feng.


Nessuno osò rispondergli, né guardarlo in faccia. Ogni membro della famiglia Sima stava abbassando la testa in silenzio.


Tutti loro ormai consideravano Chu Feng un diavolo. Mentre potevano osare maltrattare Sima Ying, nessuno di loro osò provocare il giovane.


"Potete ritenermi responsabile. Se desiderate vendicarli, potete venire a trovarmi quando volete. Posso accontentarvi in ogni momento."


"Tuttavia sarebbe meglio se non provaste ad addossare la colpa a Sima Ying, altrimenti non biasimatemi se sarò crudele."


Chu Feng guardò la donna che stava insultando Sima Ying e disse: "Hai capito cos'ho detto? Vecchietta?"


"Sì, sì, ho capito." La donna annuì. L'arroganza che aveva mostrato prima era sparita completamente. Mentre parlava, le sue labbra iniziarono perfino a tremare. Era davvero spaventata.


"Dato che hai capito, puoi morire." Disse freddamente Chu Feng. Dopo un'esplosione, la donna esplose e fu ridotta in una pozza di sangue.


Quella donna non era riuscita a sfuggire dalla morte. Chu Feng non gliel'aveva fatta passare liscia.


"Diavolo!"


Vedendo che Chu Feng li aveva uccisi così facilmente, in modo spietato e privo di compassione, risuonò un altro grido di rabbia. Solo che la persona che aveva detto queste parole aveva usato un metodo speciale e aveva reso impossibile capire chi aveva parlato.


Sicuramente era stato qualcuno pieno di rabbia, ma anche spaventato a morte. Questo era il motivo per cui aveva usato un metodo del genere per insultare Chu Feng.


Tuttavia aveva sottovalutato il giovane. Mentre questo tipo di metodo poteva funzionare con latre persone, non sarebbe stato efficace con Chu Feng.


Chu Feng scoprì in un istante chi lo aveva insultato. Chu Feng sollevò una raffica e soffiò via tutti i membri della famiglia Sima.


Tra le urla della gente, un vecchio iniziò a dimenarsi mentre stava fluttuando lentamente verso Chu Feng.


Era stato lui ad insultare il giovane. Aveva usato la voce di un giovane per mascherarsi, da questo si poteva capire quanto fosse spudorato.


Quando il vecchio si avvicinò, Chu Feng chiese con calma: "Hai detto che sono un diavolo?"


Il vecchio era molto spaventato, ma dopo che si avvicinò a Chu Feng, capì che sarebbe stato ucciso e decise di non implorare pietà. Invece, con voce tremante, ringhiò con rabbia: "Esatto, sei un diavolo. Hai ucciso tutte queste persone e non hai lasciato nemmeno un cadavere. Se non sei un diavolo, allora cosa sei? Non ho mai visto una persona spietata come te."


Quando sentirono queste parole, gli altri membri della famiglia Sima sbiancarono. Alcuni chiusero frettolosamente gli occhi, senza osare più guardare. Questo perché erano sicuri che questo vecchio sarebbe stato tormentato a morte.


Tuttavia Chu Feng non si affrettò ad ucciderlo, invece strinse gli occhi e rise piano. La sua risata sembrava tranquilla e naturale.


"Ascolta bene. Visto quanto fate schifo, sono stato già clemente a non avervi sterminati tutti."


Dopo aver finito di dire questo, Chu Feng si girò e, portando Sima Ying con sé, volò via.


Il vecchio, dopo che Chu Feng lo aveva lasciato andare, cadde a terra con un tonfo.


In quel momento sembrava una palla di gomma sgonfia. Rimase a terra senza muoversi mentre guardava i due andarsene.


Sembrò rallegrarsi di essere stato risparmiato. Allo stesso tempo era addolorato a causa della catastrofe che si era abbattuta sulla sua famiglia. Tuttavia di una cosa era certo; sarebbe stato sempre terrorizzato da ciò che Chu Feng aveva detto.


"Visto quanto fate schifo, sono stato già clemente a non avervi sterminati tutti."
                                


                                



