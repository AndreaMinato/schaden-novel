---
title: Capitolo 1297 – Andarsene senza dire addio
pubDate: 2024-07-15T15:13:16.490Z
tags:
    - mga
---


Capitolo sponsorizzato, ringraziamo Federico!
16 capitoli in coda (Federico), 0/3
-Schadenfreude


"Cos'hai detto prima? Volete che mi faccia da parte? E se mi rifiutassi di muovermi? Cosa farai?" Sima Ying controbatté con una risposta. Il suo atteggiamento era intransigente e tirannico.


"Na... na... naturalmente no. Io... io..." Era evidente che quell'uomo temeva molto Sima Ying. Aveva così paura che iniziò a balbettare, incapace di finire il resto della frase e iniziò a guardare in continuazione il Martial King di sesto livello.


"Junior Sima, per favore non lo biasimare. Non sapeva che eri te. Se l'avesse saputo, sicuramente non si sarebbe comportato in questo modo."


L'uomo al sesto livello del Martial King realm si avvicinò con un sorriso. Allo stesso tempo, mostrò una facciata severa e disse al guerriero di quarto livello: "Presto scusati con junior Sima."


"Mi dispiace junior Sima. Non intendevo dire quelle parole. Per favore, in quanto persona dalla moralità superiore, non offenderti per i miei errori, perdonami." Sentendo questo, il Martial King di quarto livello porse i suoi rispetti e si inchinò verso Sima Ying.


Da questo Chu Feng capì che Sima Ying doveva ricoprire una posizione molto importante nell'Alleanza degli Sciamani. Se non altro, era sicuramente una persona autorevole tra i membri della giovane generazione.


Non c'era da meravigliarsi che avesse offerto a Chu Feng e a Bai Ruochen di unirsi Alleanza degli Sciamani e avesse garantito che nessuno avrebbe osato maltrattarli.


"Dato che senior Dai ti ha difeso, non dirò altro. La prossima volta tieni bene gli occhi aperti e guarda bene chi hai davanti prima di parlare." Rimproverò Sima Ying.


"Sì, sì, sì. Lo ricorderò. La prossima volta lo farò sicuramente, sicuramente." Disse il Martial King di quarto livello.


Sima Ying alzò le sue sopracciglia lunghe e sottili e gridò freddamente: "Cosa? La prossima volta?"


"No, no, no. Non intendevo questo. Non ci sarà una prossima volta, non ci sarà mai una prossima volta. Non oserò più farlo. Non oserò farlo mai più." L'uomo iniziò immediatamente a scusarsi, era così spaventato che iniziò a sudare profusamente.


"Junior Sima, guarda quanto l'hai spaventato. Dai, fammi un piccolo favore e perdonalo." Disse di nuovo l'uomo che di cognome faceva Dai.


"Mn, farò questo favore a senior Dai oggi." Sima Ying fece un compromesso.


"Ringrazio junior Sima per l'enorme generosità, grazie senior Dai per l'aiuto."


Vedendo che Sima Ying aveva deciso di perdonarlo, l'uomo si inchinò frettolosamente. Sembrava che fosse appena sfuggito ad una calamità.


Inoltre, mentre si scusava, iniziò anche a porgere ripetutamente i suoi rispetti al Martial King di sesto livello. Chiaramente era grato.


Vedendo l'espressione grata del giovane, l'uomo di cognome Dai mostrò un'espressione compiaciuta.


Per lui questo atto era una fonte di onore, non per la riconoscenza del Martial King di quarto livello però, ma perché Sima Ying aveva deciso di fargli un favore.


Tuttavia Chu Feng notò che quest'uomo di cognome Dai non aveva spostato lo sguardo da Sima Ying. Sembrava che fosse interessato a lei.


Quando aveva osservato Chu Feng in effetti il suo sguardo era stato ostile. Era un tipo di occhiata che si riservava ad un nemico, un rivale in amore.


Nonostante fosse riuscito a nascondere molto bene la sua ostilità, Chu Feng l'aveva vista chiaramente.


In effetti l'uomo di cognome Dai si girò verso di lui e chiese: "Junior Sima, chi è?" In superficie il suo sorriso sembrava molto amichevole.


"Oh, permettimi di presentarvi. Questo è Chu Feng, una persona diventata mia amica nel dominio del Legno Turchese."


"Chu Feng, lui è Dai Shu, senior Dai dell'Alleanza degli Sciamani."


"Canguro?"


<em>Nota traduzione: anche canguro si pronuncia Dai Shu in mandarino, è un po' diverso, ma abbastanza simile.</em>


Chu Feng fu sorpreso da questo nome.


"Ahah, quando ho sentito il nome di senior Dai, ho avuto la stessa reazione." Sima Ying scoppiò a ridere.


"Junior Sima, la tua reazione è stata molto più esagerata. Giusto, stavi ridendo proprio come stai facendo adesso."


In quel momento Dai Shu sembrava davvero imbarazzato. Tuttavia forzò un sorriso e iniziò a spiegarsi: "Il mio cognome Dai proviene da 'dai' in vestiario [Chuan Dai]. Per quanto riguarda il mio nome, è Shu da scolaro [Shu Sheng]. Non è canguro."


"Senior Dai, è colpa tua. Il tuo nome sembra davvero ridicolo. Va bene lo stesso se ci ridiamo sopra."


Sima Ying continuò a ridere fragorosamente. Solo dopo molto tempo si girò verso Chu Feng e disse: "Avanti, entriamo."


"Sima Ying, non ci eravamo messi d'accordo che ti avrei solo portato qui?" Disse Chu Feng.


Il giovane sapeva che l'Alleanza degli Sciamani era la casa di Sima Ying e che sarebbe stata al sicuro qui. Quindi, dopo averla portata qui, non avrebbe avuto bisogno di accompagnarla ulteriormente.


"Non hai davvero intenzione di unirti alla nostra Alleanza degli Spiriti?" Sima Ying sembrava riluttante e non voleva che Chu Feng se ne andasse.


"Devo ringraziarti per le tue buone intenzioni, ma ne abbiamo già discusso moltissime volte. Dovresti sapere quali sono i miei piani. È inutile cercare di persuadermi." Disse Chu Feng.


Durante il loro viaggio, Chu Feng aveva già menzionato a Sima Ying molte volte che non aveva intenzione di unirsi all'Alleanza degli Sciamani, tuttavia la giovane aveva cercato di convincerlo a rimanere per tutto il tempo.


Prima di arrivare a destinazione, Sima Ying ad un certo punto aveva smesso di provare a persuaderlo, così Chu Feng aveva pensato che avesse rinunciato. Tuttavia a quanto pareva era molto più testarda di quanto avesse pensato.


"In tal caso, non ti renderò le cose difficili. Tuttavia ho un dono che devo darti e c'è bisogno di entrare nell'Alleanza degli Sciamani per ottenerlo. Aspettami qui, va bene?"


Sima Ying afferrò Chu Feng per mano all'improvviso. Mentre lo pregava sembrava davvero adorabile.


Questa scena sbalordì Dai Shu e gli altri, che spalancarono la bocca, sconvolti.


Era la prima volta che l'avevano vista comportarsi in modo così affascinante. Se gli altri dell'Alleanza degli Sciamani l'avessero saputo, sicuramente la notizia avrebbe sconvolto molti membri della giovane generazione.


Praticamente tutti nell'Alleanza conoscevano la personalità di Sima Ying. Era una piccola testa calda con cui non si poteva ragionare.


A parte suo nonno e altri Sciamani del dipartimento principale, non temeva nessun altro. Non aveva mai ammesso di aver torto di fronte ad un'altra persona.


Si era comportata come una bambina viziata anche con suo nonno. Eppure adesso mostrava un atteggiamento del genere di fronte ad un suo coetaneo. Era davvero un evento scioccante, capace di sconvolgere l'impressione che tutti avevano di Sima Ying.


Ne furono tutti sbalorditi, ma Dai Shu in particolare cambiò completamente espressione. Il suo sguardo mostrò una profonda furia, sembrava che volesse divorare vivo Chu Feng.


Tuttavia lo mostrò solo per un istante e riuscì a nasconderlo rapidamente, fingendo che non fosse accaduto nulla.


"Va bene allora, torna velocemente." Chu Feng non ebbe altra scelta se non annuire.


"Yay! Aspettami allora. Non devi andartene. Tornerò subito. Ricordati, devi aspettarmi qui."


Sima Ying fu estremamente contenta per l'assenso di Chu Feng. Tirò fuori una placca dal suo Sacchetto Cosmo e vi riversò energia spirituale. Immediatamente dopo, la piazza iniziò a brillare. Poi Sima Ying scomparì. Era evidente che avesse attraversato il passaggio e fosse scesa sottoterra, nell'Alleanza degli Sciamani.


"Sigh, questa ragazza." Chu Feng scosse la testa mentre sorrideva.


Data la sua capacità di osservazione, naturalmente aveva capito le intenzioni di Sima Ying. Sicuramente non era andata a prendere qualcosa, ma aveva in serbo qualche metodo per tenerlo qui nell'Alleanza degli Sciamani.


Tuttavia Chu Feng non era interessato. Visto che non desiderava unirsi all'Alleanza degli Sciamani, non avrebbe cambiato idea così facilmente. Tuttavia Sima Ying era comunque sua amica e, se avesse insistito, sarebbe stato un problema per lui.


Così Chu Feng non avrebbe aspettato che Sima Ying tornasse. Per andarsene in pace, aveva deciso di partire senza dirle addio.


"Fratelli, ho una cosa da fare, quindi partirò adesso. Spero che potrete informare Sima Ying che mi dispiace di non essere riuscito ad aspettarla e che le presterò visita in futuro per scusarmi con lei." Disse Chu Feng a Dai Shu e agli altri.
                                


                                



