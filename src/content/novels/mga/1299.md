---
title: Capitolo 1299 – Un Tormento Umiliante
pubDate: 2024-07-15T17:13:16.491Z
tags:
    - mga
---


Capitolo sponsorizzato, ringraziamo Federico!
14 capitoli in coda (Federico), 0/3
-Schadenfreude


"C-c-cos'hai intenzione di fare?" Dai Shu fu colto dal panico. La calma che aveva mostrato prima era sparita completamente e al suo posto c'era solo terrore.


Erano nel bel mezzo del nulla, il posto perfetto per uccidere qualcuno. Altrimenti non avrebbe provato ad uccidere Chu Feng in questo posto.


Tuttavia, la situazione si era ribaltata completamente. Da cacciatore, era diventato preda.


Aveva paura, molta paura. Nonostante questo posto fosse il territorio dell'Alleanza degli Sciamani, sapeva molto bene che non c'era nessuno a sorvegliare questo luogo.


Se Chu Feng fosse stato abbastanza audace e avesse eliminato il suo corpo, nessuno sarebbe riuscito a determinare dove fosse morto e chi lo aveva ucciso.


"Non ho intenzione di fare molto. Voglio solo farti capire le conseguenze di avermi attaccato." Disse Chu Feng.


"Come osi? Dove credi di essere? Non sai chi sono io?"


"Se oserai uccidermi, non solo non potrai più andartene, verrà coinvolta anche la tua famiglia."


Dai Shu lo minacciò. Voleva spaventarlo usando l'Alleanza degli Sciamani e far sì che Chu Feng non lo attaccasse.


"Davvero? In tal caso, vorrei proprio vedere se non riuscirò ad andarmene dopo averti ucciso."


Una volta dette queste parole, dei fulmini iniziarono ad illuminare gli occhi di Chu Feng. La sua espressione divenne gelida. Allo stesso tempo, uno sconfinato intento omicida ricoprì l'intera regione e circondò Dai Shu come dei demoni che si nascondevano nelle nuvole nere, bloccando ogni via di fuga.


"Non, non uccidermi!" Dai Shu iniziò a tremare di paura. Mentre le sue gambe si afflosciavano, i suoi pantaloni iniziarono a bagnarsi.


In un istante, si diffuse un brutto odore. Sentendolo, Chu Feng si accigliò. Poi mostrò un sorriso sdegnoso e disse: "Guarda quanto sei inutile."


Vedendo come aveva reagito Dai Shu, Chu Feng perse la voglia di ucciderlo. Nonostante questo tipo avesse cercato di ammazzarlo, era proprio un grande codardo.


Persone come lui non potevano causargli guai in futuro, non avevano il potenziale di farlo.


Per codardi come lui, morire sarebbe stato come passarla liscia facilmente. Così Chu Feng pensò che sarebbe stato meglio lasciarlo sopravvivere per fargli capire il divario di forza che c'era tra di loro e fargli rimpiangere per sempre la decisione di attaccarlo.


Tuttavia l'intento omicida di Dai Shu era stato estremamente intenso. Se Chu Feng non fosse stato abbastanza potente, sicuramente il giovane non lo avrebbe risparmiato assolutamente.


Quindi, anche se Chu Feng gli avesse risparmiato la vita, non gli avrebbe permesso di vivere in pace, doveva punirlo in qualche modo.


Arrivato a questo punto, Chu Feng prese per il colletto Dai Shu e iniziò a prendere a pugni il suo volto.


In soli due colpi, il viso di Dai Shu iniziò a gonfiarsi e a sanguinare. Non solo Chu Feng gli aveva spaccato il naso, ma gli aveva rotto i denti e lo aveva accecato da un occhio.


Tuttavia Chu Feng non aveva ancora sfogato la sua rabbia. Così afferrò Dai Shu per la spalla e iniziò a torcergli il braccio.


Dopodiché Chu Feng diede un calcio alla sua gamba destra, rompendola spietatamente.


"Ahhhhh!!!"


"Perdonami, perdonami, ti prego! Fratello Chu Feng, ti tratterò come il mio antenato, per favore, ti prego, perdonami, non picchiarmi più."


In un solo istante, il corpo di Dai Shu si ricoprì di lividi e tagli. Tuttavia, a parte urlare, Dai Shu non osò opporsi e iniziò ad implorare pietà incessantemente.


Chu Feng smise all'improvviso di picchiarlo e disse freddamente: "Smamma. Sono di buon umore oggi e così ti lascerò andare."


"M-mi lascerai davvero andare?" Dai Shu rimase scioccato da queste parole. Guardò Chu Feng con sospetto, non osava credere alle sue orecchie.


"Ora smamma." Chu Feng annuì.


"Grazie fratello Chu Feng, grazie fratello Chu Feng!" Dai Shu iniziò a barcollare e poi iniziò a strisciare via. Poi iniziò a volare il più velocemente possibile in direzione dell'Alleanza degli Sciamani.


Dai Shu era estremamente veloce. In un batter d'occhio aveva percorso diverse miglia di distanza. Quando si girò e non vide Chu Feng dietro lui, pensò di essere salvo.


"Chu Feng, aspetta e vedrai, una volta che tornerò nell'Alleanza degli Sciamani mi farò aiutare dai miei senior. Ti farò capire quali sono le conseguenze dell'avermi picchiato."


Dai Shu stava stringendo i denti per la rabbia. La sua codardia prima evidente ora sembrava scomparsa, invece era stata rimpiazzata da un'espressione sinistra.


"Buzz." Tuttavia, proprio in quel momento, un'enorme formazione Spirit coprì il cielo e la terra. La velocità in cui si formava era estremamente elevata e superò all'istante Dai Shu, intrappolandolo.


Quando Dai Shu si girò, cambiò drasticamente espressione. Chu Feng era apparso dietro di lui. Inoltre c'era anche lui all'interno della formazione. Era evidente che fosse stato il giovane a creare questa formazione.


Quando vide la barriera, Dai Shu iniziò a sudare profusamente. Era spaventato a morte.


Visto che Dai Shu era uno Sciamano dal Mantello d'Oro, poteva capire quanto era potente la formazione davanti a lui. Era impossibile per lui rompere questa barriera usando potere marziale, né poteva creare un'apertura usando tecniche Spirit. Non aveva scampo.


"Fratello Chu Feng, t-t-tu... non puoi rimangiarti la parola." Dai Shu mostrò un'espressione terrorizzata.


Non sapeva se Chu Feng avesse davvero intenzione di lasciarlo andare. Aveva la sensazione di essere stato preso in giro.


"Io mantengo sempre la parola data. Dato che ho detto che ti avrei lasciato andare, naturalmente lo farò."


"Come potresti spiegare cosa ti è successo in quelle condizioni? Presto cura le tue ferite, non sarà troppo tardi per te tornare dopo che sarai guarito." Disse con un sorriso Chu Feng.


"Tu..." Dai Shu quasi scoppiò di rabbia. Le intenzioni di Chu Feng erano ovvie, gli stava dicendo di rimuovere ogni prova di come era stato picchiato.


Doveva ammettere che Chu Feng era proprio infido, ma non poteva farci nulla; poteva solo ubbidire ai suoi ordini.


Di conseguenza, iniziò a prendere delle medicine per guarirsi sul posto. Allo stesso tempo creò una formazione Spirit per guarire l'occhio che era stato distrutto da Chu Feng, curando rapidamente le altre ferite, inclusa quella del braccio e della gambe spezzate.


Dai Shu usò praticamente tutte le tecniche che conosceva per guarirsi il più velocemente possibile.


Non osò essere troppo lento perché temeva che Chu Feng cambiasse idea e decidesse di ucciderlo.


"Ah..."


Vedendo Dai Shu che cercava di guarirsi frettolosamente nelle sue pessime condizioni, Chu Feng ridacchiò lievemente.


Poi decise di sedersi a gambe incrociate a mezz'aria e iniziò a godersi lo spettacolo.


La formazione Spirit che aveva creato era a doppio strato. Il primo funzionava da sigillo e l'altro era di occultamento.


Quindi Chu Feng non temeva che qualcuno li avrebbe scoperti, né aveva timore che qualcuno lo scoprisse.


"Me**a, quest'aura." Lo sguardo si spostò frettolosamente in direzione dell'Alleanza degli Sciamani.


Proprio in quel momento, arrivò un'ondata di potente energia. Con uno scoppio, le formazioni di Chu Feng furono distrutte.


Un vecchio apparì lentamente dalle increspature di energia caotiche.


Era evidente che fosse stato lui a fare esplodere le barriere di Chu Feng.
                                


                                



