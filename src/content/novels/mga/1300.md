---
title: Capitolo 1300 – Anziano Miao, nonno Miao
pubDate: 2024-07-15T18:13:16.491Z
tags:
    - mga
---


Capitolo sponsorizzato, ringraziamo Federico!
13 capitoli in coda (Federico), 0/3
-Schadenfreude


Dopo che le increspature di energia scomparirono gradualmente, un vecchio apparì di fronte a Chu Feng.


Era un vecchio dai capelli bianchi come piume e aveva la pelle priva di rughe come un bambino. Aveva un'espressione fredda ed emetteva un'aura molto potente. Era un Semi Martial Emperor. Tuttavia, nemmeno Chu Feng poteva capire a che livello era. La sua coltivazione era imperscrutabile.


Inoltre era uno Sciamano, indossava un Mantello d'Oro. Tuttavia questo non era il punto importante, l'aspetto più importante era il distintivo che portava al petto.


Era il distintivo dell'Alleanza degli Sciamani. Tuttavia, era completamente diverso dalla placca che avevano Sima Ying e Dai Shu. Il suo distintivo era uguale a quello di Sima Huolie, quella di un Anziano principale.


<em>'Sembra che si metta proprio male.'</em>


Chu Feng si accigliò per lo spavento.


Aveva finito con l'incontrare uno degli Sciamani principali dell'alleanza dopo aver picchiato un loro discepolo. Sicuramente non era una buona notizia.


"Huuuu!!"


All'improvviso il vecchio mosse la manica. In un istante, si sollevò una raffica nel cielo. L'increspatura di energia fu dispersa all'istante dal vento.


"Cosa state facendo?" Chiese freddamente il vecchio.


"Anziano Miao, mi aiuti, mi aiuti!" Dai Shu smise di guarirsi e si avvicinò frettolosamente al vecchio, si inginocchiò a terra e iniziò ad implorare aiuto con un'espressione contrariata.


"Dai Shu, cosa ti è successo?" Chiese l'Anziano Miao.


"È stato lui, è stato lui a fare tutto questo."


"Il suo nome è Chu Feng, è un amico di junior Sima. All'inizio lei voleva che Chu Feng rimanesse qui ad aspettarla, ma lui ha insistito ad andarsene. Abbiamo provato a convincerlo a rimanere, ma ha rifiutato."


"Visto che chi viene qui è nostro ospite, ho deciso di essere cortese e di accompagnarlo. Tuttavia non mi sarei mai immaginato che lungo la strada si sarebbe riempito di intento omicida e che mi avrebbe voluto uccidere a causa dei miei buoni rapporti con junior Sima."


 "Sono stato colto di sorpresa e per questo non sono riuscito ad oppormi a lui."


"Fortunatamente l'Anziano Miao è arrivato nel momento giusto, altrimenti sarei stato ucciso da quel Chu Feng." Spiegò Dai Shu con un'espressione contrariata.


Chu Feng rimase senza parole. Questo Dai Shu era proprio spudorato, un conto sarebbe stato ribaltare la situazione, ma adesso lo stava proprio diffamando. Non poteva essere più spudorato di così.


L'Anziano Miao guardò Dai Shu e gli chiese: "Dai Shu, è la verità?"


"Non ho detto una sola menzogna. Anziano Miao, per favore mi aiuti ad ottenere giustizia." Dai Shu si inginocchiò.


"Mn, puoi alzarti." Poi disse con tono freddo al giovane: "Non puoi toccare la gente della nostra Alleanza degli Spiriti come desideri."


"Grazie Anziano Miao." Dopodiché, Dai Shu iniziò ad osservare Chu Feng con un sorriso gelido. Voleva vedere personalmente come l'Anziano Miao avrebbe punito il suo nemico.


"Pow." Tuttavia, il vecchio diede uno schiaffo a Dai Shu all'improvviso.


Il colpo fu così potente che scaraventò via il discepolo. Solo dopo aver roteato per oltre una decina di volte Dai Shu riprese l'equilibrio e quasi cadde a terra.


Lo schiaffo era stato davvero spietato. Aveva deformato un lato del viso di Dai Shu. L'enorme impronta del palmo era penetrata perfino nelle sue ossa.


"Anziano Miao, perché..." Dai Shu era stupefatto. Si tenne il viso che stava sanguinando incessantemente e mostrò un'espressione sbalordita.


"Se fosse stato come hai detto, allora naturalmente Chu Feng meriterebbe di essere punito. Ma se hai mentito, allora sei tu a doverla pagare." Disse con freddezza l'Anziano Miao.


"Anziano Miao, cosa sta dicendo? Non capisco cosa intende dire, non le ho mentito." Spiegò con fare contrariato Dai Shu.


"Umpf, osi continuare a mentire?" L'Anziano Miao sbuffò freddamente. Dopodiché, con un cenno della manica, lo spazio dietro di lui tremò lievemente. Aveva rivelato una formazione d'occultamento che iniziò a scomparire. Da essa apparì una splendida donna, Sima Ying.


"Junior Sima?" Dai Shu si riempì di sorpresa e paura. Chu Feng invece tirò un sospiro di sollievo.


Probabilmente questo Anziano Miao avrebbe punito Dai Shu e non lui.


In effetti, dopo che apparì, Sima Ying iniziò a schiaffeggiare in continuazione Dai Shu. "Pow, pow, pow." Risuonò un tonfo dopo l'altro.


Dopodiché cominciò anche a riempirlo di pugni e calci. Dai Shu, che prima si era guarito, si riempì di nuovo di tagli e lividi. Fu ridotto in condizioni ancora più miserabili rispetto a prima.


"Junior Sima, non colpirmi più, non picchiarmi, per favore smettila di picchiarmi." Dai Shu non ebbe altra scelta che implorare perdono.


"Dai Shu, ti consideravo un mio senior, eppure sei così spudorato. Abbiamo visto quello che hai fatto, eppure continui a mentire? Quanto puoi essere spudorato?"


Tuttavia, Sima Ying non smise di attaccarlo, anzi iniziò ad insultarlo. Più lo attaccava, più lo colpiva con violenza. Sembrava che desiderasse picchiarlo a morte.


Dai Shu impallidì quando sentì le sue parole. Non osò nemmeno implorare perdono ormai. Strinse i denti e sopportò in silenzio.


Non si sarebbe mai immaginato che i suoi crimini fossero stati già rivelati. In quel momento si rese conto finalmente perché l'Anziano Miao e Sima Ying lo avevano colpito. Ora poteva solo accettare la sua punizione in silenzio.


"Ying'er, basta, puoi fermarti." Disse alla fine l'Anziano Miao.


Sima Ying colpì comunque Dai Shu diverse volte ma poi si fermò.


"Dai Shu, mi hai davvero deluso. Prendendo in considerazione tuo nonno, non annuncerò pubblicamente i tuoi crimini. Tuttavia informerò tuo nonno così che possa punirti. Vattene da qui ora." Disse freddamente l'Anziano Miao.


"La ringrazio Anziano Miao, grazie junior Sima." Stavolta Dai Shu non osò esitare. Si girò e iniziò a volare immediatamente verso l'Alleanza degli Spiriti.


Nonostante fosse riuscito a scappare a stento, Dai Shu non riuscì a rallegrarsi minimamente. Questo perché sapeva che le sue prospettive future erano rovinate. Data la sua posizione, l'Anziano Miao avrebbe potuto schiacciarlo come una formica con facilità.


"Chu Feng, lascia che vi presenti. Questo è nonno Miao. Nell'Alleanza degli Spiriti, a parte mio nonno, è la persona più affezionata a me."


"Nonno Miao, lui è Chu Feng. Se non fosse stato per il suo aiuto a villa Sima, non solo non sarei riuscita a tenere i resti di mio nonno, sarei anche morta lì." Disse Sima Ying.


"Ying'er, hai sofferto così tanto."


"Ma non preoccuparti, la nostra Alleanza degli Spiriti vendicherà sicuramente tuo nonno."


L'Anziano Miao si avvicinò e accarezzò con gentilezza il capo di Sima Ying. Nonostante la sua espressione non fosse fredda come prima, era proprio addolorata.


Chu Feng si rese conto che non stava fingendo, era davvero triste per la morte di Sima Huolie.


