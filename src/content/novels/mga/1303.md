---
title: Capitolo 1303 – Discepolo Nominale
pubDate: 2024-07-15T21:13:16.491Z
tags:
    - mga
---


Capitolo sponsorizzato, ringraziamo Federico!
10 capitoli in coda (Federico), 0/3
-Schadenfreude


Quando Chu Feng si avvicinò alla Foresta di Bambù delle Foglie Cadute, riuscì a percepire la maestosa formazione che copriva completamente il territorio.


La Foresta di Bambù delle Foglie Cadute poteva essere solo ammirata da lontano. Vi si poteva entrare solo attraverso un passaggio particolare.


In quel momento Chu Feng vide molte persone. Stavano volando o camminando, ma si stavano tutte precipitando verso l'entrata della Foresta di Bambù delle Foglie Cadute.


Chu Feng fu sorpreso da questa scena. Dopo aver chiesto informazioni sulla foresta e aver viaggiato fino a qui, aveva saputo che la Foresta di Bambù delle Foglie Cadute era occupata.


Questo territorio era occupato da molto tempo. Tremila anni fa, qualcuno aveva fondato un Sect qui. Inoltre il suo nome era uguale a quello della foresta.


Nonostante il Sect della Foresta di Bambù delle Foglie Cadute fosse esistito solo da tremila anni, pochissimo in confronto ai colossi che regnavano in questo piano da oltre diecimila anni e perfino alla montagna del Legno Turchese, lo sviluppo della Foresta di Bambù delle Foglie Cadute era stato estremamente veloce. Il Sect possedeva moltissimi esperti. Poteva essere considerato molto potenti ed era riconosciuto come una delle organizzazioni più potenti del territorio, seconda solo all'Alleanza degli Sciamani.


Inoltre questo era il mese in cui si sarebbe tenuto il reclutamento di nuovi discepoli. Così, di recente, si sarebbero radunate molte persone qui.


Tuttavia Chu Feng non era interessato al reclutamento, né a come l'avrebbero fatto. Non era venuto qui per diventare un discepolo della Foresta di Bambù delle Foglie Cadute.


Dopotutto aveva anche rifiutato l'invito di unirsi all'Alleanza degli Sciamani.


Era venuto qui per un solo motivo, voleva incontrare Hong Qiang.


Aveva deciso così, indipendentemente se avesse potuto aiutarlo o meno.


Dopotutto era il primo esperto della Terra Sacra delle Arti Marziali che Chu Feng avesse mai incontrato. Nonostante poteva essere solo parte di una coscienza, poteva essere considerato comunque un incontro. Così Chu Feng avrebbe insistito a porgli visita. Questo incontro lo avrebbe aiutato ad esaudire un desiderio e avrebbe anche rispettato la promessa fatta in passato.


Un discepolo della Foresta di Bambù delle Foglie Cadute guardò Chu Feng e chiese freddamente: "Cosa? Desideri trovare l'Anziano Hong Qiang?"


Visto che Chu Feng aveva nascosto la sua aura, questo Martial Lord di nono livello guardò il giovane con un'espressione gelida e sdegnata.


Chu Feng aveva nascosto la sua coltivazione perché, visto cos'era successo nell'Alleanza degli Sciamani, temeva che anche la Foresta di Bambù delle Foglie Cadute lo avrebbe invitato ad unirsi a loro se avesse rivelato il suo talento.


Se gli avessero fatto una proposta del genere, Chu Feng naturalmente avrebbe rifiutato, ma chissà se l'avrebbero lasciato andare via. Se avessero serbato rancore nei suoi confronti e avessero deciso di fargli del male, allora tanto valeva non fare questa visita.


Nonostante mantenere un alto profilo avrebbe spaventato gli altri, a volte bisognava cercare di non attirare l'attenzione.


Dato che aveva deciso di nascondere la sua forza, Chu Feng aveva previsto che ci sarebbero state delle persone che l'avrebbero guardato con sdegno. Così non si offese per questo, invece tirò fuori diverse Perle Marziali e le passò di nascosto al discepolo. Disse con un sorriso: "Fratello, l'Anziano Hong Qiang è presente?"


"Ehi, fratello sai proprio come trattare."


Il discepolo mise subito da parte le Perle Martial. Il suo atteggiamento ora era cambiato completamente ed era molto cortese nei confronti di Chu Feng.


Tuttavia, quando sentì il nome di Hong Qiang, iniziò ad accigliarsi.


Disse a disagio: "In effetti l'Anziano Hong Qiang è davvero nella Foresta di Bambù delle Foglie Cadute. Inoltre è il capo della Foresta di Bambù Abbandonata. Tuttavia si dice che rimanga in isolamento a porte chiuse tutto l'anno e che non riceva mai ospiti. Fratello, temo che sarà impossibile incontrarlo per te."


"Allora è così..." Chu Feng non riuscì a contenere la delusione.


Era venuto da molto lontano e aveva anche viaggiato per metà del dominio dell'Alleanza per arrivare fin qui. Ci aveva messo molto tempo anche solo per arrivare alla Foresta di Bambù delle Foglie Cadute.


Aveva fatto tutto questo per incontrare Hong Qiang e soddisfare questo desiderio che provava da tempo. Eppure ora gli era stato detto che non poteva vederlo. Così, sarebbe stata una menzogna dire che Chu Feng non fosse deluso.


"Fratello, se desideri davvero vederlo, allora avrei un metodo."


Vedendo l'espressione avvilita di Chu Feng, il discepolo si sentì un po' in colpa e propose un'alternativa per consolarlo.


"Che sorta di metodo?" Chiese Chu Feng.


"Guarda laggiù, la nostra Foresta di Bambù delle Foglie Cadute sta reclutando discepoli al momento. Anche la Foresta di Bambù Abbandonata presieduta dall'Anziano Hong Qiang sta accettando nuove reclute. Inoltre i loro requisiti sono estremamente bassi."


"Se desideri incontrarlo, puoi provare a diventare un discepolo della sua Foresta di Bambù Abbandonata. Tanto non è una divisione molto grande e sicuramente prima o poi potrai incontrarlo." Disse il discepolo.


"Diventare un discepolo della Foresta di Bambù delle Foglie Cadute? No vabbè, non desidero unirmi ad un Sect." Chu Feng scosse la testa.


"Nessuno ha detto che ti devi unire alla Foresta di Bambù delle Foglie Cadute. Non volevi solo incontrare l'Anziano Hong Qiang? In tal caso puoi diventare un discepolo nominale. I discepoli nominali possono andarsene dalla Foresta di Bambù delle Foglie Cadute quando vogliono."


"Alcuni desiderano apprezzare la bellezza della Foresta di Bambù delle Foglie Cadute da vicino e così entrano usando questa posizione di discepolo nominale. Una volta entrati, non provano ad allenarsi, ma fanno giri turistici per la foresta. Quando hanno finito di godersi il paesaggio, rinunciando alla posizione di discepolo nominale e se ne vanno tranquillamente dal nostro Sect." Disse il discepolo.


"La Foresta di Bambù delle Foglie Cadute permette una cosa del genere?" Chu Feng ne fu sorpreso.


"Eh, è qualcosa che abbiamo accettato dopo un po'. La Foresta di Bambù delle Foglie Cadute dev'essere coltivata. Così c'è bisogno di persone che ne parlino ed è meglio usare degli estranei che usare i propri discepoli."


"Tuttavia bisogna essere abbastanza potenti per godersi il paesaggio della nostra Foresta di Bambù delle Foglie Cadute."


"Il nostro Sect è diviso nella Foresta di Bambù Colorata, quella dorata, d'argento, di ferro, di rame e quella Abbandonata, a seconda della bellezza del paesaggio."


"Le prime tre sono di grado superiore. I requisiti per diventare loro discepoli sono estremamente alti. Anche l'esame dei discepoli nominali è estremamente duro. Senza una forza sufficiente, ci si può scordare di entrare lì."


"Ma se uno è abbastanza potente da superare l'esame, allora entrare nelle loro tre foreste sarà facile. Agli Anziani non importa minimamente."


"Anzi, sono estremamente contenti che individui talentuosi diventino discepoli nominali ed entrino nella Foresta di Bambù delle Foglie Cadute per godersi il paesaggio."


"Dopotutto in futuro qualcuno tra di loro potrebbe diventare un famoso esperto. In tal caso il titolo di discepolo nominale potrebbe essere usato come mezzo per formare un rapporto amichevole." Spiegò il discepolo.


"Allora è così. Ringrazio il senior per il consiglio." Chu Feng porse i suoi rispetti con molto apprezzamento.


Anche se questo discepolo lo aveva sottovalutato, dopo aver ricevuto le Perle Martial aveva finito con il dargli un suggerimento utile. Si poteva dire che avesse fatto del suo meglio per aiutare Chu Feng. Persone come lui non potevano essere considerate troppo male alla fine.


Dopodiché Chu Feng decise di entrare nella Foresta di Bambù Abbandonata come discepolo nominale, poi avrebbe cercato Hong Qiang. Dopotutto aveva viaggiato a lungo per venire fin qui e non voleva tornare a mani vuote. Anche se avesse dovuto usare qualche metodo indiretto, sarebbe stato disposto a farlo.
                                


                                



