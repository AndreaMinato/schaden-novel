---
title: Capitolo 1305 - Così è un genio
pubDate: 2024-07-15T23:13:16.491Z
tags:
    - mga
---


Capitolo regolare,
9 capitoli in coda (Federico), 0/3
-Schadenfreude


C'erano quattordici persone, ognuna di loro alta e dall'aspetto robusto.


Si stavano avvicinando lentamente a Chu Feng e le loro potenti aure lo avevano già avvolto.


Le persone vicine al giovane si spaventarono e iniziarono subito a farsi da parte, nascondendosi ad una distanza di cento metri. Nessuno desiderava essere coinvolto.


Tuttavia molti coltivatori coraggiosi si erano anzi fatti avanti per godersi lo spettacolo.


In quel momento, la vasta sala del palazzo dove le foreste di bambù reclutavano i discepoli iniziò ad animarsi. La gente stava accorrendo a guardare. Solo Chu Feng rimase sul posto con un lieve sorriso sul volto.


"Junior Chu Feng, presto, vieni con me." Li Xiang cercò frettolosamente di trascinare via Chu Feng, ma proprio in quel momento, l'Anziano della Foresta di Bambù di Rame batté il palmo sul tavolo e gridò con rabbia: "Spazzatura della Foresta di Bambù Abbandonata, cosa stai facendo? Deve ancora unirsi ufficialmente al Sect, come puoi portarlo nella Foresta di Bambù Abbandonata? Non sai quali sono le regole?"


Li Xiang tremò. Come poteva osare ribellarsi ad un Anziano? Così poté solo farsi da parte in silenzio.


"Senior Li Xiang, ti ringrazio per la gentilezza. Ma se non darò una lezione a questi rifiuti, non impareranno mai." Chu Feng sorrise lievemente e iniziò ad avvicinarsi ai quattordici uomini.


Quando uno non desiderava causare guai, avrebbe dovuto tollerare molti affronti, ma una volta passato il limite, non ci sarebbe stato più bisogno di sopportare.


Chu Feng aveva osato attaccare persone dal potere e dalle origini incredibili, così come poteva non osare picchiare questo branco di rifiuti?


"Picchiamolo!"


I quattordici iniziarono a scagliare pugni e calci. Stavano usando il metodo più semplice e basilare per attaccare.


"Umpf."


Chu Feng si limitò a sbuffare con sdegno. Dopodiché iniziò a sfrecciare come il vento e a contrattaccare con una velocità fulminea.


"Pow, pow, pow."


Chu Feng era estremamente rapido, mentre schiava i suoi nemici, sferrò attacchi spietati e feroci. Ogni suo colpo avrebbe ferito i suoi nemici.


"Ahiaaa!!"


Chu Feng era troppo veloce. Quando la folla riuscì a reagire, i quattordici giacevano a terra, rotolandosi a terra ed ululando per il dolore, oppure coprendosi le teste o la faccia mentre il loro sangue scorreva a terra. Erano ridotti in condizioni miserabili.


Chu Feng aveva finito lo scontro in un solo secondo. Non solo aveva sconfitto tre Martial Lord di quinto livello, due di sesto, cinque di settimo e tre di ottavo, aveva anche battuto il Martial Lord di nono livello.


Eppure Chu Feng aveva rivelato solo la forza di un Martial Lord di ottavo livello.


Nonostante questo, indipendentemente dalla loro coltivazione, i suoi avversari furono sconfitti in un solo colpo.


Tuttavia nessuno sapeva che Chu Feng era stato indulgente, altrimenti queste persone sarebbero state già fatte a pezzi.


Questo ribaltamento della situazione era stato troppo improvviso. Quando la folla vide la gente che si rotolava a terra, rimase sbalordita.


"Chi altro desidera sperimentare la mia forza? Provate pure." Disse lentamente Chu Feng. Nonostante il suo tono fosse molto calmo, era estremamente tirannico.


"Questo..." Come poteva esserci ancora qualcuno di così audace da sfidare il giovane? I discepoli si spaventarono come se avessero visto il re degli inferi e si allontanarono da Chu Feng.


Fu solo in quel momento che capirono di aver giudicato troppo presto questo nuovo arrivato. La forza di Chu Feng aveva superato la loro immaginazione.


"Clap... clap... clap..."


All'improvviso si sentì un applauso. Era stato un Anziano della Foresta di Bambù di Ferro. Si stava avvicinando a Chu Feng tutto sorrisi.


"Amico, il tuo nome è Chu Feng? Sei davvero talentuoso. Con il tuo talento potresti benissimo unirti alla nostra Foresta di Bambù di Ferro. Inoltre non ci sarebbe bisogno di nessun esame." Disse spudoratamente il vecchio. Si era dimenticato completamente di come aveva deriso Chu Feng prima.


"Esatto amico, posso garantirti che, se ti unirai alla nostra Foresta di Bambù di Ferro, sicuramente otterrai grandi risultati." Immediatamente dopo, altri Anziani della Foresta di Bambù di Ferro si avvicinarono con fare amichevole.


"Amico Chu Feng, sei riuscito a battere un Martial Lord di nono livello, significa che hai un potere combattivo sbalorditivo. Devi essere un genio."


"Se un talento come lui si unisse alla tua Foresta di Bambù di Ferro, sarebbe davvero uno spreco." Proprio in quel momento anche gli Anziani della Foresta di Bambù di Rame si avvicinarono.


L'Anziano che aveva parlato era proprio lo stesso che aveva spinto quei discepoli a picchiare Chu Feng prima.


Tuttavia ora il suo atteggiamento era completamente diverso. Adesso i suoi occhi stavano brillando e stava guardando Chu Feng come se fosse un tesoro.


Arrivò di fronte a Chu Feng e con un sorriso amichevole disse: "Ti invito ad unirti alla nostra Foresta di Bambù di Rame. Posso garantirti che se ti unirai a noi, ti daremo molte risorse e avrai un'autorità superiore agli altri discepoli."


Vedendo la spudoratezza del vecchio, l'Anziano della Foresta di Bambù di Ferro gridò: "Ehi! Siete troppo prepotenti, dovreste sapere che siamo stati noi i primi ad invitarlo."


"Questa è una competizione. Se pensate di avere l'abilità per convincere l'amico Chu Feng ad unirsi a voi, allora potete provarci. Tuttavia temo che non ne sarete capaci." Non solo gli Anziani della Foresta di Bambù di Ferro si rifiutarono di arrendersi, ma iniziarono a deridere i membri della Foresta di Ferro.


"Tu..." Gli Anziani della Foresta di Bambù di Ferro si infuriarono, ma non potevano dire nulla.


Nonostante le Foreste di Bambù di Rame, di Ferro e quella Abbandonata fossero le più deboli, c'era una chiara differenza di forza tra di esse. Era evidente che la terza fosse la più debole. La prima era la più forte e di gran lunga superiore alla Foresta di Bambù di Ferro.


Anche se il livello che stava mostrando Chu Feng non poteva essere considerato così elevato, battere qualcuno di livello superiore significava essere dei geni. Quindi come poteva la Foresta di Bambù di Ferro lasciarsi scappare un discepolo del genere? Se fosse riuscita a reclutare Chu Feng, sarebbe stato un grande merito.


Dopo aver assistito al talento del giovane, gli Anziani delle Foreste di Bambù di Ferro e di Rame cambiarono completamente atteggiamento. Da disprezzo assoluto, ora lo adoravano. Iniziarono perfino a litigare per Chu Feng.


"Cielo, non mi sarei mai immaginato che quel tipo sarebbe stato un genio. Perché un talento del genere verrebbe qui?"


I discepoli presenti iniziarono a provare timore reverenziale nei confronti di Chu Feng. Dopotutto persone del genere potevano solo ammirare da lontano i geni.


Eppure, allo stesso tempo non capivano perché Chu Feng, qualcuno capace di unirsi alle tre frazioni più forti, sarebbe venuto qui.


"Sigh, sembrerebbe che la nostra Foresta di Bambù Abbandonata sia destinata a non ottenere un buon talento come lui."


Li Xiang scosse la testa impotente. Allo stesso tempo si girò e si preparò ad andarsene.


Sapeva che non c'erano più speranze per lui.


"Senior Li Xiang, ora torniamo nella Foresta di Bambù Abbandonata?"


Tuttavia all'improvviso apparì una persona accanto a lui.


Era proprio Chu Feng.
                                


                                



