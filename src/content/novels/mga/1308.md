---
title: Capitolo 1308 – Proteggere la Propria Dignità
pubDate: 2024-07-16T02:13:16.492Z
tags:
    - mga
---


Capitolo regolare,
7 in coda, <strong>0/10</strong> donazione</em>
<em>-Schadenfreude</em>


Dopodiché Chu Feng e Li Xiang chiacchierarono per un bel po'. A quanto pareva il motivo per cui Li Xiang era illeso anche se era un discepolo della Foresta di Bambù Abbandonata era perché in origine apparteneva alla Foresta di Bambù di Rame.


Era stato mandato qui perché aveva provocato una persona troppo potente. Così come punizione doveva trascorrere tre anni nella Foresta di Bambù Abbandonata prima di tornare dov'era prima.


Inoltre Li Xiang aveva anche un fratello minore di nome Li Xiao che era un genio e una persona influente nella Foresta di Bambù di Rame.


Così nessuno aveva osato picchiarlo.


Dopo che era stato mandato nella Foresta di Bambù Abbandonata, Li Xiang aveva pensato di poter aiutare i discepoli qui. Così aveva usato le sue tecniche Spirit per aiutarli a guarire le ferite.


Sfortunatamente non era riuscito a proteggerli.


Non molto tempo dopo che li aveva guariti, Li Xiang aveva visto i discepoli della Foresta di Bambù Abbandonata venire picchiati brutalmente e tornare invalidi.


Non era riuscito ad impedirlo.


Alcuni erano stati accecati, ad altri era stata tagliata la lingua, torte le mani, tagliate le braccia e varie altre torture sanguinose. Eppure Li Xiang aveva potuto solo rimanere a guardare, impotente.


Si era biasimato incessantemente dopo aver visto com'erano stati torturati i suoi compagni. Pensava che fosse tutta colpa sua. Se non li avesse aiutati a guarire, non sarebbero stati tormentati di nuovo.


Con rimorso e indignazione, Li Xiang era andato a cercare suo fratello per chiedere aiuto. Voleva che suo fratello lo aiutasse a vendicarli.


Tuttavia Li Xiao gli aveva detto di non intromettersi e di ricevere la sua punizione, così da poter tornare nella Foresta di Bambù di Rame.


Nonostante Li Xiang fosse molto riluttante, non era abbastanza forte. Senza nessun'altra scelta, Li Xiang poteva solo continuare a rimanere nella Foresta di Bambù Abbandonata, impotente. E ora i suoi tre anni di punizione stavano per concludersi e presto sarebbe tornato nella sua foresta.


Questo era anche il motivo per cui aveva sperato che Chu Feng si sarebbe unito alla Foresta di Bambù Abbandonata. Aveva capito che Chu Feng era molto potente, molto più formidabile di lui. Inoltre aveva intuito che era una persona che teneva molto alla sua dignità.


Forse se Chu Feng si fosse unito alla Foresta di Bambù Abbandonata, avrebbe potuto permettere ai suoi compagni di vivere molto più confortevolmente.


I discepoli delle Foreste di Bambù di Rame e di Ferro avevano diversi metodi per maltrattarli.


Anche se i discepoli della Foresta di Bambù Abbandonata avevano rinunciato a rigenerare i loro corpi, gli altri continuavano a tormentarli.


A volte sarebbero entrati nel loro territorio e avrebbero usato ogni sorta di giustificazione e metodo per umiliarli.


Nel caso fossero stati scontenti per qualche motivo o fossero stati picchiati da qualcuno, sarebbero venuti qui per sfogare la loro rabbia e a volte perfino per passare il tempo.


Sembrava che i discepoli della Foresta di Bambù delle Foglie Cadute fossero i loro giocattoli, le loro sacche da boxe.


"Ho esaminato la Foresta di Bambù Abbandonata per molto tempo e ho scoperto che molte regioni sono coperte da feci e rifiuti. Dovrebbe essere anche questo opera loro, vero?"


"Mn, vengono qui per fare i propri bisogni. Trattano la nostra Foresta di Bambù Abbandonata come una latrina. Inoltre non ci permettono di pulire. Pensano che la Foresta di Bambù Abbandonata sia un posto sporco e che quindi dovrebbe essere ricoperto di feci." Rispose Li Xiang.


"Eheh, sono davvero disgustosi. Credono davvero di essere dei geni?"


Chu Feng rise freddamente. I discepoli delle Foreste di Bambù di Rame e di Ferro dopotutto appartenevano solo alla sezione inferiore. Non erano nient'altro che spazzatura in confronto alle tre fazioni più forti del Sect.


Eppure questa spazzatura osava umiliare gli altri. Era davvero eccessivo e intollerabile.


"Hai detto di aver incontrato senior Hong Qiang quando sei arrivato nella Foresta di Bambù Abbandonata. In tal caso deve sapere anche lui delle condizioni miserabili dei discepoli, no? Non è mai intervenuto?" Chiese Chu Feng.


Voleva sapere che sorta di individuo era Hong Qiang vista la sua indifferenza nei confronti della Foresta di Bambù Abbandonata.


Che l'esperto ultraterreno che aveva incontrato nella Regione del Mare Orientale fosse solo della spazzatura nella Terra Sacra delle Arti Marziali?


Non avrebbe reagito nemmeno se il suo territorio veniva trattato come una latrina e i suoi discepoli venivano umiliati?


"Ho già fatto questa domanda a Lord Hong Qiang, tuttavia ha detto che ognuno ha la sua dignità. Se uno è disposto ad abbandonare la sua dignità e accetta volontariamente umiliazioni per ottenere dei benefici, allora discepoli del genere non sono degni di appartenere alla sua foresta." Disse Li Xiang.


"Ha detto solo questo?"


Chu Feng ne fu un po' sollevato. Questo perché l'Anziano Hong Qiang la pensava proprio come lui e quindi non significava che non poteva proteggerli, ma che avesse deciso di non aiutarli perché pensava che non fossero all'altezza delle sue aspettative.


"No, ha aggiunto altro. Ha detto: 'Sei come loro, se ti piace stare qui, allora rimani qui e continua a ricevere ogni tipo di tormento. Se non ti piace stare qui allora dovresti andartene il prima possibile. Nonostante perderai un po' di risorse di coltivazione, se non altro potrai recuperare la dignità'."


"Dopo aver detto questo se n'è andato e non l'ho più visto. Tutti dicono che è entrato in isolamento."


"All'inizio volevo parlare di nuovo con lui una volta che fosse uscito dall'isolamento. Anche se non gli importa della Foresta di Bambù Abbandonata, né dei suoi discepoli e sembra inadatto alla sua posizione, ho sempre pensato che non fosse inutile e codardo come potrebbe sembrare. Anzi, ho la sensazione che sia una persona misteriosa."


"Sfortunatamente il suo isolamento stavolta è molto più lungo del solito. Non è riapparso per tre interi anni." Li Xiang scosse la testa con fare deluso.


"Ciò che ha detto ha un significato più profondo." Chu Feng annuì. Poi chiese: "In tal caso, quanto erano lunghe le sue sessioni di isolamento in passato?"


"Dicono che sarebbero state tra uno, due e tre mesi. Anche il periodo più lungo sarebbe stato solo di sei mesi. Tuttavia stavolta è rimasto in isolamento per molto più tempo."


"Così i discepoli della Foresta di Bambù Abbandonata sono stati ridotti in condizioni ancora più miserabili. Allora, anche se erano stati maltrattati in continuazione, nessuno aveva osato urinare e defecare per tutto il territorio."


"Ora che però l'Anziano Hong Qiang è scomparso da tre anni, non c'è nulla che quelle persone non osino fare." Disse con un sorriso pieno di amarezza Li Xiang.


Nonostante fosse stato qui solo per tre anni, aveva visto le umiliazioni sempre più intense a cui erano sottoposti i discepoli delle Foresta di Bambù Abbandonata.


"Sigh, è solo normale che vengano maltrattati quando l'Anziano al comando non c'è." Chu Feng sospirò. Tuttavia non biasimava più Hong Qiang.


Aveva la sensazione che Hong Qiang fosse lo stesso esperto ultraterreno di prima, ma la sua personalità doveva essere un po' eccentrica.


"Junior Chu Feng, puoi proteggerli, vero?" Chiese all'improvviso Li Xiang. Il suo sguardo era pieno di speranza.


"Io?" Chu Feng ne fu un po' sorpreso. Non si aspettava che Li Xiang avrebbe fatto questa richiesta.


"So che sei diverso da noi, che sei una persona che tiene alla propria dignità. So che persone come te non proteggeranno solo la propria dignità, ma anche quella dei suoi compagni." Disse Li Xiang.
                                


                                



