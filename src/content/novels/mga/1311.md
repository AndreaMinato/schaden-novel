---
title: Capitolo 1311 – Xiao Ming è nei guai
pubDate: 2024-07-16T05:13:16.492Z
tags:
    - mga
---


Capitolo sponsorizzato, ringraziamo Federico!
4 capitoli in coda (Federico), 0/3
-Schadenfreude


"Ahah, davvero ottimo. È un enorme colpo di fortuna."


"Non solo questo posto contiene una Stranezza Naturale, contiene anche il corpo di un'esperta come lei. Inoltre la sua Energia Primaria è ancora intatta."


"È semplicemente... un banchetto preparato per me."


"Chu Feng, aprì velocemente la tomba. Una volta che raffinerò la sua Energia Primaria, la mia coltivazione aumenterà moltissimo. Ahah, siamo davvero fortunati." Ovetto era piena di gioia e iniziò a saltellare per l'entusiasmo.


Nonostante la bara avesse isolato il corpo della donna dal resto del mondo, rendendo impossibile per chiunque percepire la sua coltivazione, grazie a Chu Feng, Ovetto poteva sentire che questa donna doveva essere stata una grande coltivatrice. Se il suo corpo era rimasto intatto da così tanto tempo, significava che la sua Energia Primaria doveva essere ancora presente. Quindi come poteva non provare gioia?


"Non possiamo. Questa bara è un tesoro, figuriamoci aprirla, sarebbe estremamente difficile perfino spostarla per me, né potrei portarla via con noi nel Sacchetto Cosmo." Chu Feng scosse la testa.


"Non ci sono davvero altri modi?" Chiese Ovetto.


"È impossibile. Questa bara è un tesoro. Non solo è riuscito a mantenere il suo corpo intatto per oltre mille anni, è incredibilmente duro e pesante come una montagna. Figuriamoci me, probabilmente nemmeno un ordinario Sciamano dal Mantello d'Oro non potrebbe rimuoverla."


Chu Feng aveva detto la verità. La sua percezione era estremamente acuta; aveva visto che questa donna era già morta e che questa bara non era una questione da poco.


"Sigh, è davvero un peccato. C'è un banchetto così gustoso davanti a me, ma non posso godermelo. È davvero frustrante." Ovetto era così arrabbiata che il suo visino era diventato rosso. Era così irritata che iniziò a pestare i piedi.


"Prima o poi sarà tuo. Nessuno potrà sottrartelo."


"E ciò che non dovrebbe essere tuo, non lo sarà mai. Non ci puoi fare niente."


"È vero che non posso farci niente ora. Ma questo non significa che sarà vero anche in futuro. Se nessun altro scoprirà questo posto, prima o poi potrai mangiartelo tu." Chu Feng la consolò.


"Capisco sì. Solo che è davvero irritante non poter mangiare del cibo delizioso."


"Sigh, vabbè, vabbè, ho visto di tutto nella mai vita. Posso sopportare questa piccola tentazione."


"Ora sono molto curiosa di chi sia esattamente questa donna e se qualcuno ha deciso di lasciarla qui o se lei stessa ha scelto questo posto come luogo di riposo." Disse con curiosità Ovetto.


"C'è una lapide laggiù. Forse la risposta sarà lì." Chu Feng indicò una pietra tombale fatta di giada. Anch'essa era un tesoro e non riusciva a leggere cosa c'era scritto da dietro nemmeno usando gli Occhi Celesti.


Sfortunatamente questa lapide era unita alla bara e non avrebbe potuto prendere nemmeno questo tesoro.


"Presto, vai a vedere cosa c'è scritto." Sollecitò Ovetto.


"Mn." Chu Feng annuì e poi andò di fronte alla pietra tombale.


Quando poté leggere cosa c'era scritto, i suoi occhi brillarono. Anche se questa lapide non parlava delle origini di questa donna, c'era inciso un poema su di essa.


Questo poema era stato scritto con molta emozione. Leggendolo si aveva la sensazione di rivivere le emozioni e le esperienze dell'autore.


Sono nata quando tu non c'eri


Ero vecchia quando tu sei nato.


Tu rimpiangi che sia nata troppo presto.


Io rimpiango che tu sia nato troppo tardi.


Avrei voluto che fossimo nati insieme.


Che potessimo vivere contenti insieme.


Ero così lontana da te.


Tu eri così lontano da me.


Diventerò una farfalla in cerca di fiori


E dormirò ogni notte tra l'erba profumata.


Dopo che Chu Feng vide questo poema, spostò di nuovo lo sguardo sulla splendida donna nella bara. Solo in quel momento notò che, nonostante questa donna sembrasse molto pacifica nella morte, il suo viso era pieno di tristezza.


"Sigh, si amavano ma non potevano rimanere insieme? Davvero triste. Per qualche motivo non ho più l'impulso di raffinare la sua Energia Primaria." Ovetto sospirò, un po' delusa.


"Wow, non mi sarei mai immaginato che la regina avrebbe avuto un lato così compassionevole." Rispose ridacchiando Chu Feng.


"Tsk, sono sempre gentile." Ovetto arricciò le labbra. Poi disse: "Scordiamoci di questo psoto e andiamo avanti. La Stranezza Naturale è più importante."


"Giusto. Credo che quella Stranezza Naturale non dovrebbe essere molto lontana da noi." Chu Feng sorrise lievemente e poi continuò ad avanzare. Stava diventando ancora più ansioso di Ovetto adesso.


Sfortunatamente per lui, non molto tempo dopo, scoprì che la caverna era bloccata da un portale degli spiriti. Non sembrava formato dalla natura, ma creato da uno Sciamano.


"È opera di uno Sciamano dal Mantello Reale." Chu Feng si accigliò. Sembrava estremamente complicato e conteneva anche una grande quantità di pericoli. Al momento Chu Feng non era in grado di distruggerlo.


"Dai segni e dai simboli del portale, non dovrebbe essere così antico, sicuramente ha meno di cento anni. Tuttavia quella donna è morta da oltre mille anni o ancora più tempo. Che qualcun'altro abbia scoperto questo posto?" Anche Ovetto iniziò a preoccuparsi.


"Non possiamo saperlo. Di sicuro un'altra persona sa di questo posto ed è molto più potente di me." Disse Chu Feng.


"In tal caso cosa dovremmo fare? Torniamo a mani vuote?" Chiese Ovetto.


"Sigh, anche se non voglio tornare a mani vuote, non sono abbastanza forte. Cos'altro possiamo fare?" Chu Feng sospirò. Era davvero avvilito.


Tutti i suoi sforzi erano stati inutili. Era difficile per lui non intristirsi.


"Non preoccuparti, prima o poi sarà tuo. Nessuno potrà sottrartelo."


"E ciò che non dovrebbe essere tuo, non lo sarà mai. Non ci puoi fare niente." Disse ridacchiando Ovetto.


"Tu!" Chu Feng si infuriò. Prima aveva detto queste parole per consolarla, ma ora Ovetto le stava usando per deriderlo.


"Vabbè, non si può andare contro la volontà del cielo. Sono ancora troppo debole al momento." Chu Feng sospirò e poi si voltò con decisione. Non si disturbò a sprecare più tempo e decise di andarsene.


Sapeva che sarebbe stato inutile sprecare tempo qui visto che non aveva la forza di rompere la formazione di fronte a lui, né poteva aprire la bara. Stavolta sia lui che Ovetto erano tornati a mani vuote.


Tuttavia Chu Feng non si scoraggiò. Questo perché, dopotutto, aveva ottenuto un po' di buone notizie da questo viaggio.


L'aura della Stranezza Naturale era ancora presente e questo significava che non era stata ancora portata via.


Quindi aveva ancora l'opportunità di ottenerla, anche se non era certo di poterlo fare, era sempre meglio che non averne nessuna.


"Oh no!"


Tuttavia, proprio quando Chu Feng fu sul punto di uscire dalla caverna sotterranea, cambiò drasticamente espressione. Aveva percepito una fluttuazione dal talismano di comunicazione che aveva dato a Xiao Ming. Il ragazzino doveva aver infranto il talismano e quindi probabilmente era nei guai.


"Woosh." Chu Feng non osò esitare e attivò immediatamente la tecnica della Luce Illusoria; volò fuori dalla caverna veloce come un fulmine.


Nel momento in cui se ne andò dalla caverna, la superficie del terreno tornò alla normalità. Aveva nascosto perfettamente l'entrata della caverna.


Chu Feng non ebbe tempo di preoccuparsi di questo cambiamento miracoloso, invece si precipitò verso il punto da dove era provenuta la fluttuazione.


Doveva accorrere da lui il più presto possibile, altrimenti Xiao Ming sarebbe andato incontro ad una catastrofe.
                                


                                



