---
title: Capitolo 1312 – Oltre ogni aspettativa
pubDate: 2024-07-16T06:13:16.492Z
tags:
    - mga
---


Capitolo sponsorizzato, ringraziamo Federico!
3 capitoli in coda (Federico), 0/3
-Schadenfreude


Chu Feng raggiunse una velocità estrema. Sfrecciò come un lampo tra la Foresta di Bambù Abbandonata.


Presto arrivò nel luogo dove c'era stata la fluttuazione. Tuttavia, quando arrivò, Chu Feng rimase sorpreso. La scena che stava vedendo era completamente diversa da quella che si era immaginato.


Non erano Xiao Ming e gli altri, ma un altro gruppo di persone.


C'era un totale di trentacinque individui. Sembravano tutti feroci e dalle intenzioni malvagie.


Appartenevano tutti alla Foresta di Bambù delle Foglie Cadute, ma indossavano ogni tipo di abito e la loro forza era di livello diverso.


Provenivano da diverse foreste. Tra di loro, c'erano quelli che tormentavano più frequente i membri della Foresta Abbandonata, quelli delle Foreste di Bambù di Ferro e di Rame.


Tuttavia, a parte loro, c'erano anche discepoli delle Foreste di Bambù Argentata e Dorata.


Tra di loro, il più potente apparteneva alla seconda frazione. Aveva un'espressione gelida e un'aria arrogante.


Stava guardando con sdegno non solo Chu Feng, ma anche il resto della folla. Pensava di essere superiore a tutti gli altri.


Tuttavia era solo un Martial King di secondo livello.


A questa sorta di livello, per Chu Feng non era nient'altro che spazzatura.


Tuttavia ciò che preoccupò Chu Feng non fu questo gruppo, ma le macchie di sangue sulla divisa del discepolo della Foresta di Bambù Dorata.


Il sangue doveva ancora asciugarsi, doveva essersi appena macchiato. Inoltre, dato che non era ferito, non doveva essere suo.


Di chi poteva essere? Molto probabilmente era dei discepoli della Foresta di Bambù Abbandonata.


"Ehi, sei tu quel Chu Feng? È stato piuttosto difficile trovarti; abbiamo dovuto usare un talismano di comunicazione per attirarti qui."


"Bastardo, hai proprio un bel coraggio. Hai osato prendere l'iniziativa di guarire quel piccolo rifiuto. Sai quali saranno le conseguenze? Non solo verrà mutilato di nuovo, ma anche tu diventerai un invalido."


"Vieni, vieni qui, inginocchiati e prostrati. Prostrati e lecca le mie scarpe, se lo farai, ti lascerò un occhio." Molti mostrarono freddi sorrisi. Iniziarono ad avvicinarsi a Chu Feng con espressioni malvagie.


"Woosh." Chu Feng mosse una manica ed evocò una raffica di vento. In un istante, respinse via i trentacinque.


Allo stesso tempo, un potere sconvolgente si irradiò dal suo corpo. La sua potenza spazzò via questi coltivatori e li premette rigidamente a terra.


L'improvviso cambiamento colse alla sprovvista gli assalitori, facendo provare loro shock e paura. Nessuno di loro si sarebbe mai aspettato che Chu Feng sarebbe stato così potente.


Indipendentemente da dove provenissero e quale fosse la loro coltivazione, furono schiacciati come cani morenti. La pressione era così potente che, se fosse aumentata anche solo di un minimo, sarebbero stati ridotti in poltiglia.


"Ahhh!!!"


"Ahhh!!!"


"Aiuto!!"


"Aiuto!!!"


Sopraffatti dalla paura, come avrebbero osato attaccarlo? Potevano solo gridare terrorizzati.


Nessuno di loro desiderava morire.


"Ditemi, dove sono?" Chiese Chu Feng.


Si rese conto di essere arrivato troppo tardi. Probabilmente Xiao Ming e gli altri dovevano essere stati già tormentati.


Nonostante Chu Feng fosse infuriato e volesse farli a pezzi, riuscì ancora a mantenere la calma.


Era proprio questa calma che gli fece decidere di andare a cercare Xiao Ming e gli altri prima.


"Chi sei? Perché sei venuto qui visto che sei così potente? Qual è il tuo scopo?"


Il discepolo della Foresta di Bambù Dorata rimase calmo e non gridò spaventato. Invece iniziò a fare domande a Chu Feng.


Tuttavia lui lo ignorò completamente. Alzò una gamba e gli pestò il palmo.


"Ahhhhhh!!" Il discepolo della Foresta di Bambù d'Oro gridò come un maiale al macello.


La sua mano non era stata solo schiacciata, ma era stata ridotta in poltiglia, questa sorta di dolore era davvero insopportabile.


"Ti ho fatto una domanda, devi solo rispondere." L'intento omicida di Chu Feng era enorme e il suo tono era gelido.


"S... s... sono... nella loro... residenza. Sono t-t-t-tutti lì." Il discepolo non osò più dire parole superflue. Indicò dove andare sopportando il dolore.


"Mi occuperò di voi dopo." Chu Feng sbuffò freddamente e poi fece un cenno. Una sconfinata energia spirituale emerse dal suo corpo. Poi si trasformò in numerosi raggi dorati che discesero dal cielo, trasformandosi in una formazione Spirit.


Non solo la formazione coprì i trentacinque discepoli, ma li legò e si rimpiccolì rapidamente. Alla fine si trasformò in una sfera di luce delle dimensioni di un palmo.


Era una formazione legante. Aveva lo stesso effetto dei Sacchetti Cosmo, ma era pià potente perché poteva intrappolare esseri viventi al suo interno.


Una tecnica del genere richiedeva un livello molto alto. Un ordinario Sciamano dal Mantello d'Oro non sarebbe riuscito a crearla. Eppure Chu Feng poteva utilizzarla quando desiderava.


Dopo aver intrappolato il gruppo, Chu Feng gettò la formazione nel suo Sacchetto Cosmo. Dopodiché si precipitò verso la sala del palazzo dove vivevano tutti.


Quando Chu Feng arrivò nella sala del palazzo, anche se si era già preparato mentalmente, rabbrividì quando vide la scena di fronte a lui. Iniziò a provare una rabbia indescrivibile.


C'erano tutti i discepoli della Foresta di Bambù Abbandonata di fronte a lui. La maggior parte erano illesi, ma erano colti dal panico mentre guardava con impotenza due persone.


Queste due persone giacevano in una pozza di sangue. I loro arti erano stati tagliati e giacevano proprio vicino a loro.


Erano stati cavati loro gli occhi e avevano perso la lingua. Era proprio una scena cruenta.


Erano Li Xiang e Xiao Ming.


"Dannazione."


Chu Feng si rese conto di essere arrivato troppo tardi. Iniziò a provare un profondo senso di colpa, ma sapeva che non poteva perdere tempo e che doveva guarirli velocemente.


Le loro ferite erano troppo gravi, erano sia esterne che interne. I loro corpi erano stati infilzati da delle lame. I loro dantian e i loro organi interni avevano ricevuto diversi tipi di lesioni.


Chu Feng doveva guarirli immediatamente. Altrimenti avrebbero potuto perdere la loro coltivazione e forse anche la vita.


Quando Chu Feng iniziò a guarirli, i discepoli attorno che non avevano osato fare nulla prima, che non avevano avuto nemmeno il coraggio di aiutare Li Xiang e Xiao Ming a bendare le loro ferite, iniziarono a dire:


"Guarda, avevo detto di non guarirlo? Si rifiuta di ascoltare e così è successo questo. Sono stati picchiati così tanto che potrebbero perfino morire ora."


"Giusto. Ha detto che avrebbe recuperato la sua dignità, ma che utilità ci sarebbe nel farlo? Quando non puoi proteggerla, non verrai soltanto schiacciato dagli altri?"


"Sigh, è solo una sofferenza per gli altri." Anche se non lo stavano criticando direttamente Chu Feng, era chiaro che lo stessero biasimando.
                                


                                



