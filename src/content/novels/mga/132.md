---
title: Capitolo 132 - Trappola
pubDate: 2024-05-28T02:13:16.351Z
tags:
    - mga
---


Capitolo regolare,
4 Capitoli in coda
-Schadenfreude


"Tomba di un Imperatore?" Chu Feng non capiva ma sentiva che era impressionante.


"In breve una Tomba di un Imperatore è piuttosto impressionante, ma non puoi capire quanto. Considera la Tomba di un Imperatore un tesoro incredibile."


"Se esiste davvero una Tomba di un Imperatore nella Provincia Azzurra, quel tipo di nome Qingxuantian di sicuro non è soltanto un Martial Lord. Le note storiche probabilmente sono sbagliate." Disse Ovetto.


"Non solo un Martial Lord? Quanti realm ci sono nella coltivazione marziale?" Chu Feng era entusiasta e all'improvviso sentì di essere inesperto e di non conoscere molte cose.


"Quei realm sono troppo lontani, è inutile che ti dica troppo. In ogni caso, è apparsa una persona incredibile nelle Nove Province, era capace di sbalordire il mondo."


"Se la tomba è ancora intatta, dovrai diventare più forte in fretta. Dopodiché dovrai uccidere tutti quelli che sanno di questa tomba per evitare che si diffonda la notizia."


"In realtà non è sufficiente. Dovresti annientare completamente le Nove Province. In ogni caso questa informazione non si può diffondere in giro." Disse con solennità Ovetto.


Dopo aver sentito queste parole, Chu Feng rabbrividì. Nonostante potesse essere spietato mentre uccideva i nemici, non poteva ammazzare i cittadini comuni e le persone che non avevano alcun rapporto con lui per i suoi obiettivi personali.


"Cosa? Annientare le Nove Province? Vuoi che uccida tutte le persone di questo continente? Non è un po' troppo folle?"


"Cosa ne sai? Le Tombe degli Imperatori sono il più grande tesoro del mondo. Figuriamoci che coltivazione raggiungerò consumando l'Energia Primaria di quel Qingxuantian, puoi contare solo su questa Tomba dell'Imperatore per diventare invincibile."


"Non vuoi sapere cos'è accaduto alla tua famiglia? Non vuoi sapere perché i tuoi genitori ti hanno abbandonato e non sono venuti a cercarti? Troverai i motivi nella tomba."


"Dalle mie stime, credo che la tua famiglia abbia incontrato un'enorme catastrofe e sono stati costretti a mandarti qui. Non ho idea se la tua famiglia sia sopravvissuta o no, è possibile che i tuoi genitori siano morti e la tua famiglia sia stata sterminata."


"Le persone in grado di distruggere la tua famiglia e uccidere i tuoi genitori saranno un potere ancora più grande.
Pensaci. Se non puoi nemmeno controllare il Mondo degli Spiriti che la tua famiglia ha lasciato nel tuo corpo, come puoi affrontare una forza superiore a quella della tua famiglia?"


"Svegliati. Questo mondo non è piccolo come credi. Ci sono innumerevoli esperti e geni ovunque. Organizzazioni potenti che esistono da diversi milioni di anni e che sono al picco del mondo."


"Stai solo guardando il cielo dal fondo di un pozzo. Tuttavia sei molto fortunato, fortunato che in questo profondo pozzo ci siano dei tesori incredibili. Se li otterrai, potrai sconfiggere gli esperti al di fuori dal pozzo. Puoi perfino contare su di essi per vendicare la tua famiglia." Disse Ovetto.


"Non provare ad ingannarmi a farlo. In base a cosa dici che la mia famiglia è stata annientata? Perché diresti che i miei genitori sono morti? Non ci sono assolutamente delle prove e forse hanno altri motivi." Sbuffò freddamente Chu Feng. Era un po' arrabbiato perché, dal profondo del cuore, sperava che non fosse accaduto nulla di male alla sua famiglia.


"Va bene, lo ammetto. La tua famiglia potrebbe ancora esistere, però avrai la faccia di tornare con la tua attuale coltivazione?"


"Sei troppo debole ora. Nel mondo della coltivazione marziale sei una formica. Non hanno nemmeno bisogno di usare le dita per schiacciarti. Potrebbero scoreggiare e il tuo corpo sarebbe fatto a pezzi. Potrebbero farti scomparire come un filo di fumo semplicemente soffiando."


Le parole crudeli di Ovetto risuonarono nelle orecchie di Chu Feng. Continuava a colpire l'orgoglio del ragazzo. Però fecero capire a Chu Feng quanto era debole.


Era vero, doveva diventare più forte. Al momento non era un genio, era solo che le persone attorno a lui erano troppo mediocri, così lo ritenevano un prodigio. Un vero genio dovrebbe essere come Qingxuantian e forse c'erano molti altri talenti come lui al di fuori del continente delle Nove Province.


"Va bene. I tesori della Tomba dell'Imperatore apparterranno tutti a me, ma non ucciderò delle persone innocenti per la mia avidità." Disse con serietà Chu Feng.


"Tenero di cuore. Aspetta che qualcuno diffonda davvero questo segreto al di fuori del continente. Quando arriveranno i veri esperti, lo rimpiangerai."


"Esatto. Sono ancora un essere umano e non posso essere spietato come te. Se le notizie si diffondessero davvero e qualcun altro si prendesse i tesori, non mi lamenterò assolutamente. Anche se non contassi su quelle risorse, potrei comunque diventare più forte per conto mio." Chu Feng era molto risoluto.


"Vabbè, vabbè. Non discuterò con te. Anche se provassi ad uccidere le persone di questo continente, non potresti nemmeno riuscirci. Ora partiamo." Incitò Ovetto.


"Partire ora? Non va bene, no? Dopotutto ho già promesso al padre di Su Rou e Su Mei di rimanere un po' di giorni in più."


"Allora parti domani. Devi partire domani perché non puoi perdere altro tempo."


"Va bene."


Dopo aver deciso, Chu Feng all'inizio voleva raffinare tutte le perle spirituali che aveva ottenuto. Tuttavia, dopo aver riflettuto un po', temeva che Su Mei gli avrebbe detto che puntava ai benefici su breve termine, quindi Chu Feng si trattenne dal raffinarle. Ormai aveva le perle spirituali, quindi poteva avanzare quando voleva.


Quando il cielo si oscurò, iniziò anche il banchetto che Su Hen aveva preparato apposta per Chu Feng.
C'erano solo quattro persone al tavolo: Su Mei, Su Rou, Chu Feng e Su Hen.


Comunque il tavolo era estremamente grosso e pieno di cibo e bevande. Chu Feng non aveva mai mangiato cose del genere prima e, con una sola occhiata, il suo appetito aumentò incredibilmente. I quattro erano seduti in modo sparso dato che il tavolo era piuttosto grande.


"Idiota, perché sai solo come mangiare carne? Prova questo. Il sapore della verdura a volte è ancora più delizioso."


Ciò che sbalordiva di più era che Su Mei aveva preso l'iniziativa di sedersi vicino a Chu Feng e di offrirgli un po' di cibo. A volte imboccava Chu Feng. Naturalmente il ragazzo non la respinse minimamente e a volte la imboccò a sua volta. Era una scena dolce.


Su Rou ridacchiò coprendosi la bocca con la mano sapendo dei sentimenti di sua sorella. D'altra parte Su Hen invece era a disagio, ma non poteva dire nulla ed era completamente imbarazzato.


Durante il banchetto, Su Hen aveva consegnato il premio per il vincitore del Raduno di Talenti. Dieci perle Origin.


Dieci perle Origin equivalevano a diecimila perle spirituali. Era il doppio del premio che veniva consegnato normalmente al Raduno di Talenti, comunque Chu Feng non ebbe alcun motivo di rifiutare. Dopotutto sapeva che la famiglia Su stava cercando di trarlo dalla sua parte.


Chu Feng aveva il potere Spirit e aveva la possibilità di diventare il discepolo di Zhuge Liuyun. Prima o poi sarebbe diventato uno Sciamano e dato che la famiglia Su sapeva della Tomba dell'Imperatore, naturalmente volevano l'aiuto di Chu Feng.


Dopo il banchetto il ragazzo tornò nella sua stanza. Comunque proprio quando ritornò, qualcuno bussò alla sua porta. Era venuto un servo ad avvertire che la seconda signorina, Su Rou, lo stava cercando.


Chu Feng aveva un'ottima impressione di Su Rou, quindi naturalmente non rifiutò. Sotto la guida del servo, entrò nel palazzo in cui Su Rou risiedeva.


Proprio quando Chu Feng entrò nel palazzo, uscirono due figure dall'ombra. Una era il Lord della città dell'Uccello Vermiglio, Su Hen, l'altra era un vecchio magro dai capelli bianchi.


"È tutto sistemato?" Disse Su Hen mentre guardava il palazzo di sua figlia.


"Non si preoccupi mio signore. D'ora in avanti questo Chu Feng farò parte della mia famiglia Su." Disse il vecchio sorridendo in modo strano.





