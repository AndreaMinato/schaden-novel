---
title: Capitolo 1321 – Come vuoi morire?
pubDate: 2024-07-16T15:13:16.494Z
tags:
    - mga
---


Capitolo sponsorizzato, grazie Bruno per il sostegno! 
28 capitoli in coda, 0/3
-Schadenfreude


"Ahhhhhh!!"


Queste grida di dolore erano simili a degli ululati di spettri e lupi. Visto che la bocca del discepolo era stata tagliata, la sua voce era estremamente terrificante.


"Chu Feng, sei davvero impudente. Osi fare del male ad un tuo senior anche sei solo un discepolo nominale. Credi davvero che non oseremo punirti?"


Gridò un Anziano con rabbia.


Era lo stesso Anziano che aveva invitato Chu Feng ad unirsi alla Foresta di Bambù Dorata.


Visto che il giovane aveva rifiutato il suo invito, aveva serbato rancore nei suoi confronti e aveva pensato come vendicarsi per tutto questo tempo. E ora che Chu Feng aveva attaccato spietatamente un genio della Foresta di Bambù Multicolore, aveva l'occasione di farlo.


"Giusto. Un discepolo come lui non ha nessuno scrupolo, né moralità. Non possiamo lasciare che continui così, dobbiamo punirlo." Molti altri Anziani iniziarono a chiedere che Chu Feng venisse punito.


Come l'Anziano della Foresta di Bambù Dorata, anche i loro inviti erano stati rifiutati da Chu Feng e ora stavano cogliendo l'occasione per contrattaccare.


"Se accettate una scommessa, bisogna accettare di perdere. È naturale. Non ho infranto le regole della Foresta di Bambù delle Foglie Cadute. Che giustificazione avreste per punirmi?"


Non solo Chu Feng non aveva paura di loro, ma gridò in risposta. Il suo atteggiamento era estremamente arrogante e rispose con coraggio e convinzione. Questo sbalordì perfino gli Anziani che volevano dargli una lezione. Per un po' rimasero fermi sul posto e non osarono attaccare.


"Una scommessa hai detto? Molto bene, sei disposto a scommettere anche con me?"


Proprio in quel momento risuonò una voce tonante dall'orizzonte e un uomo si avvicinò in volo.


Era un giovane molto alto, arrivava a due metri. Era molto bello ed elegante.


Aspetto più importante, la sua coltivazione era formidabile; un Martial King di settimo livello, due gradi superiore a Chu Feng.


"Presto, guardate, quello è il discepolo più forte della Foresta di Bambù Multicolore, Jiang Wuyi!!!"


"Non mi sarei davvero aspettato che sarebbe venuto anche lui. Stavolta ci sarà un gran bello spettacolo da guardare."


"Indipendentemente da quanto sia potente, non è possibile che Chu Feng riesca a competere con Jiang Wuji che ha sconfitto anche dei Martial King di nono livello. È davvero impareggiabile tra i Martial King."


Quando videro questa persona, scoppiò un tumulto tra i numerosi discepoli presenti. Le espressioni dei discepoli maschi si riempì di riverenza e quelle delle femmine mostrarono adorazione e desiderio.


Questo giovane era una figura estremamente influente nella Foresta di Bambù delle Foglie Cadute, era capace di dettare il bello e cattivo tempo qui. Era il discepolo numero uno del Sect, Jiang Wuyi.


"Desideri scommettere anche tu? Vuoi mangiare o raccogliere feci?" Chiese con un sorriso radioso Chu Feng.


"Voglio scommettere la tua vita." Disse Jiang Wuyi con un tono gelido e spietato, come un sovrano che guardava dall'alto il resto del mondo. Per lui Chu Feng era un misero uomo comune.


"Vuoi scommettere la vita? Sei certo?" Chu Feng ne fu sbalordito.


"Se non ne hai il coraggio puoi dirlo." Il tono di Jiang Wuyi era estremamente arrogante. Non considerava minimamente Chu Feng.


"Non è che non ne abbia il coraggio, è solo che non c'è nessuna ostilità tra di noi. Temo che gli Anziani della Foresta di Bambù Multicolore non mi permetteranno di ucciderti." Rispose con un sorriso Chu Feng.


"Questo è il contratto della vita e della morte datomi personalmente dal capo degli Anziani della nostra foresta. Finché lo firmerai, il nostro fato sarà determinato dalle nostre abilità. Nessuno si intrometterà." Questo Jiang Wuyi non sprecò tempo con parole superflue. Tirò fuori una pergamena e la lanciò direttamente verso Chu Feng.


Il giovane prese la pergamena e la aprì. In effetti era un contratto della vita e della morte.


"Molto bene, dato che insisti a farti uccidere, ti darò questa opportunità."


"Ma la mia vita non è facile da prendere."


"Sarebbe meglio che tu prepari un compenso sufficiente."


Dopo che finì di dire queste parole, Chu Feng lasciò l'impronta della mano sul contratto. Era pronto a fare un combattimento all'ultimo sangue con Jiang Wuyi.


Nonostante questo giovane fosse il discepolo numero uno del Sect, fosse al settimo livello del Martial King realm e avesse un potere combattivo che gli permetteva di affrontare persone di due livelli superiore al suo, Chu Feng non si sentiva minacciato da lui.


Questo Jiang Wuyi poteva al massimo sconfiggere Martial King di nono livello, non poteva battere esperti Semi Martial Emperor.


Così, in confronto a Bai Yunxiao della montagna del Legno Turchese, questo Jiang Wuyi era molto più debole. E se nemmeno Bai Yunxiao poteva competere con Chu Feng, come poteva questo Jiang Wuyi rappresentare una minaccia?


"Molto bene, dato che hai accettato la sfida, allora preparati a morire." Jiang Wuyi non perse tempo a dire parole superflue, attivò il suo potere e scagliò un violento colpo di palmo.


"Boooom!!"


In un istante risuonarono numerose esplosioni tonanti e le raffiche iniziarono a spazzare via le nuvole.


Mentre le nuvole nere si agitavano, apparì un'enorme mano nera che calò dal cielo. Sembrava che stesse portando con sé parte della volta celeste. Prendendo di mira Chu Feng, cadeva in picchiata con un'aura opprimente.


"Una dimostrazione di forza abbastanza decente, ma mi chiedo quanto sia davvero potente."


Chu Feng rimase fermo sul posto e mantenne il sorriso, sembrava perfino che non vedesse l'ora di affrontare il colpo.


"Cosa sta succedendo? Perché Chu Feng non sta schivando?"


"Da come la vedo, deve essersi reso conto di non poter affrontare Wuyi e ha deciso di arrendersi."


Gli Anziani che desideravano che Chu Feng morisse iniziarono a sogghignare. Pensavano che il giovane finalmente avrebbe pagato per la sua arroganza e che fosse stato terrorizzato dello spaventoso attacco.


"Rumble, rumble."


Proprio in quel momento, l'enorme mano si abbatté a terra. Le nuvole nere si dispersero in ogni direzione e si formarono delle onde d'urto. La potenza dietro l'attacco era semplicemente sbalorditiva.


In quel momento, i discepoli della Foresta di Bambù delle Foglie Cadute arretrarono frettolosamente e iniziarono a scappare dalle onde d'urto.


Gli Anziani si coalizzarono e bloccarono le increspature di energia, così che gli astanti non venissero feriti.


"Così potente. Chu Feng non ha schivato un attacco del genere, dev'essere morto."


Vedendo le onde d'urto capaci di distruggere perfino lo spazio, i discepoli iniziarono ad asciugarsi il sudore freddo dalla fronte.


Tuttavia, mentre indicava le increspature di energia, qualcuno gridò: "Presto, guardate. Cos'è quello?"


"Cielo, quello è..."


Presto tutti i presenti cambiarono drasticamente espressione. Avevano tutti notato che c'erano dei numerosi bagliori nel luogo dov'era stato Chu Feng. I fulmini presero la forma di una persona.


"Zzzzzzzz!!!"


Proprio in quel momento, le saette iniziarono a disperdere le onde d'urto. con l'Armatura e le Ali del Fulmine, Chu Feng era apparso di fronte alla folla.


"Q-q-quello è Chu Feng! Cosa sta succedendo? Come mai la sua coltivazione è arrivata al settimo livello del Martial King realm?"


Perfino gli Anziani si spaventarono vedendolo e iniziarono a sudare profusamente. Non si sarebbero mai immaginati che Chu Feng avesse nascosto così tanto la sua forza. La sua coltivazione ora era allo stesso livello di JIang Wuyi-


"Sembra che ti abbia proprio sottovalutato."


Anche Jiang Wuyi era accigliato e non stava più guardando Chu Feng con sdegno, ma con preoccupazione.


Si era reso conto che il giovane non era debole come si immaginava e quindi non poteva essere imprudente.


"L'attacco che hai usato prima era un Tabù Mortale. Era estremamente potente e pieno di intento omicida. Sembra che tu voglia davvero uccidermi."


"In tal caso, non ho motivo per mostrare indulgenza. La tua vita è mia." Il tono di Chu Feng era molto calmo, ma ogni sua parola risuonava come un tuono. Era pieno di intento omicida.


"Indipendentemente da che metodo hai usato, al momento sei solo al mio stesso livello."


"Vuoi uccidermi solo con questa coltivazione? Sei proprio spudorato!" Ringhiò Jiang Wuyi.


In seguito, iniziò ad attivare una tecnica misteriosa che deformò e distrusse perfino lo spazio enorme a causa della sua enorme aura.


In quel momento la sua aura si intensificò e il suo potere combattivo aumentò drasticamente. Ora stava mostrando tutta la sua potenza.


"Umpf." Chu Feng rimase comunque impassibile, si limitò a sbuffare freddamente.


"Zzzzzzz!!"


All'improvviso Chu Feng scattò come un lampo e iniziò a caricare verso Jiang Wuyi.


"Avanti, fammi vedere che tecniche possiedi." Jiang Wuyi mosse il polso e fece apparire una lunga spada argentata nella sua mano.


Era un Armamento Reale. Si stava proprio preparando a combattere contro Chu Feng fino alla morte.


"Buzz." Tuttavia, brillò un lampo e immediatamente dopo Chu Feng scomparì.


Vedendo questo, le espressioni della folla cambiarono. Anche Jiang Wuyi non fece eccezione. Nessuno di loro sapeva dov'era andato Chu Feng.


"Aaaaahhh!!"


Jiang Wuyi urlò miserabilmente.


Un fulmine stava brillando di fronte al petto di Jiang Wuyi e aveva infilzato il suo petto.


Questa saetta non era un'arma potente, ma un braccio ricoperto di fulmini. Era Chu Feng.


Il giovane gli aveva infilzato il petto da dietro.


"Come desideri morire?" Chiese freddamente Chu Feng.
                                


                                



