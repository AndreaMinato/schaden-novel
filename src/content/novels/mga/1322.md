---
title: Capitolo 1322 – Insisto ad Ucciderlo
pubDate: 2024-07-16T16:13:16.494Z
tags:
    - mga
---


Capitolo sponsorizzato, grazie Bruno per il sostegno! 
27 capitoli in coda, 0/3
-Schadenfreude


"Bastardo, ti ucciderò."


Jiang Wuyi si infuriò.


Nonostante il dolore non fosse così intenso per lui, rimanere ferito di fronte a tutte queste persone per lui era un'enorme umiliazione.


Doveva recuperare la sua dignità e c'era un solo modo per farlo: ribaltare la situazione ed uccidere Chu Feng.


"Whoosh."


Sopportò il dolore e lasciò la presa sull'Armamento Reale, cominciando a controllarlo telepaticamente. La spada si girò e, emanando un bagliore metallico, mirò verso la gola di Chu Feng. Jiang Wuyi stava cercando di decapitarlo.


"Pow."


Tuttavia, proprio quando l'Armamento Reale stava per colpirlo, Chu Feng sorprendentemente stese l'altra mano e l'afferrò. Aveva bloccato la spada con un movimento così semplice.


"Così vuoi essere ucciso dal tuo Armamento Reale?"


"Molto bene, ti aiuterò."


Chu Feng sorrise con indifferenza. Poi infilzò il dantian di Jiang Wuyi con la spada.


"Ahhhhhhhh!!!"


Jiang Wuyi fu colto dal panico e iniziò a gridare miserabilmente.


"Fermati. Non devi uccidere Jiang Wuyi!"


"Bastardo, sai chi è Jiang Wuyi? È il nipote dell'Anziano principale, l'Anziano Jiang!"


"Se tu, un mero discepolo nominale, oserai ucciderlo, la nostra intera Foresta di Bambù delle Foglie Cadute non te la farà passare liscia!"


Gli Anziani presenti si spaventarono e iniziarono a redarguire Chu Feng. Parlarono anche delle origini di Jiang Wuyi e dei suoi potenti sostenitori.


"Cosa, dato che non può vincere contro di me, state cercando di usare il suo supporto per opprimermi?"


"Anziani della Foresta di Bambù delle Foglie Cadute, sapete cosa significa provare vergogna?" Chu Feng sogghignò.


All'improvviso risuonò un forte grido arrabbiato. Allo stesso tempo, una potentissima aura passò per l'area: "Chu Feng, se osi toccare mio nipote, oggi ti farò a pezzi!"


Numerose figure si stavano avvicinando in volo, erano tutti membri della Foresta di Bambù delle Foglie Cadute, ma non erano discepoli. Erano Anziani tutti al Semi Martial Emperor realm. In particolare la coltivazione di chi li guidava era insondabile.


"È il nonno di Jiang Wuyi, l'Anziano Jiang."


"Chu Feng stavolta è spacciato. Jiang Wuyi è l'amato nipote dell'Anziano Jiang. Ora che il dantian di Jiang Wuyi è stato trafitto e la sua coltivazione sta per essere distrutta, l'Anziano Jiang sicuramente non gliela farà passare liscia."


Risuonarono numerose grida di allarme e di sorpresa dalla folla. Molti iniziarono perfino a preoccuparsi per Chu Feng.


"Nonno, aiutooooo!!" Vedendo che era arrivato suo nonno, Jiang Wuyi non cercò più di sopportare il dolore in silenzio e gridò miserabilmente.


"Sei il nonno di Jiang Wuyi?" Chu Feng fece con un sorriso una domanda di cui sapeva già la risposta.


"Animale!" Quando vide l'impudenza del giovane e come la coltivazione di suo nipote stava calando rapidamente, Jiang Chenshan si infuriò. Strinse i denti e gridò con rabbia. Aveva intenzione di attaccare Chu Feng.


"Non intervenire, altrimenti tuo nipote potrebbe morire."


Proprio in quel momento, Chu Feng tirò fuori il braccio dal petto di Jiang Wuyi, facendolo gridare di paura.


Jiang Chenshan non osò agire imprudentemente, così chiese: "Cosa vuoi?"


"Non molto, desidero solo mostrarti qualcosa."


Chu Feng sorrise freddamente. Dopodiché prese il contratto della vita e della morte da Jiang Wuyi e lo aprì di fronte a tutti.


"Apri gli occhi e guarda bene. Questo è il contratto che abbiamo firmato io e Jiang Wuyi."


"Se accetti una scommessa, bisogna accettare anche di perdere. Indipendentemente dalle sue capacità, ha firmato un contratto della vita e della morte, quindi deve accettarne le conseguenze."


"Non mi importa di chi è nipote, anche se suo nonno fosse l'imperatore celeste in persona, insisterei comunque ad ucciderlo."


Chu Feng strinse la presa sull'Armamento Reale che aveva trapassato il dantian dell'uomo e all'improvvisò ci riversò del potere. Una linea rossa si estese per il corpo di Jiang Wuyi, perfettamente dritta, e lo divise in due.


"Cielo, questo..."


Tutti rimasero sbalorditi quando videro la scena cruenta e il sangue che pioveva dal cielo.


Specialmente i discepoli, erano rimasti a bocca aperta, come se fossero stati pietrificati.


Praticamente nessuno si aspettava che Chu Feng avrebbe osato uccidere Jiang Wuyi.


Inoltre nessuno si sarebbe immaginato che non solo lo avrebbe ucciso, ma avrebbe perfino tranciato in due il cadavere di Jiang Wuyi davanti a suo nonno.


"Tu... tu... tu..."


Jiang Chenshan era rimasto stupefatto e poi si infuriò così tanto che iniziò a tremare e non riuscì nemmeno a parlare appropriatamente. Era evidente che avesse ricevuto un enorme shock.


"Uccidete questo animale!!!!"


Gridò uno degli Anziani dell'esercito appena arrivato.


Immediatamente dopo, tutti a parte Jiang Chenshan circondarono Chu Feng e lo attaccarono.


"Uccidete Chu Feng, vendicate Jiang Wuyi!"


Vedendo questo, gli Anziani della Foresta di Bambù Dorata, Argentata, di Rame e di Ferro che odiavano Chu Feng colsero l'occasione per unirsi alla mischia e cominciarono a lanciare attacchi letali.


"Volete uccidermi? Dipende se avrete la capacità di farlo."


Chu Feng sbuffò freddamente e poi, con un cenno del polso, la Spada Sigilla Demoni apparì nella sua mano.


Cambiò anche tecnica di movimento. Aveva attivato il Tabù Mortale: la tecnica della Luce Illusoria.


In un istante, Chu Feng divenne veloce come la luce. Non solo schivò i numerosi attacchi, sfrecciò in mezzo alla raffica di colpi con facilità.


Perfino gli Anziani al Semi Martial Emperor realm non riuscivano a catturarlo.


"Sbalorditivo, perfino questi esperti non riescono a prenderlo."


"Chi è esattamente? Come può essere così spaventoso?"


Nonostante fosse circondato, Chu Feng scelse di non scappare e invece usò un'ingegnosa tenica di movimento per schivare i colpi a mezz'aria, agile come una scimmia.


"Chu Feng, maledetto animale, ti spellerò vivo, ti strapperò i tendini, ti farò a pezzi e poi ti smembrerò!!!!"


Ringhiò Jiang Chenshan. Immediatamente dopo, fece un cenno e uno sconfinato potere martial si precipitò su Chu Feng.


Finalmente aveva attaccato ed era anche un colpo formidabile. Chu Feng non riusciva a capire a che livello fosse Jiang Chenshan, ma era sicuro di non poter competere con lui.


<em>Rumble!</em>


Tuttavia, proprio quando tutti pensavano che Chu Feng fosse spacciato, l'attacco di Jiang Chenshan esplose e poi scomparì nel nulla.


Proprio quando erano rimasti tutti sbalorditi, un vecchio era apparso di fronte a Chu Feng.


"Voglio vedere chi osa toccare un mio discepolo della Foresta di Bambù Abbandonata."
                                


                                



