---
title: Capitolo 1330 – La Vera Forza di Hong Qiang
pubDate: 2024-07-17T00:13:16.496Z
tags:
    - mga
---


Capitolo sponsorizzato ringraziamo Bruno!
21 capitoli in coda, 0/3
-Schadenfreude


"Hong Qiang, se ti rifiuti ancora di uscire allo scoperto, non biasimarmi se sarò spietato con loro." Disse il direttore della Foresta di Bambù delle Foglie Cadute.


Pensava che, visto che Hong Qiang aveva espulso tutti gli altri discepoli a parte Li Xiang e Xiao Ming, allora doveva tenere a loro.


Così naturalmente aveva utilizzato i due per trovarlo.


Sfortunatamente non ricevette nessuna risposta.


Vedendo questo, il direttore iniziò ad accigliarsi. Disse: "Conterò fino a tre. Dopo, se non ti mostrerai, li ucciderò."


Li Xiang e Xiao Ming si spaventarono così tanto che chiusero gli occhi e iniziarono a sudare profusamente.


Avevano proprio paura. Erano certi che Hong Qiang non potesse salvarli e che sarebbero stati uccisi.


"Uno."


"....."


"Due."


"....."


"Tre."


Non ci fu ancora risposta. Tutti divennero certi che Hong Qiang non si sarebbe rivelato.


Non si sarebbe mostrato per Li Xiang e Xiao Ming visto che temeva il direttore della Foresta di Bambù delle Foglie Cadute.


Così, in quel momento, i suoi nemici si riempirono di soddisfazione, finalmente qualcuno poteva mettere in difficoltà Hong Qiang.


In effetti anche il direttore la stava pensando allo stesso modo.


"Hong Qiang. Ti rifiuti ancora di rivelarti, ma devi ricordarti che sei stato tu a causare le loro morti."


L'espressione del diretto divenne gelida. Fece un cenno e le due canne di bambù iniziarono a brillare e iniziarono a sfrecciare verso Li Xiang e Xiao Ming piene di intento omicida.


"Huuuu!!!"


Tuttavia, proprio in quel momento, si sollevò una raffica potentissima.


Il vento sollevò sabbia, spostò le rocce, ribaltò la terra e spezzò le canne di bambù. Era apparsa in un istante e arrivò di fronte alle canne di bambù.


"Finalmente hai deciso di mostrarti? Sfortunatamente per te, non potrai salvarli."


Vedendo questa scena, il direttore sbuffò freddamente. Allo stesso tempo, il suo sguardo si riempì ancora di più di intento omicida. Usando tutto il suo potere, inziò a controllare le due canne di bambù, aveva intenzione di trapassare la raffica e uccidere Li Xiang e Xiao Ming.


"Bang, bang." La raffica iniziò a dissiparsi, ma le canne di bambù erano state già ridotte in briciole.


Allo stesso tempo, la gente iniziò a sentire un'enorme pressione.


Immediatamente dopo, due figure apparirono nel cielo e atterrarono di fronte a Li Xiang e a Xiao Ming.


Erano i due uomini che erano appena usciti dalla caverna, Hong Qiang e Chu Feng.


"Cielo, sono..."


"Sono Hong Qiang e Chu Feng."


"Osano... osano mostrarsi di fronte a noi?"


Le espressioni della gente cambiarono.


Specialmente quelli che avevano visto quanto era potente Hong Qiang. La loro soddisfazione e le loro espressioni piene di ironia scomparirono all'istante, rimpiazzate da un profondo senso di paura e allarme.


In quel momento molti degli esperti della Foresta di Bambù delle Foglie Cadute provarono esitazione.


Questo Hong Qiang non temeva nemmeno il direttore e il capo della Foresta di Bambù Multicolore; che fosse così potente che nessuno potesse contendere con lui?


"Senior Li Xiang, junior Xiao Ming."


Quando Chu Feng apparì, ignorò tutte le reazioni della folla, slegò i due prigionieri e iniziò a guarire le loro ferite.


"Junior Chu Feng? Siamo salvi?" Li Xiang aprì gli occhi e vide Chu Feng. Poi notò che c'era Hong Qiang davanti a loro. In quel momento sentì la sensazione di stare sognando, come se fosse appena sfuggito dall'inferno.


Per quanto riguardava Xiao Ming, nonostante non avesse detto nulla, non riuscì a trattenere le lacrime e si gettò tra le braccia di Chu Feng piangendo come un bambino.


Alla fine era solo un ragazzino.


"Non preoccupatevi, nessuno vi farà più del male."


Mentre parlava, Chu Feng guardò il diretto del Sect a mezz'aria.


Non si sarebbe mai immaginato che il capo della Foresta di Bambù delle Foglie Cadute si sarebbe rifiutato di usare il buon senso e che avrebbe considerato subito Hong Qiang come una spina nel fianco.


Per attirarlo, aveva attaccato ingiustificatamente Li Xiang e Xiao Ming. Questo era il comportamento di un codardo.


Un conto era che i capi delle foreste e gli Anziani si comportassero così, ma Chu Feng non si aspettava che perfino il loro direttore sarebbe stato così scorretto. Se il Sect avesse continuato a comportarsi in questo modo, allora presto sarebbe andato incontro ad una catastrofe.


Per quanto riguardava Hong Qiang, era molto più calmo di Chu Feng. Non sembrava né preoccupato, né agitato. Mostrò invece un lieve sorriso.


Guardò il capo della Foresta di Bambù Multicolore e il direttore e disse: "All'inizio volevo solo trascorrere i miei ultimi giorni pacificamente. Non avevo intenzione di causare guai e di offendere gli altri, vivendo come eremita."


"Tuttavia, non mi sarei mai immaginato che avreste rifiutato di darmi questa opportunità."


"Dato che avete rifiutato tutti di darmi questa opportunità, allora non potete biasimarvi se non avrò pietà di voi."


"Che belle parole, avere pietà dici? Cosa credi di poterci fare?" Il capo della Foresta di Bambù Multicolore rise beffardamente.


Indipendentemente da quanto fosse potente, per lui Hong Qiang non era nient'altro che spazzatura.


"Eheh." Tuttavia Hong Qiang non rispose, si limitò a ridere lievemente con indifferenza.


"Hong Qiang, dato quanto è alta la tua coltivazione, ti sei offerto di essere a capo della Foresta di Bambù Abbandonata. Quali erano le tue intenzioni? È meglio se confessi." Domandò con voce fredda il direttore. Allo stesso tempo, la sua voce era piena di intento omicida.


Pensava che qualcuno di potente come Hong Qiang doveva avere un secondo fine per essersi infiltrato nella Foresta di Bambù delle Foglie Cadute. Inoltre era sicuro che stesse tramando per spodestarlo, per questo era deciso ad eliminare Hong Qiang per soffocare ogni resistenza sul nascere.


"Non mi sono unito alla Foresta di Bambù delle Foglie Cadute per un secondo fine. Volevo solo vivere pacificamente come un eremita."


"Tuttavia non mi sarei mai immaginato che voi due fratelli sareste stati così sciocchi. Il Sect finirebbe nel caos sotto il vostro comando."


"Poi un conto è causare caos nella Foresta di Bambù delle Foglie Cadute, ma perché dovete insistere a venire qui a provocarmi?"


"Sono stato costretto a rivelare un po' della mia forza."


L'espressione di Hong Qiang all'improvviso divenne fredda.


In un istante, il cielo si incupì e questa regione sembrò andare incontro all'apocalisse.


Forti raffiche iniziarono a soffiare con forza, come ululati di lupi e fantasmi.


Il mondo iniziò a tremare incessantemente. Sembrava sul punto di spaccarsi e perfino rimanere in piedi era diventato estremamente difficile.


Tuttavia, il fatto più spaventoso era che nessuno dei presenti era in grado di resistere.


Non potevano resistere alle raffiche, come delle foglie in balia delle acque nell'oceano sul punto di affondare. Erano destinati a perire.


Impotenti. Tutti iniziarono a provare profondo terrore, nemmeno Chu Feng fece eccezione.
                                


                                



