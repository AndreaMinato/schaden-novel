---
title: Capitolo 1332 – Partire
pubDate: 2024-07-17T02:13:16.496Z
tags:
    - mga
---


Capitolo sponsorizzato ringraziamo Bruno!
19 capitoli in coda, 0/3
-Schadenfreude


"Cosa? Chu Feng?!"


"Chu Feng, il capo della Foresta di Bambù Multicolore?"


"C-c-come può essere?"


La folla iniziò a discutere animatamente, erano tutti scioccati.


Non si sarebbero mai immaginati che Hong Qiang avrebbe dato una posizione così importante ad un discepolo.


Inoltre un conto era conferire questa nomina ad un discepolo con esperienza e dai requisiti adatti. Tuttavia Chu Feng era solo un discepolo nominale che si era unito alla Foresta di Bambù delle Foglie Cadute solo diversi giorni fa. Era semplicemente troppo inappropriato.


Tutti puntarono gli sguardi su Chu Feng, pieni di ammirazione e invidia.


Tuttavia c'era anche odio nei loro occhi e naturalmente un po' di rabbia.


Le persone più riluttanti ad accettare questa nomina erano i quattro capi delle foreste, insieme a molti Anziani del Sect.


Erano i candidati più ideali a rimpiazzare il capo della Foresta di Bambù Multicolore e anche le persone che desideravano di più assumere questa carica.


Eppure, la posizione era stata ad un discepolo nominale, come potevano essere disposti ad accettarlo?


Tuttavia, anche se erano pieni di amarezza, non osarono lamentarsi minimamente.


In effetti perfino Chu Feng ne fu scioccato. Era venuto nella Foresta di Bambù delle Foglie Cadute per incontrare Hong Qiang e aveva accettato di entrare come discepolo nominato perché non era interessato alle cariche del Sect.


Ora che aveva incontrato Hong Qiang, avrebbe abbandonato la sua posizione di discepolo nominale e si sarebbe distanziato dalla Foresta di Bambù delle Foglie Cadute.


Adesso però Hong Qiang lo aveva nominato capo della Foresta di Bambù Multicolore. Questo lo metteva in una posizione molto difficile. Dopotutto in futuro sarebbe dovuto tornare nella montagna del Legno Turchese.


Pensando a questo, Chu Feng esitò un po' e disse: "Senior Hong Qiang, il mio talento non è sufficiente. Temo di non essere all'altezza di una posizione così importante."


"Esatto. Lord direttore, Chu Feng ha ragione. Anche se ha un talento eccezionale, è ancora molto giovane. Temo che la gente non sarebbe convinta da queste decisione."


I vari capi ed Anziani si rallegrarono e subito colsero l'occasione per esprimere le loro preoccupazioni.


Tuttavia Hong Qiang alzò le sue sopracciglia taglienti e gridò: "La gente non ne sarebbe convinta? Vedremo chi oserà farlo?"


I quattro capi rimasero senza parole e nessuno dei presenti osò dire altro. Abbassarono tutti la testa, impauriti da Hong Qiang.


Dato quanto era potente, avrebbe potuto sterminarli tutti e quindi chi avrebbe osato obiettare alle sue decisioni?


Anche se non erano convinti della validità di Chu Feng, finché Hong Qiang fosse stato presente, nessuno avrebbe osato dirlo.


"Chu Feng, rimani il capo della Foresta di Bambù Multicolore per il momento. Se davvero non vorrai continuare a farlo in futuro, potrai rinunciare alla posizione quando vuoi." Disse Hong Qiang con tono estremamente gentile, come se stesse scendendo a compromessi con lui.


Sentendo queste parole, la folla della Foresta di Bambù delle Foglie Cadute rimase ancora più scioccata. L'atteggiamento che Hong Qiang riservava a Chu Feng era davvero diverso, così differente da destare gelosia.


Un conto era che un discepolo potesse diventare capo di una foresta, ma ora poteva perfino ritirarsi quando voleva. Era un trattamento fin troppo speciale; questo Hong Qiang lo stava proprio viziando.


Tuttavia, cosa potevano farci? A parte ammirare, provare gelosia e odio nei confronti di Chu Feng non potevano fare altro. Se dovevano biasimare qualcuno, allora potevano solo prendersela con il fatto che il giovane e Hong Qiang avessero un rapporto così ottimo.


"Dato che dice così, allora assumerò temporaneamente questa carica. Se senior Hong Qiang troverà un candidato adatto alla posizione, rinuncerò a questa carica." Non era più appropriato per Chu Feng rifiutare, così non ebbe altra scelta se non accettare.


Dopotutto, Hong Qiang aveva deciso di dargli una posizione così importante non solo per mostrare la sua stima nei suoi confronti, ma per fare capire a tutti quanto valore gli dava.


Se Chu Feng avesse continuato a rifiutare, sarebbe stato come insultare Hong Qiang.


Così la questione si sistemò...


Hong Qiang diventò il nuovo direttore e Chu Feng il nuovo capo della Foresta di Bambù Multicolore.


Tuttavia, entrambi avevano assunto queste posizioni solo in nome, non iniziarono a sfruttare i poteri delle loro cariche.


Hong Qiang non cominciò a gestire davvero la Foresta di Bambù delle Foglie Cadute, invece delegò ai vari capi le mansioni.


Chu Feng fece lo stesso. Anche se era il capo della Foresta di Bambù Multicolore, assegnò la gestione degli incarichi agli Anziani principali della sua sezione.


Naturalmente Chu Feng sapeva che questi Anziani provavano ostilità nei suoi confronti. Inoltre lui stesso non si fidava di loro, così naturalmente non li avrebbe lasciati fare ciò che volevano.


Chu Feng aveva dato loro delle regole. Nonostante avesse dato loro l'autorità di gestire la Foresta di Bambù Multicolore, non potevano infrangere le norme e fare come desideravano. Altrimenti, se l'avesse scoperto, Chu Feng non gliel'avrebbe fatta passare liscia.


A parte Hong Qiang e Chu Feng, anche la posizione di Li Xiang e Xiao Ming divenne molto più importante.


Figuriamoci i discepoli, perfino gli Anziani non osavano offenderli e invece iniziarono a trattarli con enorme rispetto. Innumerevoli persone cominciarono a lusingarli, cercando di diventare loro amici.


In un istante, questi due discepoli prima considerati spazzatura, erano diventati popolarissimi e avevano ottenuto una grandissima influenza nel Sect.


Naturalmente questo era dovuto a Chu Feng. La ragione per cui ora erano rispettati da tutti era grazie al rapporto che avevano con lui.


Così Li Xiang e Xiao Ming si rallegrarono proprio di aver deciso di diventare amici di Chu Feng.


Mentre loro si rallegravano però, senior Shao e gli ex discepoli della Foresta di Bambù Abbandonata si riempirono di rimpianto.


Senior Shao e gli altri non avevano lasciato la Foresta di Bambù delle Foglie Cadute, avevano solo perso la loro posizione di discepoli ed erano diventati dei servi.


Tuttavia era solo una conseguenza delle loro azioni, non potevano biasimare gli altri.


Gli altri membri della Foresta di Bambù delle Foglie Cadute, a parte i sottoposti fidati del precedente direttore, non furono influenzati dalla morte del capo e di suo fratello.


Tutti desideravano che la Foresta di Bambù delle Foglie Cadute diventasse più potente. Volevano solo che il loro direttore fosse più potente, non importava chi fosse. Dato quanto era forte Hong Qiang, era positivo che fosse diventato il loro nuovo capo.


Tuttavia c'erano stati grandi cambiamenti nella Foresta di Bambù delle Foglie Cadute sia nelle relazioni interne che con l'esterno e il motivo di questo era principalmente... Chu Feng.


Tuttavia il giovane non se ne preoccupò. Dopotutto aveva una questione molto importante di cui occuparsi. Dopo aver delegato i compiti a vari Anziani principali, Chu Feng partì per l'Antico Villaggio del Sigillo.
                                


                                



