---
title: Capitolo 1333 – Voler Morire
pubDate: 2024-07-17T03:13:16.496Z
tags:
    - mga
---


Capitolo sponsorizzato ringraziamo Bruno!
18 capitoli in coda, 0/3
-Schadenfreude


L'Antico Villaggio del Sigillo era localizzato al centro del dominio dell'Alleanza. In passato era l'area più florida del territorio, dove si concentravano la maggior parte delle frazioni delle varie organizzazioni.


Tutti i Sect che erano riusciti a stabilirsi qui erano fuori dal comune, era evidente che nemmeno l'Antico Villaggio del Sigillo fosse da sottovalutare.


Perfino nell'intero Dominio dell'Alleanza, l'Antico Villaggio del Sigillo era estremamente famoso. Inoltre era un posto che gli Sciamani adoravano visitare: primo perché il villaggio li accoglieva bene. Finché avessero rispettato i requisiti richiesti, sarebbero riusciti ad entrare nel loro territorio e a ricevere ospitalità.


Secondo l'Antico Villaggio del Sigillo possedeva una grande quantità di acqua del Ghiacciaio Sigillante. Se uno avesse fatto una buona impressione, avrebbe potuto riceverne un po' in dono.


L'acqua del Ghiacciaio Sigillante poteva rafforzare le formazioni. Aveva un effetto miracoloso specialmente sui sigilli.


Per gli Sciamani era un tesoro. Inoltre il solo modo per ottenerla era porgere visita all'Antico Villaggio del Sigillo.


Quindi, praticamente ogni anno, degli Sciamani si sarebbero recati al villaggio nella speranza di diventare loro ospiti.


Tuttavia non tutti potevano essere accettati.


Primo, bisognava essere uno Sciamano, questo era il requisito minimo, secondo, era necessario essere dotati di tecniche Spirit eccellenti, altrimenti uno si poteva anche scordare di entrare nel villaggio.


Questi erano i requisiti per essere accolti come ospiti.


Per quanto riguardava come veniva determinato, naturalmente c'era una prova.


Questa prova non sarebbe stata facile, era divisa in due fasi; la prima avrebbe determinato il livello dello Sciamano, il requisito minimo per superarlo era essere al grado Oro.


La seconda avrebbe determinato la potenza del Potere Spirit. Solo superando questa prova si poteva entrare nell'Antico Villaggio del Sigillo e diventare suoi ospiti.


La prima prova poteva essere fatta in qualunque momento, ma la seconda si teneva solo il primo, l'undici e il ventuno di ciascun mese.


Chu Feng era già arrivato all'Antico Villaggio del Sigillo. Aveva già superato la prima prova, ma ora doveva aspettare che iniziasse la seconda.


Così ora doveva rimanere in uno degli alloggi di proprietà dell'Antico Villaggio del Sigillo.


"Non è un po' troppo squallido?" Nonostante fosse preparato mentalmente, Chu Feng ne fu un po' scioccato.


Chu Feng aveva raggiunto il posto in cui sarebbe dovuto rimanere nei prossimi giorni. Doveva stare qui con molte altre persone e aspettare la prossima data della seconda prova.


In realtà il paesaggio non era così male. Dopotutto era nelle profondità delle montagne ed era pieno di alberi autunnali rossi, fiori meravigliosi, erbe insolite, alte montagne, fiumi rigogliosi, alte cascate e altro ancora.


Tuttavia l'Antico Villaggio del Sigillo aveva proibito loro di muoversi come desideravano, potevano solo spostarsi in una regione designata, una piazza aperta non molto grande. Era anche molto semplice e rozza.


Non solo la superficie della piazza non era coperta di materiali speciali, era sterrata, composta dallo stesso terreno sporco che ricopriva la montagna.


Inoltre c'era una sola casa di pietra, due abitazioni di legno e dieci capanne. Queste erano le residenze degli ospiti.


Aspetto più importante, le persone non potevano creare formazioni, né usare tesori speciali nella piazza. Potevano solo riposare negli alloggi messi a disposizione dall'Antico Villaggio del Sigillo e non si poteva nemmeno posare un tappeto per terra.


Si poteva solo vivere nelle case o dormire fuori, era semplice. Rifiutandosi di ubbidire alle regole, avrebbe perso il privilegio di partecipare alla seconda prova.


Questo perché c'erano molti uomini dell'Antico Villaggio del Sigillo a sorvegliare la piazza. Come sculture, rimanevano immobili a guardare Chu Feng e gli altri.


"Dato che sei già arrivato, non puoi tornare a mani vuote. Tanto vale rimanere qui per la notte, dato che domani sarà il giorno in cui inizierà la seconda prova."


"Oh, giusto, quella casa di pietra sembra abbastanza decente. Dato che non c'è nessuno lì, dovresti andare a vivere lì." Disse Ovetto.


Chu Feng in effetti notò che nella piazza c'erano trentotto persone, escludendo i membri dell'Antico Villaggio del Sigillo.


Questi uomini erano di tutte le età, giovani e vecchi. Il più giovane aveva circa la stessa età di Chu Feng, il più vecchio si avvicinava ai mille anni.


E tra queste trentotto persone, dieci di loro avevano occupato le capanne con il tetto di paglia e due le case di legno. Gli altri ventisei erano tutti seduti a terra. La casa di pietra, la migliore tra tutte, sembrava vuota.


Così Chu Feng si diresse senza esitazione verso di essa.


All'inizio nessuno notò le sue azioni, ognuno di stava facendo i fatti suoi.


Tuttavia, dopo un po' tutti rivolsero gli sguardi verso Chu Feng, pieni di meraviglia.


Alcuni tra loro iniziarono a ridere freddamente, come se stessero gongolando delle disgrazie di qualcun altro. Altri invece furono così spudorati da tirare fuori del cibo, in attesa di godersi uno spettacolo mentre mangiavano.


"Ehi, ragazzo, ti suggerirei di non andare in quella casa di pietra."


Chu Feng si girò e vide un uomo di mezz'età che indossava un abito color blu scuro di fronte alla casa di legno.


Il coltivatore aveva un aspetto ordinario. Il suo sguardo era fiacco e aveva una barba corta trasandata. Teneva una bottiglia di vino ed era appoggiato alla porta mentre guardava Chu Feng con un sorriso e lieve sdegno.


Quest'uomo era un Martial King di settimo livello. La sua coltivazione era superiore a quella di Chu Feng.


Sfortunatamente il suo potere combattivo non era così elevato. Chu Feng capì che non doveva essere così forte. Sarebbe riuscito a batterlo tranquillamente, perfino cento, mille di lui non sarebbero stati una minaccia per lui.


Chu Feng si fermò e chiese con un sorriso: "Perché no? Stai dicendo che c'è qualcuno in quella casa di pietra?"


"Mn." L'uomo dall'aspetto trascurato annuì.


"Perché non l'ho visto allora?" Chiese Chu Feng.


"Perché non è ancora arrivata quella persona."


"In tal caso non c'è nessuno lì." Chu Feng sorrise lievemente e poi continuò ad avvicinarsi alla casa di pietra.


"Ragazzo, ti ho già detto che il posto è occupato, non hai capito?" Una persona uscì dalla casa di legno a destra.


Era un altro uomo di mezz'età. Indossava un abito blu come l'altro. Dal suo aspetto, doveva essere pure al suo stesso livello.


Quest'uomo però in confronto era molto grasso. Sembrava pesare almeno cinquecento chili. Sembrava più un maiale e la sua coltivazione era ancora inferiore, era un Martial King di sesto livello.


"Naturalmente l'ho capito, solo che non capisco i maiali." Rispose Chu Feng al grassone.


"Bastardo, te le cerchi!" Il grassone si infuriò subito sentendo queste parole. Strinse il suo enorme pugno e colpì.


Il suo attacco sollevò del vento fischiante mentre puntava verso Chu Feng. Perfino lo spazio iniziò a deformarsi. Come poteva essere un semplice pugno? Era una meteora!


Molti dei presenti iniziarono a scuotere le teste, altri chiusero perfino gli occhi, riluttanti a continuare a guardare.


Da come la vedevano, era impossibile per Chu Feng, un Martial King di quinto livello, rivaleggiare con il grassone. Anche se il pugno non sarebbe stato fatale, sarebbe stato sufficiente a ferirlo gravemente.


Tuttavia, proprio quando tutti pensavano che stesse per abbattersi una catastrofe su Chu Feng, il giovane sorrise freddamente e disse: "Vuoi morire."
                                


                                



