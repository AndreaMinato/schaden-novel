---
title: Capitolo 1334 – Minacciare
pubDate: 2024-07-17T04:13:16.497Z
tags:
    - mga
---


Capitolo sponsorizzato ringraziamo Bruno!
17 capitoli in coda, 0/3
-Schadenfreude


Nonostante quel grassone fosse molto pesante, non era lento. In un istante arrivò di fronte a Chu Feng.


Mentre l'attacco si avvicinava, Chu Feng riuscì a vedere ancora più chiaramente il pugno, lo spazio attorno iniziò a tremare incessantemente creando numerosi turbini.


Non era una tecnica da sottovalutare. Se Chu Feng fosse stato colpito, sarebbe stato mutilato se non fosse stato in guardia.


Sfortunatamente per il grassone, il giovane era perfettamente preparato.


"Woosh."


Un bagliore di luce dopo e Chu Feng attaccò.


Strinse la mano destra e, nonostante fosse un quinto delle dimensioni rispetto al pugno avversario, la sua forza era oltre cento volte superiore.


"Quel tipo ha intenzione di suicidarsi?"


I presenti, compresi i membri dell'Antico Villaggio del Sigillo rimasero tutti scioccati. Pensavano tutti che stesse gettando via la vita.


I pugni si scontrarono, ma l'esito andò contro le aspettative della gente.


"Puu!" Ci fu un'esplosione soffocata. Il potente impatto fece schizzare sangue sul viso del grassone.


I due uomini si fermarono. Il grassone era ancora sul posto, sembrava che dovesse ancora capire cos'era accaduto.


Gli astanti ne furono scioccati perché avevano visto tutto quanto.


Il pugno del grassone era stato distrutto, mutilato. Era stato completamente spaccato da Chu Feng.


"Ahhhhhh!!"


Non importava quanto avesse reagito lentamente, quando vide il suo pugno, il grassone iniziò ad ululare come uno spettro e un lupo.


Era impossibile che non provasse dolore visto le condizioni della sua mano.


"Ti ucciderò!" Arrabbiato, il grassone attaccò di nuovo Chu Feng. Alzò l'altro braccio e menò un colpo verso la guancia dell'avversario.


Il suo colpo di palmo sollevò una fortissima raffica e luccicava. Sembrava che una montagna stesse per abbattersi su Chu Feng. Non era un attacco fisico normale, no, era una potente tecnica marziale.


Tuttavia... Chu Feng non cercò di schivare, fece un cenno noncurante con l'altra mano. Poi afferrò il polso del grassone come una pinza e fermò facilmente il suo colpo in arrivo.


"Non vuoi nemmeno questa mano?" Chiese con un sorriso Chu Feng.


"Fan**lo!" Il grassone aprì la bocca e sputò, ma il giovane lo schivò facilmente. Poi iniziò ad accigliarsi e la sua aura divenne ancora più fredda. Disse: "Sembra proprio che tu non abbia intenzione di tenere questa mano."


"Snap, snap." Risuonarono dei crepitii dal braccio del grassone. Allo stesso tempo, l'uomo iniziò a fare una smorfia e ad urlare a squarciagola.


Non solo Chu Feng stava distruggendo le vene e i tendini del grassone, gli stava anche strappando i muscoli e rompendo le ossa. Mentre il braccio poteva sembrare relativamente illeso in superficie, la sua composizione interna fu disintegrata completamente da Chu Feng.


Il grassone ormai si rese conto del divario di forza che c'era tra di lui e Chu Feng. Entrambe le sue braccia erano state distrutte e stava ululando incessantemente. Iniziò a ritirarsi ripetutamente; non osò più attaccare.


"Chi sei esattamente?" Chiese il Martial King di settimo livello dall'aspetto trasandato.


Lui non attaccò Chu Feng. Sembrava che si fosse reso conto della potenza del giovane e voleva sapere da dove proveniva.


In effetti tutti quanti, anche i membri dell'Antico Villaggio del Sigillo, stavano fissando Chu Feng, incuriositi.


Una persona così formidabile non poteva essere così semplice. Probabilmente proveniva da un'organizzazione incredibile e aveva potenti sostenitori.


"Chi sono? Che ti importa?" Chu Feng sogghignò.


"In tal caso, sai chi siamo?" Chiese l'uomo dall'aspetto trascurato.


"Non sono interessato." Chu Feng si girò e iniziò ad avvicinarsi alla casa di pietra. Sapeva che quell'uomo pigro non lo avrebbe attaccato, quindi non voleva sprecare tempo con lui.


"Anche se non sei interessato, te lo dirò comunque. Il mio fratello maggiore è un potente signore che nessuno nella Terra Sacra delle Arti Marziali conosce."


"Abbiamo occupato questa casa di pietra per suo conto. Se sarai ragionevole, allora dovresti allontanarti da lì e scusarti con noi. Se lo facessi, forse mio fratello ti perdonerà."


"Altrimenti, una volta che arriverà, anche se gli chiedessi di perdonarti, non te la farebbe passare liscia con il suo temperamento."


"Credo che tu sappia anche che l'Antico Villaggio del Sigillo permette alla gente di combattere nel suo territorio. Non interverrà nemmeno se venissi picchiato a morte." L'uomo con l'aspetto trasandato iniziò a minacciare Chu Feng.


Prima che Chu Feng potesse rispondere, molti chiesero: "Potente signore? Chi sarebbe? Perché non ho mai sentito parlare di lui?"


Era evidente che, come Chu Feng, non sapessero nulla di lui.


"Mio fratello ha iniziato ad emergere poco tempo fa, ma presto il suo nome si diffonderà per tutta la Terra Sacra delle Arti Marziali." Spiegò l'uomo trasandato vedendo che la folla era scettica.


"Prima, non hai detto che nessuno sapeva di tuo fratello? Come mai è appena emerso?" Disse con derisione un vecchio Martial King di quinto livello nella capanna.


"Vecchio rifiuto, cosa diavolo ne sai? Sto parlando del suo futuro. Sto dicendo che il mio fratellone diventerà una persona famosissima nella Terra Sacra delle Arti Marziali. Perché non capisci?" L'uomo dall'aspetto trasandato sogghignò. Aveva proprio un pessimo atteggiamento.


"Tsk." Vedendo che si era rifiutato di sentir ragione, il vecchio arricciò le labbra e non sprecò più tempo a parlare con lui.


Gli altri provarono paura. Sentivano sdegno, ma data la forza dei fratelli, la persona che doveva arrivare doveva essere sicuramente ancora più formidabile. Così nessuno di loro osò dire nulla e nascosero il loro disprezzo.


Vedendo che nessun altro aveva osato obiettare, l'uomo dall'aspetto trasandato si toccò il naso con compiacimento. Poi si rassettò il vestito e spostò lo sguardo verso Chu Feng.


Si incupì, non solo il giovane non era stato spaventato dalle sue parole, era anche entrato nella casa di pietra e si era sdraiato sul letto usando le braccia come cuscino e incrociando una gamba sull'altra. Sembrava estremamente spensierato.


"Ca**o, non hai capito cos'ho appena detto? Ho detto che te ne devi andare dalla casa di pietra. Perché ca**o ci sei entrato? Non temi proprio la morte o non credi che mio fratello non ti ucciderà?"


"Se volesse ucciderti, nessuno potrebbe salvarti." Minacciò di nuovo con rabbia l'uomo dall'aspetto trasandato.


"Oh, in tal caso fallo venire pure." Disse Chu Feng, diffidente.
                                


                                



