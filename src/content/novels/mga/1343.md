---
title: Capitolo 1343 – La Prova per Entrare nel Villaggio
pubDate: 2024-07-17T13:13:16.498Z
tags:
    - mga
---


Capitolo regolare,
11 capitoli in coda, 0/3
-Schadenfreude


"A-a-ah. C-c-come si dice, è sempre meglio condividere la propria gioia."


"S-s-sia io che Chu Feng abbiamo deciso la p-posta in gioco. Qualcuno p-pensa di poter superare la prova più velocemente di n-noi? Se sì, allora potete tirare fuori un t-tesoro e unirvi a noi."


Aggiunse Wang Qiang. Era così spudorato; stava cercando di spingere la folla a partecipare.


E sorprendentemente molti ne furono tentati e lo fecero.


Non erano tentati dalla cacca puzzolente di Wang Qiang, ma dalle centomila perle martial di Chu Feng.


La maggior parte dei presenti più tentati erano Semi Martial Emperor della generazione più grande. Data la loro età e forza, anche se non avessero potuto tirare fuori un "tesoro" come quello di Wang Qiang, avrebbero potuto mettere in palio facilmente un oggetto che valeva centomila perle martial.


Così molti decisero di partecipare alla competizione. Ognuno tirò fuori un tesoro prezioso.


Inoltre, per assicurare che la scommessa si svolgesse in modo imparziale, la generazione più grande invitò un vecchio al secondo livello del Semi Martial Emperor dall'Antico Villaggio del Sigillo come arbitro.


"Questo balbuziente ha del talento. Ti ha usato come esca e ha attirato così tante persone."


Alla fine la posta in palio era arrivata a più di un milione di perle martial e molti tesori preziosi. Perfino Ovetto iniziò a provare un nuovo livello di rispetto per questo Wang Qiang. Provava molta ammirazione per la sua astuzia.


"Ad essere sinceri, anche se è estremamente spudorato, non mi è antipatico, anzi provo sempre più ammirazione nei suoi confronti." Rispose con un sorriso raggiante Chu Feng.


Ciò che stava facendo lo stava solo aiutando.


Wang Qiang aveva attirato tutte queste persone e gli stava offrendo una posta in palio così generosa.


Era certo di vincere e non avrebbe iniziato uno scontro senza essere certo di poter prevalere. Aveva già sondato tutti i presenti e aveva analizzato il livello delle loro tecniche Spirit.


Così era giunto alla conclusione che, nonostante ci fossero molti Semi Martial Emperor, nessuno di loro era dal Mantello Reale.


Chu Feng non avrebbe temuto nessuno di loro, era certo di poter superare per primo la prova.


Mentre Chu Feng stava pensando a come tutti questi tesori sarebbero finiti nelle sue mani, l'uomo dall'aspetto trasandato e il grassone si avvicinarono silenziosamente a Wang Qiang e gli domandarono usando una trasmissione del suono.


"Fratellone, quel ragazzo ha accettato così facilmente la tua scommessa, sembra che non sia da sottovalutare. Sei certo di poter vincere?"


"Giusto. Fratellone, se vincesse tutti questi tesori, ci perderemmo proprio."


I due ormai consideravano Chu Feng sotto una luce completamente diversa e si erano resi conto di quanto era potente. Così, nonostante avessero molta fiducia nel loro fratello maggiore, non erano più così certi che avrebbe vinto.


"A-a-assurdità! Se non fossi sicuro di prevalere, perché scommetterei con l-loro?"


"Lascia che v-vi dica un segreto. Il vostro f-fratellone è bravo sopratutto nel r-rompere le formazioni illusorie. I-inoltre ho già o-ottenuto una mappa. Con essa, sarà f-f-facilissimo rompere la formazione dell'Antico Villaggio del Sigillo." Rispose Wang Qiang con un'espressione compiaciuta.


"Fratellone, sei sbalorditivo!"


"Fratellone, sei il migliore!"


"Giusto, fratellone, quell'oggetto non può essere il nostro cimelio di famiglia, vero?" Chiese l'uomo trasandato.


"Ma s-s-sei scemo? Come potrei s-s-scommettere il nostro cimelio di famiglia con loro?"


"M-m-mentre la scatola di giada è davvero u-un tesoro, ciò che è al suo interno n-n-non lo è." Disse Wang Qiang.


"In tal caso, allora è davvero dello sterco?" Chiese con curiosità il grassone.


"C-come dire, non può essere c-c-considerato un pezzo di cacca. È-è sicuramente una risorsa di coltivazione che c-c-contiene una quantità significativa di energia naturale. C-co-comunque l'energia naturale è sigillata al s-s-suo interno. In altre parole, è semplicemente i-impossibile raffinarla."


"Anche se è un t-t-tesoro, è un tesoro i-inutile." Disse Wang Qiang.


"E quel Chu Feng è disposto ad usare centomila perle martial per scommettere con te. Non significa che è uno sciocco?" Chiese confuso l'uomo dall'aspetto trasandato.


"Ehehe... no-no-non è uno sciocco. È semplicemente c-confuso dalla sua intelligenza." Wang Qiang rise con fare dispettoso.


"Fratellone, cosa intendi dire?" Chiese l'uomo dall'aspetto trasandato.


"Le tecniche s-s-spirit di Chu Feng sicuramente non-non sono deboli. Probabilmente sono ancora più f-f-forti di quei vecchi."


"Così deve aver s-s-scoperto il valore del p-p-pezzo di sterco e ha s-s-scoperto che è un tesoro. Tuttavia non ha c-capito che è un tesoro i-inutile." Disse Wang Qiang.


"Ora abbiamo capito. Il fratellone è davvero brillante."


"Giusto. Da ciò che hai detto, hai proprio attirato questo Chu Feng in una trappola."


"Ahah, fratellone, sei davvero sbalorditivo, fantastico. Ti ammiriamo proprio!"


Il grassone e l'uomo trasandato mostrarono espressioni di chiara ammirazione. I loro sguardi erano pieni di riverenza.


"È-è-è vero. È ancora tr-troppo debole per combattere c-contro di me." Wang Qiang guardò Chu Feng con un'espressione davvero compiaciuta. Tuttavia presto aggiunse: "M-m-ma anche lui è un ra-raro genio."


"I-in realtà lo ammiro molto. S-sfortunatamente devo prima pensare a-ai miei interessi."


"Se dovesse b-b-biasimare qualcuno, che biasimi s-s-sé stesso per aver deciso di affrontarmi."


Non molto tempo dopo, la seconda prova dell'Antico Villaggio del Sigillo iniziò.


Questa prova era estremamente semplice. Tutti sarebbero dovuti entrare in una formazione Spirit. Finché avessero potuto attraversare la formazione e uscire, sarebbero potuti entrare nell'Antico Villaggio del Sigillo.


Visto che era l'unica strada possibile di accesso, era chiamata Passaggio d'Entrata del Villaggio.


Inoltre, per impedire che le persone già passate dal villaggio potessero rientrare troppo facilmente, gli Anziani del villaggio avrebbero alterato il passaggio prima di aprirlo al pubblico.


In altre parole, la via d'entrata sarebbe cambiata ogni volta e il metodo per attraversarla sarebbe stato diverso.


Tuttavia alla fine seguiva certe regole e per i veri esperti non sarebbe stato difficile superarla.


Così, mentre tutti erano all'ingresso del passaggio, alcuni sembravano agitati, mentre altri molto sicuri di sé.


Quelli più tranquilli, a parte le persone ciecamente sicure di sé, erano solo Chu Feng e Wang Qiang.


Gli esperti della generazione più grande invece erano più fiduciosi, specialmente gli esperti al Semi Martial Emperor; la maggior parte di loro non considerava nemmeno difficile attraversare il passaggio.


Per loro era solo una questione di tempo e non avrebbero avuto nessun problema.


Tuttavia, per superare per primi l'entrata e ottenere i tesori e le perle martial messi in palio, molti si erano preparati e stavano fissando il portale di bronzo, attendendo che si aprisse in modo da poter scatenare tutta la loro energia e scattare.


Chu Feng faceva parte del gruppo.


"Chu-Chu Feng, non ti mostrerò p-p-pietà dopo." Chu Feng ricevette una trasmissione del suono da Wang Qiang.


Chu Feng scoprì che anche Wang Qiang era davanti alla folla. Stava mostrando un sorriso squallido e provocatorio.


Chu Feng rispose a sua volta con un sorriso e disse: "Non preoccuparti, nemmeno io."
                                


                                



