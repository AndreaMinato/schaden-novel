---
title: Capitolo 1345 – Sbaragliare tutti alla prova
pubDate: 2024-07-17T15:13:16.498Z
tags:
    - mga
---


Capitolo regolare,
10 capitoli in coda, 0/3
-Schadenfreude


"Questo..." Wang Qiang iniziò ad accigliarsi. Si era reso conto che la situazione aveva preso una piega differente rispetto a ciò che si aspettava.


Così mandò frettolosamente una trasmissione della voce a Chu Feng e chiese: "T-t-ti ho chiesto di d-difendermi, ma hai d-d-detto parole del genere? N-n-non vuoi che p-partecipi alla com-competizione? Se non vuoi, a-a-allora mi ritirerò."


"Eheh..." Chu Feng si limitò a sorridere nonostante le minacce e lo ignorò.


Poi si rivolse verso la folla e disse: "Questo Wang Qiang insiste a dire che quello sterco è il suo cimelio di famiglia."


"Eppure non è disposto nemmeno a mettere in palio una scatola di giada. Dato quanto è avaro, come può essere disposto ad usare il suo cimelio di famiglia come posta in gioco?"


"È troppo spudorato. È chiaro che sta cercando di imbrogliarci perché crede che siamo ignoranti."


"Se non metterà in gioco la scatola, allora non dovrebbe partecipare alla competizione. Credo anche che dovrebbe essere cacciato via dal territorio dell'Antico Villaggio del Sigillo. Credo che nemmeno il villaggio sarebbe disposto ad accettare una persona del genere come ospite. Senior, non è vero?" Chiese Chu Feng.


"L'amico Chu Feng ha ragione." Il vecchio iniziò subito ad annuire ripetutamente.


"Giusto, è troppo odioso. Non solo dovremmo proibirgli di partecipare alla scommessa, ma dovrebbe essere anche cacciato via." Anche gli altri partecipanti espressero il loro assenso.


"N-n-no."


Wang Qiang cambiò espressione. Fu colto dal panico e tirò fuori frettolosamente la scatola di giada, per poi consegnarla al vecchio dell'Antico Villaggio del Sigillo.


Dopodiché Wang Qiang continuò a dire: "Ba-banditi! S-s-siete tutti un branco di ba-ba-banditi! State m-maltrattando una persona o-onesta!"


"S-specialmente tu, m-m-mi hai deluso." Disse Wang Qiang indicando Chu Feng.


"Sai che sorta di persona odio di più?" Rispose Chu Feng con un sorriso.


Wang Qiang rispose con un'espressione confusa: "C-cosa?" 


"Odio sopratutto le persone che mi minacciano."


Wang Qiang rimase stupefatto da queste parole. Si era reso conto che Chu Feng aveva capito quali erano le sue intenzioni, ma non aveva ceduto. Anzi, aveva fatto l'esatto opposto di quello che desiderava.


Anche se Wang Qiang non voleva accettarlo e si arrabbiò per questo, aveva comunque perso questa battaglia.


Non aveva altra scelta che ammettere la sconfitta. Dopotutto non voleva andarsene così, poté solo tornare tra la folla con fare avvilito.


La gente non cercò più di metterlo in difficoltà ora che aveva messo in palio la scatola. Uno dopo l'altro, gli altri partecipanti si fecero avanti e consegnarono la loro posta in gioco al vecchio dell'Antico Villaggio del Sigillo.


Il grassone avanzò e disse piano: "Fratellone, quel Chu Feng si sta approfittando di te!"


"Str***te, l'ho fatto d-d-deliberatamente. T-tanto è tutto mio. Che i-importa se devo c-consegnare la scatola di g-giada? Per ora canteranno vittoria, ma presto m-m-mi riprenderò t-t-tutto." Negò con testardaggine Wang Qiang. Tuttavia il suo sguardo celava amarezza e ostilità.


"Aiuterò tutti a custodire questi oggetti. Vi aspetterò tutti all'entrata dell'Antico Villaggio del Sigillo. Chiunque arriverà per primo, otterrà i tesori nel Sacchetto Cosmo." Dopodiché il vecchio gridò: "Aprite il portale!"


Risuonarono dei rimbombi incessanti e le porte del passaggio d'entrata si aprirono lentamente. In quel momento apparì un portale che conteneva un mondo nero come la pece la cui energia vorticava lentamente.


Questo era il vero Passaggio d'Ingresso del Villaggio. Una volta entrati, bisognava contare sulle proprie capacità per attraversarlo.


"Woosh, woosh, woosh, woosh, woosh, woosh..."


In quel momento i partecipanti attivarono le loro potenti tecniche marziali per guadagnare tempo. Si precipitarono verso l'entrata il più velocemente possibile.


Chu Feng attivò il suo Tabù Mortale: tecnica della Luce Illusoria e caricò rapidamente verso la formazione.


Una volta entrato, si ritrovò in uno spazio diverso. Le persone attorno a lui erano scomparse tutte. Era da solo e l'ambiente era così silenzioso da essere inquietante.


Quando si girò, scoprì che anche il portale era scomparso. Così poteva solo andare avanti.


Davanti a lui erano apparsi diciotto passaggi diversi. Chu Feng sapeva che solo uno di essi avrebbe condotto all'uscita. Se avesse preso la via sbagliata, non sarebbe riuscito a superare la prova.


"Sembra proprio difficile. Cosa ne pensi? Quanto sei sicuro di farcela?" Chiese Ovetto.


"È abbastanza arduo, ma solo per gli altri. Io ho la completa sicurezza di poter superare la prova."


Gli occhi di Chu Feng brillarono. Il suo sguardo emanò una ferocia particolare, aveva attivato gli Occhi Celesti.


La strada ora era chiara. L'andatura di Chu Feng cambiò e iniziò a sfrecciare veloce come la luce in uno dei passaggi.


Dopodiché trovò altre biforcazioni, ma continuò ad avanzare senza nemmeno fermarsi.


I diversivi non avrebbero potuto fermarlo.


Mentre Chu Feng e gli altri si stavano impegnando a superare la prova, il vecchio al secondo livello del Semi Martial Emperor prese una scorciatoia e tornò all'entrata dell'Antico Villaggio del Sigillo.


C'erano molte guide lì ad attendere l'arrivo dei partecipanti, delle persone che sarebbero diventate loro ospiti. Il loro obiettivo era di guidarli nel villaggio.


In particolare c'era un'anziana signora al secondo livello del Semi Martial Emperor.


L'anziana prese l'iniziativa di avvicinarsi al vecchio e di chiedergli con confidenza: "Com'era? Quei due mocciosi sono dei rari geni come hanno detto?" I due sembravano una coppia sposata.


"Mn, hanno un potere combattivo sconvolgente capace di rivaleggiare con persone di tre livelli superiori al loro. Sono entrambi grandissimi talenti." Rispose il vecchio.


"Sono davvero così potenti? Hanno già superato la giovane generazione del nostro villaggio date le loro capacità."


"In tal caso, sicuramente saranno stati mandati da una grande organizzazione. Che provengano dall'Alleanza degli Sciamani?" La signora sembrava un po' preoccupata.


"Come potrebbero partecipare alla prova se appartenessero all'Alleanza degli Sciamani?"


"Dopotutto il nostro capo ha perso contro un loro Anziano principale in una competizione di tecniche Spirit. Da allora godono di un'esenzione speciale."


"Finché provengono dall'Alleanza degli Sciamani, hanno il permesso di entrare nel nostro villaggio, indipendentemente dalla loro coltivazione." Il vecchio sospirò. Nella sua espressione c'era una lieve traccia di vergogna.


"Sigh, è accaduto molto tempo fa. Non continuare a pensarci."


"Avanti, parlami di quei due mocciosi. Se non provengono dall'Alleanza degli Sciamani, allora che organizzazione è riuscita a crescere dei talenti come loro?" La vecchia iniziò a riflettere.


"Massì. Nonostante quel moccioso di nome Wang Qiang sia davvero fastidioso, non vedo nessuna falsità o malvagità in lui. Credo che non sia venuto qui con intenzioni ostili. Probabilmente è venuto per la nostra Acqua del Sigillo del Ghiaccio."


"Per quanto riguarda Chu Feng, mi ha dato proprio un'ottima impressione. Quando se ne andrà, chiederò al nostro capo villaggio di dargli gocce d'acqua in più come dono." Il vecchio sorrise contento mentre menzionava Chu Feng.
                                


                                



