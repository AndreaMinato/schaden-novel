---
title: Capitolo 1357 – Sbalordire Tutti
pubDate: 2024-07-18T03:13:16.499Z
tags:
    - mga
---


Capitolo sponsorizzato, ringraziamo Bruno!
1 capitoli in coda, 0/3
-Schadenfreude


Quando Wang Qiang decise di salire sul palco, gli ospiti iniziarono a provare un po' di speranza.


Questo perché sapevano quanto era potente. Dopotutto Wang Qiang era stato capace di affrontare Chu Feng.


Anche se non speravano che Wang Qiang superasse Zhou Long, si auguravano che li aiutasse a difendere un po' il loro onore.


Così Wang Qiang entrò nell'antica pagoda e nella sua formazione.


Gli abitanti del villaggio in piazza sembravano proprio a loro agio, sottovalutavano gli ospiti, che invece si innervosirono sempre di più.


Speravano che Wang Qiang sarebbe uscito il più velocemente possibile e che avrebbe lasciato un ottimo record. Anche se fosse stato da meno rispetto a Zhou Hu, desideravano che ottenesse un risultato non superiore ai dieci minuti.


"Woosh." Tuttavia, mentre gli ospiti stavano pregando, videro qualcuno che usciva. Wang Qiang era di nuovo riapparso di fronte a tutti.


Un minuto! Aveva impiegato un solo minuto per uscire dalla formazione.


"Cielo, sto avendo le allucinazioni? Ci ha messo solo un minuto?"


Iniziarono a risuonare delle esclamazioni dalla folla. Tutti gli ospiti mostrarono espressioni scioccate. Incapaci di contenersi, iniziarono ad acclamare con entusiasmo Wang Qiang.


Gli abitanti del villaggio invece erano tutti esterrefatti e rimasero seduti senza muoversi.


Due minuti, era il miglior record dell'attuale capo villaggio, il migliore nella storia del loro Antico Villaggio del Sigillo.


Eppure questo Wang Qiang era riuscito a superarla in un minuto. Questo punteggio superava perfino il loro record.


Ed era stato un estraneo a riuscirci, come potevano accettarlo?


"Impossibile, è impossibile! Sta barando, sicuramente deve aver barato!"


"Parla, che metodo hai usato per barare?!" Gridò con rabbia Zhou Long. Non poteva accettare che qualcuno fosse stato molto più veloce di lui.


"Oh, sarà stata tua madre a barare idiota!"


"Ho u-u-usato le mie capacità per o-ottenere questo punteggio, put****lla. Se n-n-non ne sei convinto, allora puoi provare di nuovo a passare per la formazione." Rispose Wang Qiang.


"Credi che abbia paura di te? Avanti, entriamo insieme. Vediamo chi è il più rapido." Disse Zhou Long.


"Vengo anche io. Ti terrò d'occhio per vedere che metodo hai usato per barare." Aggiunse Zhou Hu.


"Anche io. Vediamo se sarai più veloce di me senza barare." Disse anche Zhou Feng.


"Venite venite. V-v-venite tutti quanti. Guardate come v-v-vi batterò tutti, piccoli bastardi." Wang Qiang era una persona dal temperamento violento. Ignorò completamente queste persone importanti e iniziò ad insultarli.


Proprio in quel momento, Zhou Sitian gridò con rabbia: "State tutti zitti!"


Dopo aver sentito questo grido, i quattro giovani chiusero la bocca.


"Lascia la pagoda prima." Disse Zhou Sitian.


"Umpf." Wang Qiang sbuffò con orgoglio verso i tre fratelli Zhou. Poi iniziò ad uscire con spacconeria dalla pagoda. Sembrava estremamente arrogante.


"La competizione continua." Disse Zhou Sitian.


Tuttavia, anche dopo che passò molto tempo, nessuno rispose. Nessun altro era disposto a partecipare alla competizione dopo Wang Qiang.


Dopotutto il risultato era già deciso. Anche se avessero partecipato, si sarebbero soltanto umiliati.


Zhou Sitian guardò la folla di ospiti e disse: "Cosa succede? Non volete partecipare?" Forse era a causa di Wang Qiang, ma il suo tono non era molto contento.


"Ci provo io." Risuonò una voce. Una figura volò sulla piazza e atterrò con fermezza all'entrata della pagoda.


Naturalmente era Chu Feng.


"Chu Feng."


"Chu Feng, è lui quel Chu Feng?" Gli occhi di tutti iniziarono a brillare, anche gli sguardi degli abitanti del villaggio divennero più seri.


Questo perché, visto che aveva superato il passaggio così velocemente, Chu Feng era diventato una celebrità nell'Antico Villaggio del Sigillo.


Tutti stavano pensando che, se perfino Wang Qiang poteva superare la formazioni in un solo minuto, che sorta di risultato avrebbe avuto una persona come Chu Feng?


Nonostante la folla fosse piena di anticipazione, nessuno pensava che sarebbe riuscito a superare Wang Qiang.


Dopotutto il record di un minuto era praticamente il massimo possibile. Perfino i geni dell'Alleanza degli Sciamani non sarebbero riusciti ad infrangere un record del genere. Sarebbe stato molto difficile battere questo record.


Dopotutto Lin Ming aveva superato il passaggio contando sulle sue tecniche Spirit, mentre nella formazione si poteva usare solo il Potere Spirit.


"F-fratello Chu-Chu Feng, le mie scuse. Sembra che a-abbia vinto." Disse Wang Qiang mentre Chu Feng si avvicinava alla formazione.


Chu Feng vide Wang Qiang non lontano da lui. Wang Qiang era ancora a petto nudo, a braccia incrociate inserite nel cavallo dei suoi grossi pantaloni a fiori. Stava sorridendo, radioso come un crisantemo mentre guardava Chu Feng.


"Non è certo." Chu Feng sorrise lievemente. Poi si girò, chiuse gli occhi ed entrò nella formazione.


Doveva ammettere che Wang Qiang era molto potente. Il suo Potere Spirit era più forte di quanto si immaginasse. Sarebbe stata una sfida per Chu Feng superare la formazione in un solo minuto.


Tuttavia, era deciso ad impegnarsi a fondo per ottenere il primo posto e sopratutto ottenere il tesoro di Wang Qiang.


Dopo essere entrato nella formazione, non si fermò nonostante avesse gli occhi chiusi. Il suo Potere Spirit era come un terzo occhio. Poteva vedere tutto contando su di esso.


Chu Feng ignorò tutto quanto e si concentrò solo sul superare la formazione il più rapidamente possibile.


Alla fine uscì dalla formazione e aprì gli occhi. Tuttavia non ci furono acclamazioni, la piazza era mortalmente silenziosa.


"Non dirmi che ho perso?" Chu Feng iniziò a provare dei dubbi. Non voleva perdere, ma la reazione che stava ricevendo dalla folla non era molto buona.


Tuttavia, indipendentemente da questo, doveva accettare il risultato. Si voltò e puntò lo sguardo verso l'esterno dell'antica pagoda.


In quel momento, scoprì che tutti, sia i membri del villaggio che gli ospiti, stavano mostrando espressioni sbalordite, erano pietrificati.


"Cielo, avete visto? Non ci ha messo nemmeno un minuto."


"Troppo veloce! Mezzo minuto, ha usato solo mezzo minuto. Questo Chu Feng è riuscito a superare la formazione in trenta secondi!"


"Incredibile, davvero incredibile. Che sorta di velocità è questa? Quanto è potente è il suo Potere Spirit per impegnare mezzo minuto? È semplicemente impossibile."


All'improvviso si scatenò un tumulto. Tutti iniziarono a discutere con entusiasmo della questione. Gli sguardi con cui osservavano Chu Feng ora erano pieni di riverenza e rispetto.


Questo perché Chu Feng era riuscito a compiere l'impossibile.


Mezzo minuto. Era questo il suo punteggio. Era stato perfino più veloce di Wang Qiang.


"Ho vinto?"


"Mezzo minuto, è questo il mio punteggio?" Perfino Chu Feng provò incredulità.


Bisognava sapere che, nonostante il suo Potere Spirit non fosse debole, non si era mai impegnato molto ad allenarlo. Anche se era abbastanza sicuro della sua forza, non si aspettava che avrebbe superato la formazione così velocemente.
                                


                                



