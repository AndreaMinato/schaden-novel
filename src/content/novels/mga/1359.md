---
title: Capitolo 1359 – Il vecchio Capo Villaggio
pubDate: 2024-07-18T05:13:16.500Z
tags:
    - mga
---


Capitolo regolare, <strong>edit: ops, pensavo che fosse giovedì, vabbè facciamo che questo capitolo è quello di domani</strong>
0 capitoli in coda, 0/3
-Schadenfreude


"Cosa sta succedendo a questo tipo? È stupido? Sta cercando di usare questo metodo per imbrogliare mio nonno e farsi consegnare le pietre?" Perfino i tre fratelli Zhou erano perplessi.


Dopotutto i tre conoscevano il loro nonno. Così, sapevano che quelle Pietre dell'interferenza erano del loro nonno. Sapevano anche che aveva accusato ingiustamente Chu Feng e Wang Qiang.


Se gli altri potevano sospettare che i due fossero stati accusati ingiustamente, i fratelli Zhou credevano fermamente che Chu Feng e Wang Qiang non avessero barato.


Per questo erano rimasti perplessi. Pensavano che Chu Feng avesse finto di ammettere di aver barato così da ottenere le Pietre dell'Interferenza come compenso. Dopotutto erano oggetti piuttosto preziosi.


"Umpf, non voglio tenere le tue pietre schifose. Riprenditele." Zhou Sitian le lanciò a Chu Feng e a Wang Qiang.


Zhou Sitian era una persona molto esperta e astuta, sapeva molto bene che sarebbe stato davvero difficile farsi credere dalla folla. Molti lo avrebbero sospettato e avrebbero pensato che avesse incastrato Chu Feng e Wang Qiang.


Tuttavia Chu Feng lo aveva ammesso. Praticamente lo aveva aiutato a raggiungere il suo obiettivo e quindi non si sarebbe perso questa occasione.


"C-c-chi vuole quelle cose maledette. Non provare ad i-i-incastrare me." Wang Qiang respinse la Pietra dell'Interferenza.


Tuttavia Chu Feng stese la mano e prese al volo la pietra. Dopodiché, sorprendendo tutti, si precipitò verso la formazione.


"Guardate bene. Sto tenendo una Pietra dell'Interferenza. Secondo ciò che ha detto il Vice Capo Villaggio Zhou, anche se aprissi gli occhi o usassi tecniche Spirit, la formazione non riuscirebbe ad individuare nulla a causa dell'influenza della pietra."


"In tal caso, verificherò davanti a tutti se questa cosiddetta Pietra dell'Interferenza è così miracolosa come dice." Chu Feng aprì gli occhi.


"Buzz." Nel momento in cui lo fece, la formazione iniziò a brillare e ad emettere dei ronzii. L'allarme si era attivato.


"Cielo, la cosiddetta Pietra dell'Interferenza è semplicemente inutile."


"Cosa succede? Che il vice capo villaggio Zhou abbia accusato ingiustamente Chu Feng e Wang Qiang?" Tutti capirono.


"Brillante." Anche nonno Song e nonna Lin si erano resi conto che Chu Feng non era stato così sciocco da ammettere di barare, e che invece aveva deciso di reagire. Aveva rivelato i crimini di Zhou Sitian di fronte a tutti. Il suo metodo era davvero spietato.


"Canaglia! Chi ha detto che potevi entrare nella formazione senza permesso?! Esci fuori immediatamente!" Solo in quel momento Zhou Sitian si rese conto di essere stato ingannato da Chu Feng. Si infuriò così tanto che iniziò a stringere i denti per la rabbia.


"Sarei uscito senza che tu me lo dicessi." Chu Feng uscì dalla formazione. Stava ancora tenendo in mano la Pietra dell'interferenza.


Si rivolse alla folla e disse ad alta voce: "Credo che l'abbiate visto tutti. Le cosiddette Pietre dell'Interferenza non possono influenzare questa formazione. La sua dichiarazione è assurda. Ci sta accusando ingiustamente perché non può accettare la sconfitta."


"Il vice capo villaggio Zho9u, se non vuoi che degli ospiti occupino il primo e il secondo posto della competizione, puoi proibire agli estranei di partecipare. Perché accusarci dopo averci permesso di partecipare?"


"Non sei un po' troppo spudorato? È così che vuoi fare da esempio per i tuoi sottoposti?"


"Come vuoi essere considerato dagli abitanti del tuo villaggio? E dagli altri coltivatori di questo mondo? Sei ancora degno di essere il capo villaggio?"


"Tu..." Zhou Sitian si illividì, ma non sapeva come rispondere. Sembrava aver perso il controllo della situazione.


"A quanto pare li ha accusati ingiustamente. È semplicemente spudorato."


"È davvero disdicevole che un grande vice capo villaggio osi commettere un'azione del genere."


"L'Antico Villaggio del Sigillo sarà dato in mano ad una persona del genere? Sembra che presto entrerà in declino."


Le parole di Chu Feng causarono trambusto tra la folla. Gli ospiti iniziarono a criticare senza ritegno il comportamento spudorato di Zhou Sitian.


I crimini del vecchio erano stati rivelati e quindi avevano il diritto di rimproverarlo. Aspetto più importante, stavano anche difendendo Chu Feng visto che volevano proteggere la dignità degli ospiti.


"Clap, clap, clap..." Qualcuno iniziò a battere le mani con forza. Il rumore era così fragoroso da sovrastare i suoni delle discussioni della gente.


Le espressioni della gente diventarono rispettose. Perfino Zhou Sitian impallidì e mostrò uno sguardo impaurito.


Era appena arrivato un vecchio dai capelli canuti. I suoi capelli bianchi come la neve creavano un netto contrasto con il cotone dei suoi abiti semplici e privi di decorazioni.


Una coltivazione indescrivibile, di sicuro un esperto eccezionale; questa fu la prima impressione che diede alla folla.


"Lord Capo Villaggio." Gridarono gli abitanti dell'Antico Villaggio del Sigillo.


"Amico Chu Feng, sei davvero incredibile." Disse con un sorriso il vecchio.


"Cosa intende dire Senior?"


Chu Feng iniziò ad accigliarsi. Nonostante l'anziano non sembrasse una cattiva persona, Chu Feng percepì che c'erano dei significati nascosti dietro le sue parole.


Non pareva che fosse venuto qui ad aiutarlo, ma a fronteggiarlo.


"Riuscire ribaltare la situazione mentendo, non è un'abilità incredibile?" Il capo villaggio strinse gli occhi, stese la mano all'improvviso e attirò le Pietre dell'Interferenza.


"Queste tue pietre possono essere usate solo una volta. Hanno già perso la loro forza. Quindi è naturale che tu non riesca ad interferire con la formazione così." In effetti il vecchio era venuto per aiutare Zhou Sitian.


"Questo..." Tutti rimasero sbalorditi. Non si sarebbero mai aspettati che il vecchio capo villaggio avrebbe detto una cosa del genere.


Il vecchio capo villaggio era completamente diverso da Zhou Sitian. Si era comportato sempre con giustizia e aveva compiuto molte buone azioni. Era molto famoso perfino nel Dominio dell'Alleanza.


Sia gli abitanti del villaggio che gli ospiti si fidavano di lui. Il suo prestigio era elevato.


Così tutti iniziarono a pensare che forse Chu Feng aveva davvero barato.
                                


                                



