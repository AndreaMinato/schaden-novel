---
title: Capitolo 136 - Cavallo Ferghana
pubDate: 2024-05-28T06:13:16.351Z
tags:
    - mga
---


CAPITOLO SPONSORIZZATO da akisame
0 Capitoli in coda
-Schadenfreude


Dopo essere partito dalla città dell'Uccello Vermiglio, Chu Feng si diresse verso la Villa della Tigre Bianca. Aveva preferito questa destinazione perché la catena montuosa della Tartaruga Nera era il territorio della famiglia di Gong Luyun. Se l'identità di Chu Feng fosse stata scoperta, molto probabilmente sarebbe morto. Quindi naturalmente non sarebbe andato lì avventatamente senza avere una forza sufficiente.


Nonostante anche la catena montuosa della Tigre Bianca fosse occupata, la Villa della Tigre Bianca non era la sola padrona di quel territorio. Da ciò che aveva sentito Chu Feng, c'erano molte altre ville che condividevano le risorse della catena montuosa, quindi sarbbe stato più facile per Chu Feng accedervi.


Dato che il viaggio era lungo e non era andato a salutare nessuno mentre se ne andava dalla città dell'Uccello Vermiglio, si fermò ad una stazione per acquistare un cavallo. Se avesse continuato a viaggiare a piedi, anche se avesse avuto un'energia spirituale ancora più abbondante, Chu Feng avrebbe esaurito le forze.


"Stimato cliente, i nostri cavalli sono tutti ottimi. Ognuno di loro può viaggiare mille miglia al giorno. Questo cavallo Ferghana è ancora più rapido. Può percorrere facilmente 8000 miglia al giorno ed è il re tra i cavalli." Il responsabile della stazione puntò il dito verso un cavallo dal manto rosso dall'aspetto robusto.


"Percorrere facilmente 8000 li?"


Chu Feng era dubbioso. Quel cavallo aveva il manto rosso sangue e sembrava più robusto e in salute rispetto agli altri. Era simile ai cavalli preziosi della città Viola Dorato, sembrava perfino migliore.


Tuttavia lo sguardo del cavallo sembrava ribelle. Quel portamento orgoglioso i rivolse a Chu Feng con una traccia di sdegno. Probabilmente non sarebbe stato facile cavalcarlo, sembrava selvaggio.


"Stimato cliente, come potrei mentirle? Questo è davvero un buon cavallo, è stato domato dalla forza combinata di molti coltivatori. Tuttavia ha ancora una natura selvaggia. Se non è un esperto, allora non potrà cavalcarlo." Spiegò velocemente il responsabile.


"Oh, è davvero un cavallo selvaggio." Dopo aver sentito le sue parole, Chu Feng divenne ancora più interessato e il suo desiderio di conquista ne fu stuzzicato. Così disse:"Quanto costa questo cavallo? Lo comprerò!"


"Stimato cliente, è sicuro di voler comprare questo cavallo Ferghana? Non è economico!"


Il responsabile era sbalordito. Il motivo per cui aveva parlato di questo cavallo era per far capire la grande qualità della sua stazione di cavalli, non si aspettava che Chu Feng l'avrebbe potuto comprare. Dopotutto era un prezzo inaccessibile alle persone normali, figuriamoci un giovane come Chu Feng che indossava dei vestiti comuni.


"Credi che stia scherzando?" Chu Feng sorrise lievemente.


"Ehh, ad essere sinceri, i normali cavalli di questa stazione costano circa due decine di liang d'argento. I più eccellenti costano un liang d'oro. Per quanto riguarda questo cavallo Ferghana, è molto più costoso dei due tipi precedenti." Disse il responsabile.


"Quanto?" Chu Feng era un po' impaziente. In passato si sarebbe preoccupato del prezzo, ma ora era davvero una persona ricca. In confronto a questi cittadini normali era incredibilmente ricco.


"Eheh, una Perla Spirituale!" Disse sorridendo il responsabile mentre alzava un dito.


Chu Feng rimase impassibile.


"Cosa? Una Perla Spirituale equivale a 100 liang d'oro! Un cavallo del genere costa così tanto?"


Molte persone attorno invece esclamarono per la sorpresa e l'interesse. Una folla si radunò attorno e valutò con serietà il cavallo Ferghana. volevano vedere cosa ci fosse così speciale.


Chu Feng si limitò a sorridere mentre scrutava gli sguardi curiosi della folla. Per lui una Perla Spirituale era come un pelo tra nove buoi e non era affatto un problema.


"Una Perla Spirituale è un prezzo degno di un cavallo così formidabile." Tuttavia, senza aspettare la risposta di Chu Feng, risuonò una voce brusca.


Un gruppo di uomini robusti si stava avvicinando lentamente. La persona che li conduceva aveva delle basette simili ad una rete. Era molto muscolosa e aveva perfino una spaventosa cicatrice. Era stato lui a parlare.


Dopo aver visto quelle persone, tutti si fecero subito da parte, vedevano chiaramente che erano dei coltivatori e che non erano persone gentili. Erano delle esistenze che la folla non poteva permettersi di offendere.


"Prenderò questo cavallo Ferghana!" La persona robusta con le basette tirò fuori una Perla Spirituale dorata dal taschino e la tirò senza esitare al responsabile.


Dopo averla accettata, il negoziante divenne tutto sorrisi per la felicità. Non si sarebbe mai aspettato di riuscire a vendere il cavallo Ferghana per un prezzo del genere. Tuttavia in quel momento intervenne Chu Feng.


"Aspetta, ci sono prima io. Non ho detto che non l'avrei comprato, come puoi venderlo ad altri?"


"Piccoletto, vedo che anche tu sei un coltivatore, ma sai anche che questo cavallo Ferghana costa una Perla Spirituale. Una Perla Spirituale! Pensaci più attentamente. Puoi permettertelo?"


Sorrise l'uomo robusto mentre squadrava Chu Feng. Il suo sdegno era evidente e il gruppo dietro di lui iniziò a ridere fragorosamente. Sentivano che Chu Feng si era davvero sopravvalutato visto che stava insistendo a comprare il cavallo di fronte al loro capo.


Tutti i cittadini attorno iniziarono a puntare il dito e sentivano che il ragazzo "avesse gli occhi, ma non potesse riconoscere il Monte Tai", non avrebbe dovuto offendere un gruppo come loro.


Chu Feng ignorò gli sguardi della folla. Mosse lentamente la mano verso il suo Sacchetto Cosmo che aveva appeso alla vita.


All'improvviso qualcuno non poté trattenersi dal gridare:"Oh cielo! Quello... Quello è il leggendario Sacchetto Cosmo?"


Dopotutto il Sacchetto Cosmo era estremamente prezioso. Solo le persone molto ricche potevano usarlo e solo quelle che appartenevano a famiglie importanti potevano ottenerlo. Il giovane di fronte a loro proveniva da una famiglia ricca? Ma perché andrebbe a comprare un cavallo qui?


"Umpf. Non è un Sacchetto Cosmo, è solo un'imitazione. I veri Sacchetti cosmo non sono così." Sogghignò l'uomo con le basette.


"Sigh. I giovani d'oggi amano davvero essere ammirati. Per essere stimati usano dei falsi. Davvero spudorato."


Dopo aver sentito le parole dell'uomo robusto, la folla sospirò e non guardò più Chu Feng con curiosità, ma con sdegno.


Chu Feng non prestò attenzione alle loro parole. Nell'istante in cui toccò il Sacchetto Cosmo, brillò una strana luce e apparvero due Perle Spirituali nel suo palmo.


Il ragazzo lanciò le Perle Spirituali al responsabile del negozio e disse:"Una Perla Spirituale è per comprare questo cavallo Ferghana, l'altra è per mostrarti il mio apprezzamento."





