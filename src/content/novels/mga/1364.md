---
title: Capitolo 1364 – Sottovalutarsi a vicenda
pubDate: 2024-07-18T10:13:16.500Z
tags:
    - mga
---


Capitolo regolare, 
0 capitoli in coda, 0/3
-Schadenfreude


"Non c'è bisogno. Uomini, andate e regalate duecento gocce d'acqua del Ghiacciaio del Sigillo ad ognuno di loro. Accompagnate i nostri ospiti all'uscita."


Tuttavia, sorprendentemente, il vecchio capo villaggio decise di rifiutare questa rara opportunità.


"Ahah, senior Ma, ho sentito che in passato era un individuo potentissimo capace di scuotere l'intero Dominio dell'Alleanza. Alcuni l'hanno definita un dio della guerra imbattuto che non ha mai perso mentre usava le tecniche Spirit."


"Tuttavia poi ho sentito che, da quando è stato sconfitto da nostro nonno, ha perso tutta la sua vitalità. Avrebbe perso di netto in ogni competizione. Non è più il dio della guerra di allora, è diventato un codardo che ha paura di gareggiare contro gli altri."


"All'inizio non credevamo alle dicerie, ma dopo averlo visto con i nostri occhi, dobbiamo riconoscere che è la verità." Huang Feng sorrise e iniziò a scuotere la testa fingendo di essere deluso. Aveva iniziato ad umiliare pubblicamente il vecchio capo villaggio.


"Bastardo, attento a come parli! Osi davvero rivolgerti in questo modo al vecchio capo villaggio Ma? Cosa ti hanno insegnato i tuoi genitori?" La folla dell'Antico Villaggio del Sigillo non riuscì a tollerare ulteriormente l'umiliazione e iniziò a rimproverare Huang Feng.


In effetti anche gli altri ospiti presenti persero la pazienza. Dopotutto il vecchio capo villaggio Ma aveva un'ottima reputazione nel dominio dell'Alleanza. In confronto a certi Sciamani principali, era una persona molto più rispettata e riverita.


"Le parole di un bambino non nuocciono nessuno. Non discuterò con voi. Andate." Il vecchio capo villaggio rimase ancora calmo e composto. Però non aveva più intenzione di donare acqua del Ghiacciaio del Sigillo e chiese ai cinque di andarsene.


"Cosa? State cercando di maltrattarci perché nostro nonno non è presente?"


"Se non potete continuare ad ascoltare ciò che diciamo, allora provate ad attaccarci. Vedremo chi tra voi oserà farlo. Siete stanchi di vivere? Osate intromettervi nei nostri affari? Perché non considerate in che posizione siete prima?!"


Gridò Sun Lei, la persona dal potere combattivo più potente. Mentre parlava, il cielo e la terra iniziarono a tremare. Immediatamente molte persone chiusero la bocca.


Si erano impauriti, ma non a causa di Sun Lei visto che era solo un Martial King di ottavo livello. Molti qui avrebbero potuto picchiarlo violentemente.


Ma suo nonno, Sun Feiyang, era molto più potente di tutti loro e in quel momento Sun Lei aveva menzionato il suo famoso nonno. Chi tra loro avrebbe osato parlare?


Erano davvero preoccupati. Temevano che Sun Feiyang fosse già arrivato e si fosse nascosto da qualche parte.


Se avessero osato aggiungere altro, dato il temperamento di Sun Feiyang, non sarebbe stato impossibile che li uccidesse sul posto. Così non osarono dire altro.


Proprio quando tutti cominciarono ad aver paura, Zhou Long si girò verso Huang Feng e disse: "Umpf, desiderate competere mettendo in palio lo scettro ruyi del Qilin turchese e noi centomila gocce dell'acqua del Ghiacciaio del Sigillo, è vero?"


Huang Feng guardò Zhou Long con sdegno. Poi disse con tono di derisione: "Esatto. Perché l'hai chiesto? Desideri competere contro di noi? Da solo non va bene, vai a trovare altre tre persone."


"Umpf, non c'è bisogno di quattro persone. Noi tre fratelli saremo più che sufficienti per affrontare voi quattro." Zhou Long, Zhou Hu e Zhou Feng si fecero avanti.


Il vecchio capo villaggio Ma iniziò ad accigliarsi e gridò con rabbia: "Ritiratevi!" Non voleva che i tre giovani competessero con i fratelli Huang.


"Lord capo villaggio, in passato è riuscito a proteggere la dignità del nostro Antico Villaggio del Sigillo."


"Ora è il turno di noi membri della giovane generazione. Non solo riusciremo a recuperare lo scettro per lei, potremo anche recuperare la sua dignità perduta, riconquistare l'onore del nostro villaggio." Giurò Zhou Long.


"Lord capo villaggio, per favore dia un'occasione al mio figlio indegno." Anche Zhou Sitian iniziò a pregarlo.


"Lord capo villaggio, dia loro un'occasione per favore. La preghiamo."


"Il nostro Antico Villaggio del Sigillo ha mostrato ritrosia da fin troppo tempo. È il momento di reagire."


Anche gli altri iniziarono ad implorare il loro capo. Alcuni erano così emozionati che finirono con l'inginocchiarsi a terra.


"Questo..." Il vecchio capo villaggio iniziò ad esitare. Aveva paura, temeva che Zhou Long e i suoi fratelli avrebbero perso. Dopotutto centomila gocce non erano una quantità da poco. Se fossero stati sconfitti, sarebbe stata una dura perdita per il villaggio.


Tuttavia non voleva andare contro la volontà della folla. Dopotutto Zhou Long e i suoi due fratelli ora erano la la loro speranza.


"Molto bene. Andate e gareggiate contro di loro." Alla fine il vecchio annuì.


"Woooow!!" La gente iniziò ad esultare con gioia, sembrava che avessero già vinto.


"Ehi, eheh, siete proprio sicuro di voi vedo. In tal caso, se non accettassi, passerei io nel torto."


"Molto bene, tre contro quattro. Come desiderate competere? Potete decidere." Disse Huang Feng con un sorriso radioso.


"Va bene qualunque modo." Disse Zhou Long. Huang Feng poteva sottovalutarlo, ma il sentimento era reciproco.


"In tal caso, immagino che deciderò io. Competiamo usando tecniche di raffinazione delle medicine. Noi quattro collaboreremo per creare una formazione e voi tre farete lo stesso."


"Inizieremo contemporaneamente. Il limite di tempo della gara sarà di un'ora. Vedremo chi potrà creare una pillola di qualità superiore in questo breve periodo di tempo. Cosa ne pensate?" Disse Huang Feng.


"Possiamo fare così." Zhou Long accettò con calma.


"In tal caso, iniziamo." Disse Huang Feng facendo segno con lo sguardo a Huang Ping, Huang Lang e Huang Jing.


Immediatamente dopo, i loro mantelli dorati iniziarono a svolazzare e il potere Spirit fuoriuscì dai loro corpi. Dopodiché i quattro cominciarono a creare dei sigilli con le mani e a controllare il loro potere Spirit. In un istante apparì una formazione.


I quattro fratelli Huang tirarono fuori dei materiali di raffinazione, lanciandoli in modo stranamente disordinato verso la formazione.


Le risorse che stavano usando erano tutte diverse e le stavano lanciando in un certo ordine. Aspetto più importante, lo stavano facendo senza la minima esitazione. La tacita comprensione tra di loro era così profonda che gli astanti rimasero senza parole.


Nemmeno i fratelli Zhou esitarono, anche loro iniziarono a creare la loro formazione.


Anche se gli Sciamani del villaggio si specializzavano in formazioni sigillanti e la giovane generazione si sarebbe concentrata sulla coltivazione del Potere Spirit, i tre fratelli Zhou non corrispondevano affatto agli stereotipi.


Questo perché la loro coordinazione era perfino lievemente superiore a quella dei fratelli Huang.


Tutti pensavano che i fratelli Zhou sarebbero stati in svantaggio vista la loro minoranza numerica.


"Ahah, bene..." La folla dell'Antico Villaggio del Sigillo iniziarono ad esultare.


Sentendo le acclamazioni assordanti della folla, il morale dei tre fratelli Zhou aumentò e iniziarono a mostrare sorrisi orgogliosi. Allo stesso tempo, gli sguardi con cui osservavano i fratelli Huang si riempirono ancora di più di disprezzo.


Anche Chu Feng e Wang Qiang stavano prestando attenzione alla competizione. Erano molto curiosi di sapere chi sarebbe stato il vincitore.


"C-c-cosa ne pensi? C-chi credi che vincerà?" Chiese Wang Qiang.


"Difficile da dire. Dopotutto questa sorta di tecnica dipende molto dalla coordinazione tra di loro. Non è solo una dimostrazione delle proprie tecniche, ma della comprensione  tacita tra di loro."


"Da come la vedo, le loro tecniche sono alla pari. La loro unica superiorità potrebbe essere il controllo sui particolari della raffinazione e la loro coordinazione."


"Mn, l-la penso anche io c-così." Wang Qiang era d'accordo.


"Un branco di sciocchi ignoranti. Certo, ora siete contenti ma tra poco finirete per piangere." Disse con un tono pieno di derisione qualcuno. Anche se lo aveva detto molto piano, Chu Feng e Wang Qiang lo sentirono.


Scoprirono che era stato Sun Lei a dirlo. Non stava partecipando alla competizione e aveva finito con l'universi alla folla ed era accanto a loro.


Sun Lei era stato disgustato dalle acclamazioni della folla e aveva mormorato quelle parole.
                                


                                



