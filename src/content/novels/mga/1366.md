---
title: Capitolo 1366 – Il Sorriso di chi Sta Tramando
pubDate: 2024-07-18T12:13:16.500Z
tags:
    - mga
---


Capitolo regolare,
0 capitoli in coda, 0/3
-Schadenfreude


"Ahah, senior Ma sa proprio mantenere le promesse. Ci sono proprio centomila gocce d'acqua del ghiacciaio del Sigillo in questo vaso." Huang Feng rise fragorosamente e con compiacimento.


Anche gli altri suoi compari iniziarono a ridere, i loro sguardi erano pieni di gioia.


Centomila gocce d'acqua del Ghiacciaio del Sigillo erano proprio preziose. Perfino per loro erano un tesoro davvero prezioso.


"Siete stati ingiusti." Risuonò un grido arrabbiato tra la folla.


Era Zhou Long. Non solo era intervenuto, ma dalla sua espressione sembrava proprio contrariato.


Huang Feng non si arrabbiò, invece alzò le sopracciglia e chiese con un sorriso raggiante: "Cosa, non riesci ancora ad accettare la sconfitta?"


Zhou long indicò Huang Feng e disse: "Naturalmente non posso accettare la sconfitta. Come sareste riusciti a vincere se non aveste usato lo scettro ruyi?"


"Se non avessimo gareggiato usando tecniche di raffinazione, come avreste potuto vincere?"


"Avreste vinto se avessimo gareggiato nella creazione di sigilli?"


"Ehi, ehi, cosa stai dicendo? Primo, ho lo scettro ruyi, se lo voglio usare, allora lo userò."


"Prima di iniziare la competizione, sapevi già che avevo un tesoro capace di aumentare il potere delle mie tecniche Spirit. Il fatto che non l'hai considerato significa che non sei stato abbastanza intelligente."


"Secondo, prima di gareggiare, ti ho chiesto in che campo volevi competere. Sei stato tu a dire che sarebbe andata bene qualsiasi cosa."


"Dato che mi hai dato possibilità di scelta, naturalmente ho selezionato qualcosa in cui abbiamo più esperienza. Come sarebbe un problema?"


"Anche se ci fosse un problema, sarebbe tuo, perché sei stato tu ad essere troppo sicuro di te."


"Ora che il risultato è deciso, che importanza hanno le tue lagne? Stai cercando di sottintendere che sia inferiore a te?"


"Lascia che ti dica questo. Dirlo ora non fa pensare che abbia vinto barando, ma che tu sia un cattivo perdente." Controbatté Huang Feng.


Sentendo queste parole, la folla diventò silenziosa. Tuttavia, presto molti ospiti iniziarono a sussurrare tra di loro.


Dopo averne discusso, pensarono che Huang Feng non aveva tutti i torti. In effetti prima dell'incontro aveva chiesto a Zhou Long in quale campo volesse competere. Inoltre tutti sapevano già da prima che Huang Feng possedeva lo scettro.


Eppure Zhou Long non aveva proposto nessuna condizione, invece aveva detto con sicurezza che sarebbe andata bene qualsiasi competizione.


Quindi, anche se era stato sconfitto, poteva solo biasimare sé stesso. Aveva sottovalutato troppo l'avversario. Era stato troppo sicuro di sé... Per questo aveva perso così di netto.


Aveva proprio mostrato la sua ignoranza e la sua arroganza.


Anche se Zhou Long era avvilito dalla sconfitta, era stata colpa sua e ben gli stava.


"N-nonostante le loro tecniche siano a-alla pari, Zhou Long è m-meno intelligente di l-lui."


"I-indipendentemente dalla sua personalità, Huang Feng in effetti è s-s-superiore a Zhou L-Long." Disse Wang Qiang a Chu Feng.


"Non è Huang Feng ad essere intelligente, è Zhou Long che è stupido. Sarebbe stato strano se non avesse perso visto il suo temperamento."


"S-sarebbe ancora meglio se p-perdessero ancora più miserabilmente. Hanno o-osato accusarci ingiustamente, s-se lo meritano!".


"Temo che il tuo desiderio si avvererà." Disse con un lieve sorriso Chu Feng.


"C-c-cosa intendi c-con questo?" Chiese Wang Qiang.


"Credo che Huang Feng stia provocando apposta Zhou Long per farlo cadere in una trappola. Non dovrebbe aver mostrato la sua vera forza."


"Dato il suo temperamento, Zhou Long non si arrenderà. Fidati di me, finché non ci saranno incidenti, faranno un'altra competizione." Disse Chu Feng.


"Oh?" Wang Qiang si entusiasmò e tornò a guardare Zhou Long e Huang Feng.


"Basta con le tue assurdità, osi di nuovo competere contro di me? Stavolta faremo faremo una competizione uno contro uno in tecniche sigillanti." In effetti andò come aveva previsto Chu Feng. Zhou Long non riusciva ad accettare la sconfitta e aveva sfidato di nuovo Huang Feng.


"Competere con me? Cosa userai per competere con me? Hai una posta in gioco che vale centomila gocce d'acqua del Ghiacciaio del Sigillo?" Disse Huang Feng.


"Io..." Zhou Long si ammutolì. Aveva sfidato Huang Feng perché voleva recuperare le centomila gocce d'acqua del Ghiacciaio del Sigillo. Tuttavia, era chiaro che non avesse un tesoro da mettere in palio.


"Che ne dici, finché sareste disposti a mettere in gioco un pezzo di Ghiacciaio del Sigillo di queste dimensioni, continuerò a competere contro di voi con queste centomila gocce. Inoltre competerò seguendo le tue condizioni. Uno contro uno e in tecniche sigillanti." Disse con un sorriso raggiante Huang Feng mentre sporgeva la sua mano.


"Cosa? Vuole davvero il Ghiacciaio del Sigillo e vuole un pezzo delle dimensioni del suo palmo? Questo..."


Ci fu del trambusto tra la folla. Cos'era il Ghiacciaio del Sigillo? Era il tesoro protettivo dell'Antico Villaggio del Sigillo. Un pezzo delle dimensioni di un palmo aveva un valore inimmaginabile. Era davvero eccessiva questa richiesta.


Zhou Long sorprendentemente rispose: "Molto bene, accetterò le tue condizioni."


"Impudente! Il Ghiacciaio del Sigillo è il tesoro del nostro villaggio. Come puoi metterlo in palio con tale noncuranza? Ritirati subito!" Gridò con rabbia il vecchio capo villaggio.


"Lord capo villaggio, per favore mi dia un'altra occasione a Zhou Long. Per favore mi permetta di riconquistare la dignità e recuperare la nostra acqua del Ghiacciaio del Sigillo. Se perdessi di nuovo, allora non avrei più la faccia di continuare a vivere e mi suiciderò." Giurò Zhou Long.


"No!" Il vecchio capo villaggio rifiutò.


"Lord capo villaggio, la prego. Se non mi permetterà di competere con lui, mi suiciderò ora come compenso per il mio errore." Mentre parlava, Zhou Long si inginocchiò a terra. Tirò fuori un pugnale e se lo posò sul collo. Stava cercando di addossare al vecchio capo villaggio la colpa della sua morte.


"Tu..." Il vecchio Ma rimase senza parole.


"Lord capo villaggio, dia una possibilità a Xiao Long. Se faranno una competizione di tecniche sigillanti, allora visto il suo talento credo che non la deluderà." Aggiunse anche Zhou Sitian.


"Giusto. Lord capo villaggio, Zhou Long riuscirà a vincere sicuramente in una competizione di tecniche sigillanti." Anche gli altri abitanti del villaggio iniziarono a sostenerlo.


Dopotutto quando Zhou Long e Huang Feng stavano gareggiando prima, erano alla pari. Solo quando Huang Feng aveva usato lo scettro ruyi era riuscito a vincere.


Così gli abitanti del villaggio pensavano che Zhou Long stavolta avrebbe prevalso.


La scena di prima si ripeté. Il vecchio capo villaggio Ma non voleva correre questo rischio, ma tutti gli altri desideravano farlo.


Il vecchio era davvero esitante. Desiderava anche lui che Zhou Long vincesse. Questo non riguardava più le centomila gocce d'acqua del Ghiacciaio del Sigillo, ma anche l'onore del loro Antico Villaggio del Sigillo.


"Molto bene, fai pure Zhou Long. Ricorda, non puoi perdere." Dopo aver esitato per un po', il vecchio capo villaggio alla fine annuì.


"Lord capo villaggio, non si preoccupi." Zhou Long si alzò frettolosamente con un sorriso sicuro. Sembrava che avesse già vinto.


In effetti anche le espressioni degli altri abitanti del villaggio si riempirono di sorrisi.


Pensavano tutti che ora fosse stato Huang Feng a peccare di arroganza nell'aver accettato le condizioni di Zhou Long.


Tuttavia nessuno di loro notò il lieve ghigno di Huang Feng. Era il sorriso tipico di una persona che stava tramando qualcosa.
                                


                                



