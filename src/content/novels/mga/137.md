---
title: Capitolo 137 - Corpo Divino Donato dal Cielo
pubDate: 2024-05-28T07:13:16.351Z
tags:
    - mga
---


Capitolo regolare,
0 Capitoli in coda
-Schadenfreude


"Cosa..."


La gente attorno si ammutolì vedendo le azioni di Chu Feng. Erano tutti così scioccati da essere rimasti a bocca aperta. Specialmente quella persona robusta con le basette, la sua espressione era incredibilmente livida e scontenta.


Perle Spirituali. Quanto erano preziose? Quel guerriero aveva cercato ovunque una perla con grande difficoltà per comprare quel cavallo Ferghana.


Chi avrebbe pensato che un giovane dall'aspetto così ordinario ne avrebbe tirate fuori due tranquillamente? E ne aveva data una all'addetto! Questo lo stava facendo uscire fuori dai gangheri perché sapeva che quel cavallo che aveva ammirato per molto tempo era destinato ad appartenere ad un'altra persona.


Gli altri invece lo stavano ammirando. Provavano invidia per quella manna dal cielo che aveva ottenuto l'addetto. Una Perla Spirituale equivaleva a cento liang d'oro e l'aveva ottenuta come se niente fosse. Era sufficiente per vivere agiatamente senza alcuna preoccupazione.


In quell'istante la folla guardò Chu Feng in un modo diverso. Nessuno osò mostrare una minima traccia di disprezzo, invece divennero tutti incredibilmente deferenti. Alcuni iniziarono perfino a sorridere e speravano che il ragazzo avrebbe donato loro qualcosa.


"Signorino, questo cavallo Ferghana appartiene a lei. Ora andrò a prepararle un po' di vino e di piatti." L'addetto era così soddisfatto da diventare tutto sorrisi, era raggiante.


"Prepara anche una stanza di massima qualità." Chu Feng sorrise lievemente e mosse la mano.


"Non c'è problema. Preparerò la stanza migliore per il suo riposo." L'addetto prima restituì la Perla Spirituale alla persona robusta, poi portò via con cautela le due perle e alla fine andò gioiosamente a preparare una stanza per Chu Feng.


Il ragazzo sorrise mentre scorgeva con lo sguardo la persona robusta con le basette e disse:"Il mio Sacchetto Cosmo sembra ancora un falso?"


"Umpf, e allora anche se hai i soldi? Questo cavallo Ferghana non può essere domato senza una certa coltivazione. Farai meglio a stare attento, altrimenti non riuscirai a partire." Disse la persona robusta sbuffando con freddezza.


"Non c'è bisogno di preoccuparsi." Chu Feng sorrise e andò in direzione delle stanze.
La cosa più buffa fu che alcuni cittadini comuni si precipitarono verso il ragazzo, cercando di fargli strada.


"Capo, gli lasciamo quel cavallo così?" Mentre guardava Chu Feng andarsene, il gruppo dei guerrieri si radunò.


"Lasciarglielo?" La persona robusta con le basette rimise la Perla Spirituale nel suo borsellino e disse a bassa voce:"Chiedi in giro e scopri dove sta andando quel moccioso. Come possiamo perderci una pecora così grassa?"


Chu Feng arrivò nell'area delle stanze degli ospiti, l'addetto aveva già preparato una stanza per lui. Molto presto portò anche del buon vino e del cibo al ragazzo. Il suo atteggiamento era entusiasta e il suo servizio meticoloso.


Dopo quella lezione con il tè profumato, Chu Feng era diventato più cauto. Prima usò il Potere Spirit per esaminare il pasto e, dopo aver confermato che non c'era alcun problema, iniziò a mangiare.


Dopo aver finito, Chu Feng non si affrettò a partire dalla stazione dei cavalli. Creò una Formazione Spirit nella stanza e iniziò a raffinare le Perle Spirituali e Origin nel suo Sacchetto Cosmo. Dopotutto non sapeva quali ostacoli avrebbe incontrato durante il suo viaggio, quindi era meglio aumentare la propria coltivazione.


Chu Feng iniziò con le Perle Spirituali. Seguendo la sua crescita, la velocità di raffinazione diventò ancora più terrificante. Finì in poco tempo diverse migliaia di Perle Spirituali e furono tutte consumate dal Fulmine Divino nel suo dantian. Tuttavia, dopo aver raffinato molte migliaia di Perle Spirituali, nonostante ci fossero stati grandi cambiamenti nel suo dantian, la sua coltivazione non stava dando alcun segno di avanzamento.


"Oh cielo, il tuo appetito sta diventando sempre più grande! Chi può continuare ad allevarti in questo modo?"


Chu Feng era senza parole. All'improvviso apprezzò il periodo in cui poteva avanzare con solo poche Erbe Saint Spirit. Ora non poteva avanzare di un solo livello con diverse migliaia di Perle Spirituali.


Se fosse arrivato all'Origin, al Profound o anche all'Heaven Realm, Chu Feng non osava nemmeno immaginarsi quanta ricchezza avrebbe dovuto esaurire per diventare più forte. Al momento stava affrontando un problema enorme.


Proprio in quel momento risuonò la voce bassa e piacevole di Ovetto:"Non ti lamentare. C'è un Fulmine Divino nel tuo corpo. Se non mi sbaglio dovresti avere un Corpo Divino donato dal cielo."


"Corpo Divino donato dal cielo? Cos'è?" Chu Feng era scioccato.


"È un tipo di corpo speciale. Quando nasce di solito è accompagnato da strani fenomeni nel mondo che di solito rappresentano le abilità speciali di una persona, così come i suoi punti deboli e i suoi punti di forza."


"Se ho ragione, Qingxuantian, quello che ha creato le Tombe dell'Imperatore, dovrebbe essere una persona con un Corpo Divino. I suoi risultati erano dovuti al suo fisico particolare." Spiegò Ovetto.


"Questo significa che il Fulmine Divino nel mio dantian in origine era tutt'uno con me?" Chu Feng si rallegrò, perché aveva sempre pensato che il Fulmine Divino fosse un organismo entrato di forza nel suo corpo. Il ragazzo era sempre stato confuso riguardo all'obbiettivo di quella strana energia.


Tuttavia, dopo aver sentito le parole di Ovetto, si sentì davvero sollevato perché molto probabilmente il Fulmine Divino era tutt'uno con lui. Era entrato nel suo corpo solo per renderlo più forte e non l'avrebbe ferito.


"Non festeggiare troppo in fretta. Un Corpo Divino è innato e gli strani fenomeni compaiono alla nascita. Le abilità speciali si rivelano dopo la coltivazione marziale."


"Tuttavia tu... Nonostante ci sia stato davvero uno strano fenomeno quell'anno, il Fulmine Divino è entrato nel tuo corpo solo dopo che sei cresciuto. Dopo aver coltivato fino ad ora, a parte la rapidità e la qualità della tua coltivazione superiore, non hai scoperto altre abilità speciali."


"Quindi non posso essere sicura che tu abbia un Corpo Divino. Comunque sono certa che il Fulmine Divino nel tuo corpo sia una cosa buona e che ti aiuterà a diventare più forte. Finché troverai le risorse nelle Tombe dell'Imperatore, forse potrai perfino superare una persona come Qingxuantian." Ricordò Ovetto.


"Sì, non mi importa se ho un Corpo Divino o no, ma finché ci saranno abbastanza risorse, potrò sicuramente diventare più potente." Chu Feng divenne ancora più sicuro mentre iniziava a raffinare le Perle Origin.


La perla entrò nel suo stomaco. Non disperse energia spirituale, ma potere Origin. Si doveva dire che c'era davvero un'enorme differenza di qualità rispetto a prima.


Tuttavia, nel corpo di Chu Feng, il potere Origin fu convertito in enormi quantità di energia spirituale. Per lui, anche se avesse assunto 100 Perle Spirituali, non ci sarebbero state grandi reazioni nel suo dantian. Comunque, quando la perla Origin entrò nel suo organismo, sentì chiaramente un cambiamento, questo mostrava quanto fosse impressionante la risorsa che aveva appena assunto.


"Sono davvero buone." Chu Feng era molto soddisfatto e ingoiò tutte le Perle Origin che aveva in una volta.


Dopo averle consumate, si convertirono istantaneamente in energia spirituale, che non poterono nemmeno scatenare la loro forza prima di venire consumate dal Fulmine Divino nel dantian di Chu Feng in un solo boccone.


Fu così semplice, come se un'energia spirituale così potente non fosse nemmeno degna di essere menzionata. Era come se non fosse sufficiente neanche a riempire le fessure tra i suoi denti.


Tuttavia, Chu Feng sentì che, mentre l'energia spirituale veniva consumata dal Fulmine Divino, la sua aura stava iniziando ad aumentare rapidamente. Ci furono dei cambiamenti in termini di qualità ed entrò al picco dello Spirit realm, al nono livello.


Ciò che entusiasmò il ragazzo era che la sensazione di potenziamento non rallentò, invece continuò ad aumentare.


"Possibile che possa avanzare direttamente all'Origin realm?"





