---
title: Capitolo 1370 – Sei certo che abbia perso?
pubDate: 2024-07-18T16:13:16.501Z
tags:
    - mga
---


Capitolo sponsorizzato, ringraziamo Federico!
8 capitoli in coda, 0/3
-Schadenfreude


"Naturalmente." Chu Feng accettò senza fretta.


Molti dei presenti iniziarono a sudare profusamente per la preoccupazione.


Chu Feng era proprio imprudente. Anche se era stato sorprendentemente veloce quando aveva superato il passaggio d'entrata del villaggio, rimaneva il fatto che aveva barato durante la competizione della cerimonia.


Così molti pensavano che fosse inferiore perfino a Zhou Long in quanto a potere spirituale.


E prima, anche Zhou Long era stato sconfitto miserabilmente. Questo era già sufficiente a dimostrare la potenza di Huang Feng. Eppure Chu Feng aveva osato sfidarlo imprudentemente. Aveva anche accettato delle condizioni così ingiuste, si stava praticamente autodistruggendo!


Di conseguenza, tutti pensavano che Chu Feng fosse spacciato.


"Iniziamo allora." Huang Feng si riempì di gioia, mosse la manica e immediatamente dopo un grosso calderone dalla luce blu volò fuori dal suo Sacchetto Cosmo brillante, attirando gli sguardi di tutti.


Era un calderone medicinale e di ottima qualità. Avrebbe potenziato enormemente il grado di qualsiasi medicina che produceva. Era molto più formidabile di una normale formazione spirituale.


In altre parole, il calderone era un raro tesoro, qualcosa che tutti gli Sciamani presenti avrebbero desiderato.


"Un conto è scegliere certe condizioni, ma ha anche tirato fuori un calderone così eccellente. Se ne sta proprio approfittando!"


Gli occhi degli Sciamani presenti brillarono mentre osservavano il calderone color zaffiro pieno di rune e simboli. Era proprio un oggetto fuori dal comune.


Tuttavia, allo stesso tempo, iniziarono a provare rammarico per Chu Feng. Pensavano che Huang Feng avesse proprio esagerato, non aveva intenzione di dare la minima possibilità di vincere a Chu Feng; voleva sconfiggerlo di netto.


"Molto bene, iniziamo." Sorprendentemente però, anche il Sacchetto Cosmo di Chu Feng iniziò a brillare. Qualcosa poi cadde a terra con un tonfo e sollevò del polverone, un calderone brillante era apparso di fronte a Chu Feng.


"Cielo, quello è..." Esclamò il pubblico spalancando gli occhi.


Anche Huang Feng e il resto del suo gruppo erano sbalorditi e iniziarono ad accigliarsi. Nessuno di loro si aspettava che Chu Feng avrebbe posseduto un calderone di così grande qualità. Era perfino leggermente migliore rispetto a quello di Huang Feng.


La folla sarebbe rimasta sconvolta se avesse saputo che Chu Feng non solo aveva ricevuto questo tesoro dall'Anziano principale del dipartimento delle medicine, ma che aveva un calderone del drago dorato che gli era stato donato da un esperto di raffinazione delle armi.


Questo significava che Chu Feng era un grandissimo genio che aveva attirato il favore di Anziani principali di vari dipartimenti.


"Non importa se hai un buon calderone, uno Sciamano conta sulle sue tecniche." Sbuffò freddamente Huang Feng. Dopodiché iniziò a creare la sua formazione e iniziò a lanciarci delle erbe medicinali. Quando la richiuse, aveva iniziato da tempo la raffinazione.


"Eheh..." Chu Feng non rispose alla provocazione di Huang Feng, si limitò a sorridere. Dopodiché iniziò a creare la sua formazione e ad inserirci un ingrediente dopo l'altro. Eseguì il processo con agilità. Non era più lento, anzi, si poteva dire che Huang Feng fosse inferiore sotto ogni aspetto.


"Bastardo! Non hai detto che non conoscevi la pillola del recupero della forza di alta qualità? Se non la conoscevi, come puoi avere una tecnica così fluida per crearla?"


Huang Feng non riuscì a contenersi, aveva scoperto di essere stato ingannato.


Come poteva essere la prima volta che Chu Feng creava la pillola del recupero della forza di alta qualità? Era semplicemente un maestro.


"Mi dispiace, prima ti ho ingannato." Disse con noncuranza Chu Feng. Non mostrò il minimo senso di colpa. Sembrava che fosse solo naturale.


"Tu..." Huang Feng si infuriò così tanto che il suo viso divenne rosso. Aveva già mostrato una grande compostezza per non aver vomitato una boccata di sangue dopo averlo sentito. Altrimenti si sarebbe già arrabbiato a morte.


Chu Feng lo aveva imbrogliato, eppure osava parlare in modo così arrogante. Che spudoratezza!


Inoltre un conto era tradire la sua fiducia, ma un altro era anche derubarlo dei suoi ingredienti. Questo Chu Feng non aveva proprio nessun pudore.


"Grazie per i materiali, mi hai aiutato a risparmiare un bel po' di soldi. Eheh..." Disse con un brillante sorriso Chu Feng. Tuttavia non traspariva la minima gratitudine dal tono della sua voce, anzi, era pieno di derisione.


Non solo Huang Feng, anche il resto del suo gruppo si infuriò così tanto da non riuscire a contenersi. Indicarono Chu Feng e iniziarono ad insultarlo: "Tu, sei completamente spudorato. Maledetto spudorato!"


All'inizio pensavano di essere in vantaggio e solo ora avevano scoperto di averci perso. Erano stati ingannati da questo giovane della Montagna del Legno Turchese.


"C-c-c**zo! P-pensavo di essere s-spudorato, ma non mi sarei mai a-aspettato che ci sarebbe stato qualcuno più s-sfacciato di me!" Perfino Wang Qiang non riuscì a contenersi.


Gli altri che pensavano che Chu Feng fosse spacciato rimasero di stucco.


Si erano resi conto di aver sottovalutato questo Chu Feng, poteva essere giovane, ma era molto più astuto di loro.


Perderci? No, si era approfittato di Huang Feng.


In quel momento iniziarono delle discussioni animate tra la folla. Tutti stavano lodando Chu Feng per come aveva ingannato un genio dell'Alleanza degli Sciamani.


Era molto più intelligente di Zhou Long.


I geni dell'Alleanza degli Sciamani si infuriarono sentendo queste lodi.


Huang Feng però non disse altro. Aveva deciso di sopportare e dedicare tutta la sua attenzione alle pillole del recupero della forza di alta qualità.


Dopo molto tempo disse: "Umpf, che belle capacità di ingannare che hai. Tuttavia ti ripeterò la stessa cosa: in una competizione di tecniche Spirit, ciò che importa sono le proprie capacità."


Dopo aver finito di dire questo, ondeggiò la manica. Risuonò un'esplosione e il calderone medicinale prima sigillato si aprì. Allo stesso tempo diverse luci dorate si levarono al cielo come delle meteore e poi si fermarono a mezz'aria.


Queste pillole emettevano un grande bagliore dorato ed emanavano un'intensa fragranza medicinale.


Quando videro le luci a mezz'aria, gli Sciamani presenti rimasero stupefatti.


"Sorprendente, davvero sorprendente. È riuscito a creare un totale di ottanta pillole del recupero della forza di alta qualità in così breve tempo. È una velocità davvero troppo sbalorditiva."


La folla era scioccata. Anche se sapeva che l'Alleanza degli Sciamani era estremamente esperta nella raffinazione delle pillole del recupero della forza di alta qualità, non pensava che fosse così strabiliante.


"Chu Feng, non c'è bisogno che continui, hai già perso." Disse con un gran sorriso Huang Feng.


Sentendo queste parole, i presenti che speravano ancora che Chu Feng vincesse, iniziarono a sospirare e a scuotere la testa. Mostrarono espressioni impotenti.


Perso, sapevano tutti che Chu Feng aveva perso.


Non importava quanto desideravano che Huang Feng perdesse, era impossibile. Perfino loro non potevano che ammettere la sconfitta di fronte alle tecniche formidabili del giovane dell'Alleanza.


"Così questa è la vera forza di quel bastardo? Cavolo!"


Zhou Long era pieno di rimpianto. Finalmente si era reso conto di quanto era enorme il divario tra lui e Huang Feng. Non poteva rivaleggiare con lui e quindi non avrebbe dovuto competere con lui.


Tuttavia, un momento dopo, iniziò a sorridere. Guardò Chu Feng e disse con compiacimento: "Un idiota che non sa quello che fa, guarda come ti sei vantato. Stavolta sei stato sconfitto miserabilmente. Ben ti sta."


Proprio quando tutti pensavano che l'esito fosse deciso, Chu Feng disse improvvisamente: "Sei certo che abbia perso?"
                                


                                



