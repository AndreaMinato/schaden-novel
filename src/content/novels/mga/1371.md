---
title: Capitolo 1371 – Insoddisfatto
pubDate: 2024-07-18T17:13:16.501Z
tags:
    - mga
---


Capitolo sponsorizzato, ringraziamo Federico!
7 capitoli in coda, 0/3
-Schadenfreude


"Credi ancora di poter vincere?"


Huang Feng arricciò le labbra con derisione. Da come la vedeva, era sicuro di aver già vinto.


Anche se le tecniche di Chu Feng erano eccellenti, era certo di averlo superato per quanto riguardava il controllo della temperatura del fuoco.


"Lo vedremo se puoi vincere o no."


Chu Feng aprì il calderone prima sigillato con la forza del pensiero.


"Woosh, woosh, woosh!"


Ci furono dei sibili. Allo stesso tempo numerose luci dorate iniziarono a sfrecciare fuori dal calderone.


Quando i bagliori si fermarono, tutti i presenti mostrarono espressioni scioccate.


La folla era mortalmente silenziosa, si poteva sentire solo il battito dei cuori della gente.


Tutte quelle luci erano pillole del recupero della forza di alta qualità e fluttuavano davanti a Chu Feng.


Erano duecento pillole del recupero della forza di alta qualità. Chu Feng aveva impiegato un po' più di tempo di Huang Feng, eppure ne aveva prodotte così tante. Come poteva la folla non rimanerne scioccata?


"Im-im-impossibile! È impossibile! Hai barato! Devi aver barato! Come sei riuscito a creare così tante pillole del recupero della forza di alta qualità in così poco tempo?" Gridò incredulo Huang Feng.


"Eheh, è questa la reazione di un cattivo perdente che non riesce ad accettare la sconfitta con grazia? Dici che ho barato? Non potete pensare a qualcosa di nuovo?"


"Primo, non importa se sei uno Sciamano, non hai le capacità per determinare se ho barato o no. Guarda, ci sono così tanti Sciamani della generazione più grande qui. La loro vista è molto più acuta della tua."


"Se avessi barato, perché non fermarmi? Che faccia hai di lamentarti dopo che hai perso?" Rispose Chu Feng.


"Io, con la mia posizione di Sciamano dal mantello Reale, garantisco che l'amico Chu Feng non ha barato. Ha creato le duecento pillole del recupero della forza di alta qualità usando delle raffinate tecniche Spirit."


"Anche se sono davvero scioccato di averlo visto creare così tante pillole in così poco tempo. Devo ammettere che deriva dalle sue capacità." Disse all'improvviso il vecchio capo villaggio Ma. Stava difendendo Chu Feng.


"Deriva davvero dalle sue capacità? Le sue tecniche Spirit sono così potenti?"


La gente cambiò di nuovo espressione. All'inizio era dubbiosa dei risultati di Chu Feng. Tuttavia, dopo aver sentito le parole del vecchio capo villaggio Ma, un grande Sciamano dal Mantello Reale, non ebbero più sospetti.


Dopotutto il vecchio capo villaggio Ma era una persona dal grandissimo prestigio.


Tuttavia, pensando a come Chu Feng aveva contato sulle sue forze per raffinare così tante pillole del recupero della forza di alta qualità, non riuscirono a contenere il loro shock, perfino i loro spiriti iniziarono a tremare per lo stupore.


Essere così forti ad una così giovane età, il suo talento era spaventoso e impareggiabile.


"Anche senior Ma ha parlato, ti rifiuti ancora di ammettere la sconfitta? Mentre puoi dire quello che vuoi, devi darmi ciò che ho vinto però." Disse Chu Feng. Il suo tono era molto tranquillo, ma non ammetteva repliche.


"E-esatto. A-a-a quanto pare i g-grandi geni dell'Alleanza degli S-Sciamani sono un b-branco di vili che non r-riescono ad accettare la sconfitta c-con grazia. Da come l-la vedo, tanto v-vale che togliete dalla circolazione la vostra i-insegna, sarebbe solo un'umiliazione continua m-mostrare la vostra faccia in giro." Disse con derisione Wang Qiang.


Mentre gli altri temevano di criticare la gente dell'Alleanza degli Sciamani, Wang Qiang sembrava non avere affatto paura.


"Chi osa dire che non accetto la sconfitta con grazia?! Ecco, tieni!" L'espressione di Huang Feng era molto cupa, sembrava sul punto di uccidere qualcuno. Tuttavia strinse i denti e lanciò il vaso che conteneva le centomila gocce d'acqua del Ghiacciaio del Sigillo.


Dopo aver preso il contenitore, Chu Feng annuì, soddisfatto. C'erano centomila gocce d'acqua al suo interno; non ne mancava nemmeno una.


Huang Feng non era riuscito ad usarle neanche prima di aver perso contro Chu Feng. Chissà come si sentiva adesso.


Comunque il motivo per cui Chu Feng aveva rischiato di offendere l'Alleanza degli Sciamani non era solo per ottenere le centomila gocce d'acqua, ciò che desiderava era quel pezzo del Ghiacciaio del Sigillo. Quello era stato il suo scopo principale.


"Dov'è il Ghiacciaio del Sigillo?" Chiese Chu Feng.


"Devi andare a chiederlo a senior Ma, deve ancora darmelo." Disse con furia Huang Feng.


Chu Feng disse: "Senior Ma, la dovrò disturbare." Quel pezzo di Ghiacciaio del Sigillo era cruciale per lui, doveva riscuoterlo.


"Aspetta un momento, te ne vai subito dopo aver vinto, non va contro le regole?" Disse Sun Lei.


Chu Feng si girò e chiese con un sorriso: "Perché, non sei convinto della sconfitta?" 


"Naturalmente. stavolta sarò io a competere contro di te. Osi affrontarmi?"


"Osare? Ahah... dovresti r rivolgere questa domanda a te stesso." Chu Feng sorrise con compiacimento.


Aveva visto che le tecniche Spirit di Huang Feng erano inferiori a quelle di Sima Ying e le abilità di Sun Lei erano ancora inferiori a quelle del suo compare. Come poteva temere una sfida da parte sua? Da come la vedeva era solo ridicolo.


"Non accettare così velocemente, non voglio competere usando tecniche Spirit." Disse Sun Lei.


"Come vuoi competere?" Chiese con tranquillità Chu Feng.


"Facendo una vera battaglia tra uomini, useremo i pugni per determinare la vittoria."


"Cosa? Vuoi competere con me combattendo?" Chu Feng spalancò gli occhi, sembrava incredulo.


"Perché? Hai paura? Davvero un codardo. Prima hai mostrato tutta quella sicurezza, eppure a quanto pare non sei nient'altro che un codardo. E pensare che la Montagna del Legno Turchese si concentra sulla coltivazione marziale." Disse con derisione Sun Lei.


"No, non ho paura." Disse Chu Feng.


"Allora?"


"Oh, volevo soltanto dire che è proprio come desidero." Chu Feng strinse gli occhi. Iniziò a ridere pieno di sicurezza.


"Tu... sei proprio arrogante." Sun Lei si infuriò vedendolo così compiaciuto. Molto raramente era stato provocato in questo modo da qualcuno della sua stessa generazione. Così come poteva trattenersi? Il potere marziale di Sun Lei iniziò ad attivarsi, si stava preparando ad attaccare.


"Vuoi già combattere? Non avere fretta. So che stai cercando di riprenderti l'acqua del Ghiacciaio del Sigillo, vero?"


"Tuttavia devi mettere una posta in gioco con un valore simile. Altrimenti non ci perderei e basta?" Chiese con un sorriso radioso Chu Feng.


"Cosa..."


Sentendo queste parole, Sun Lei rimase sbalordito. Aveva pensato solo che avrebbe potuto competere contro Chu Feng, dandogli una lezione per conto di Huang Feng e riconquistando i tesori perduti.


Tuttavia si era dimenticato completamente del fatto che doveva presentare una posta in gioco. Dopotutto non aveva nulla di prezioso con sé.


"Presenterò la posta in gioco per suo conto. Cosa ne pensi di questo scettro ruyi del Qilin turchese?" Disse ad alta voce Huang Feng sollevando il bastone.


"Cosa? Userà lo scettro ruyi come posta in gioco?" Gli occhi di tutti gli Sciamani iniziarono a brillare. Desideravano tutti quel tesoro, ma sfortunatamente non avevano l'opportunità di ottenerlo.


Tuttavia ora Chu Feng aveva questa occasione a portata di mano. Anche se gli altri potevano non saperlo, alcuni avevano visto che non solo Chu Feng possedeva delle tecniche Spirit sbalorditive, ma aveva anche un potere combattivo sbalorditivo. Allora, lo scontro tra Chu Feng e Wang Qiang fuori dall'Antico Villaggio del Sigillo aveva sbalordito molte persone.


Se Sun Lei avesse gareggiato contro Zhou long e i suoi fratelli, sicuramente sarebbe riuscito a vincere. Dopotutto era famoso per il suo potere combattivo.


Tuttavia, non erano sicuri di chi avrebbe vinto tra Sun Lei e Chu Feng.


"Temo che da solo non sarà sufficiente come posta in gioco per le centomila gocce e il pezzo di Ghiacciaio del Sigillo." Sorprendentemente Chu Feng non era ancora soddisfatto.
                                


                                



