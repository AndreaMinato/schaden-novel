---
title: Capitolo 1374 – Grave Problema
pubDate: 2024-07-18T20:13:16.501Z
tags:
    - mga
---


Capitolo sponsorizzato, ringraziamo Federico!
4 capitoli in coda, 0/3
-Schadenfreude


Sun Lei e gli altri lasciarono l'Antico Villaggio del Sigillo e così fecero anche gli ospiti. Così la competizione terminò ufficialmente.


Tuttavia Chu Feng e Wang Qiang, che prima dovevano essere cacciati via, furono invitati a rimanere dal capo villaggio.


Inoltre, dopo questo evento, molte persone iniziarono a questionare se Chu Feng avesse davvero barato o fosse stato accusato ingiustamente.


Dopotutto nella competizione di prima Chu Feng aveva dimostrato sia una coltivazione che tecniche Spirit incredibili.


La sua forza era senza paragoni e superava di gran lunga Zhou Long e gli altri. Con una potenza del genere era solo naturale che Chu Feng ottenesse il primo posto nella competizione. Come avrebbe potuto barare?


Il vecchio capo villaggio Ma non si espresse al riguardo e questo suscitò dei dubbi nella gente.


Tutti comunque nutrivano un nuovo livello di rispetto nei confronti di Chu Feng. Si erano resi tutti conto di quanto era straordinario, non solo aveva delle origini incredibili, ma la sua forza era formidabile.


Anche i tre fratelli Zhou decisero di non osare più provocarlo, avevano anche intenzione di scusarsi con lui.


Perfino il loro nonno presuntuoso avrebbe dovuto abbassare la testa e riconoscere i suoi errori di fronte a lui.


.....


Al momento c'erano sei persone nell'antica pagoda dove si era svolta la cerimonia.


Erano Zhou Long, Zhou Hu, Zhou Feng e Zhou Sitian. Accanto ai quattro c'era Chu Feng.


I tre fratelli Zhou mostravano espressioni dispiaciute.


A parte i cinque, anche il capo villaggio Ma era presente.


Al momento aveva un'espressione tagliente e fredda. Il suo vecchio viso sembrava pieno di ostilità mentre fissava con furia Zhou Sitian.


Era evidente che Zhou Sitian non volesse riconoscere il suo errore e che fosse stato il vecchio capo a costringerlo a farlo.


Era comunque tollerabile per i tre fratelli Zhou, dopotutto erano stati convinti dalla potenza di Chu Feng. Non avevano obiezioni di fronte a quest'ordine ed era stato il capo villaggio in persona a dire loro di scusarsi. Così, anche se avessero ubbidito, sarebbe stato solo naturale.


Tuttavia era diverso per Zhou Sitian. Era il vice dell'Antico Villaggio del Sigillo e presto sarebbe diventato il capo. Scusarsi con Chu Feng era davvero difficile per lui.


"A cosa stai pensando? Presto, scusati con l'amico Chu Feng." Gridò il capo villaggio vedendo l'esitazione di Zhou Sitian.


"Chu Feng, eravamo nel torto, per favore perdonaci.


I tre fratelli Zhou non osarono esitare e ammisero il loro errore. Il loro tono era sincero e il loro atteggiamento era molto cordiale, era evidente che non stessero fingendo e fossero dispiaciuti veramente.


Dopo che finirono di scusarsi, il loro nonno non aveva ancora detto nulla, anzi, li stava fissando con odio e delusione.


"Zhou Sitian!!!!!" Gridò di nuovo il vecchio capo villaggio Ma. Il suo tono era gelido e aveva perfino fatto tremare l'antica pagoda con la sua voce. La sua rabbia era davvero intensa.


L'espressione di Zhou Sitian cambiò drasticamente e mostrò uno sguardo impaurito.


Aveva capito che il vecchio capo villaggio era davvero infuriato e sapeva quanto poteva essere spaventoso quando si arrabbiava.


Così, alla fine, decise di rinunciare la sua dignità, farsi forza e abbassare la testa: "Non avrei dovuto accusarti ingiustamente Chu Feng. Mi scuserò con te." E si inchinò.


"Eheh..." Chu Feng si limitò a ridere lievemente di fronte a queste scuse. Non rispose, perché poteva capire che Zhou Sitian non era affatto sincero.


Era solo uno sforzo superficiale. Se gli ospiti e la gente dell'Antico Villaggio del Sigillo fossero stati presenti almeno avrebbe potuto riparare il danno alla sua reputazione, ma così era completamente inutile.


Vedendo che Chu Feng era rimasto impassibile, il vecchio capo villaggio Ma si rese conto che era stato inutile costringere Zhou Sitian e gli altri a scusarsi in questo modo. Così fece loro cenno di andarsene.


Zhou Sitian non osò rimanere ulteriormente, portò via i suoi nipoti e lasciò l'antica pagoda. Quando se ne andò, non si dimenticò di chiudere fermamente la porta.


"Amico Chu Feng, so che le loro scuse sono inutili, così ho preparato questo. È qualcosa che meriti." Il vecchio consegnò un Sacchetto Cosmo a Chu Feng. In esso c'erano duecento gocce dell'acqua del Ghiacciaio del Sigillo e due milioni di perle martial.


Era la ricompensa del primo posto raddoppiata. L'anziano aveva mantenuto la parola.


"Amico Chu Feng, non preoccuparti. Non lascerò che ti venga fatto un torto senza nessun motivo. Dopo che finirò il mio isolamento, annuncerò pubblicamente di come il nostro Antico Villaggio del Sigillo ti ha accusato ingiustamente, lavando via la macchia alla tua reputazione." Disse con profondo rimpianto il vecchio.


"Senior Ma, le credo. So che è diverso da Zhou Sitian. Ma non voglio essere accusato per niente. Ho usato le mie capacità per ottenere la vittoria, eppure è stato dichiarato che ho barato."


"Così non vedo l'ora che il suo Antico Villaggio del Sigillo ristabilisca la mia reputazione e quella di Wang Qiang."


"Comunque ora desidero solo ricevere gli oggetti che ho vinto."


"Zhou Long ha perso un pezzo di Ghiacciaio del Sigillo durante la competizione e io l'ho vinto da Huang Feng. Ora dovrebbe essere mio."


"Spero che possa consegnarmi il pezzo di Ghiacciaio del Sigillo che ho vinto." Disse Chu Feng. Non gli importava troppo dell'accusa ingiusta, ma del suo bottino. Dopotutto era una componente cruciale per fargli aumentare la sua coltivazione.


"Questo..." Il vecchio capo villaggio Ma iniziò ad accigliarsi, sembrava in difficoltà.


"Senior Ma, cosa succede? Non si starà rifiutando di pagare, vero?"


"Se fosse così, allora mi sarei proprio sbagliato su di lei." Chu Feng mostrò un'espressione arrabbiata.


Era già eccessivo essere accusato ingiustamente, se non gli avesse dato il pezzo del Ghiacciaio del Sigillo sarebbe stato davvero oltraggioso. E la sua fiducia sarebbe stata tradita.


"No, ho intenzione di pagare, solo..."


"Sigh..." Il vecchio sospirò impotente. poi stese le braccia e iniziò a formare rapidamente dei sigilli. Presto un potere Spirit sconfinato divampò dal suo corpo e si riversò in cima all'antica pagoda.


L'antica pagoda iniziò a tremare ed emise un lieve bagliore. Presto la luce brillò sempre di più fino a trasformarsi in un'entrata.


Era un portale estremamente speciale. Chu Feng capì subito che era una connessione che conduceva in un posto molto importante.


"Amico Chu Feng, seguimi per favore. Dopo che lo vedrai capirai." Disse il vecchio per poi volare nel portale.
                                


                                



