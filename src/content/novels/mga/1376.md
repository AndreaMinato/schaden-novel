---
title: Capitolo 1376 – Che sia lui?
pubDate: 2024-07-18T22:13:16.501Z
tags:
    - mga
---


Capitolo sponsorizzato, ringraziamo Federico!
2 capitoli in coda, 0/3
-Schadenfreude


"Senior Ma, non che non mi fidi di lei, ma cosa faremo se non potrà trovare quella persona o se il Ghiacciaio del Sigillo non è più nelle sue mani?" Chiese Chu Feng.


Era molto preoccupato. Visto che il ladro era riuscito a rubare il Ghiacciaio del Sigillo senza che il vecchio se ne accorgesse, doveva avere una forza straordinaria. Anche qualcuno come il capo villaggio Ma forse non sarebbe riuscito ad affrontarlo.


In breve, non sarebbe stato facile recuperare il Ghiacciaio del Sigillo.


"Se non potrò ripagare il mio debito nei tuoi confronti e non potrò darti il Ghiacciaio del Sigillo entro un anno, allora offrirò la mia morte come segno di scusa. Annuncerò pubblicamente la questione prima di suicidarmi." Giurò il vecchio.


Chu Feng sussultò sentendo queste parole. Non credeva che il capo villaggio stesse scherzando, era assolutamente serio.


"Senior Ma, è certo che la traccia dell'aura sia del ladro?" Chiese Chu Feng.


"Questa formazione è perfetta. Ho condotto la mia ispezione usandola e ne ho radunato traccia dell'aura. Così, sono certo che quest'aura appartenga alla persona che ha rubato il Ghiacciaio del Sigillo." Disse con certezza il vecchio.


"In tal caso, di quanta aura ha bisogno per attivare la formazione di tracciamento?" Chiese Chu Feng.


"Ad essere sinceri, ho radunato solo il cinque percento dell'aura richiesta. Devo ancora raccogliere il resto per attivare la formazione di tracciamento." Disse con impotenza il capo villaggio.


"Ne manca così tanta?" Chu Feng si accigliò ancora di più.


Ci sarebbe voluto molto tempo prima che trovasse il ladro. L'anno di tempo che si era dato forse non sarebbe stato sufficiente.


Dopo aver ponderato per un momento, Chu Feng disse: "Senior Ma, potrei esaminare l'aura che ha radunato? Nonostante sia improbabile, forse potrei aiutarla."


"Naturalmente." Il vecchio capo villaggio accettò subito il suggerimento del giovane. Mentre parlava, tirò fuori una bottiglia di giada dal suo abito. Dopo aver aperto il contenitore, un'aura lieve fluttuò dal suo interno e iniziò a circolare attorno alla bottiglia di giada come un serpentello.


Chu Feng chiuse gli occhi. Rilasciò la sua energia Spirit e iniziò a percepire l'aura.


Aveva intenzione di ricordarla nel caso l'avrebbe incontrata in futuro. Se l'avesse trovata, sarebbe riuscito ad avvertire il vecchio.


Come aveva detto, probabilmente non sarebbe potuto essere d'aiuto, ma non poteva fare altro.


"Quest'aura..." Chu Feng aprì gli occhi con un'espressione scioccata e contenta. Disse: "Che sia lui?"


Il capo villaggio fu scioccato dalla sua reazione. Immediatamente dopo, chiese frettolosamente: "Amico Chu Feng, riconosci il proprietario di quest'aura?"


"In effetti ho un po' di familiarità con quest'aura. Assomiglia ad una persona che conosco, ma quest'aura è troppo debole. Perciò non posso essere completamente certo dell'identità di quella persona." Chu Feng annuì, ma non diede una risposta chiara.


"Allora è così." Il capo villaggio non era uno sciocco. Poteva capire che Chu Feng aveva pensato a qualcuno e quel qualcuno poteva essere il colpevole, ma il giovane non desiderava dirgli chi era.


Anche se era impaziente di sapere chi era il ladro, il capo villaggio non fece altre domande.


Chu Feng in effetti sospettava di qualcuno, era la persona che aveva ucciso il nonno di Sima Ying nel dominio del Legno Turchese, il più grande nemico di Sima Ying e il traditore dell'Alleanza degli Sciamani, Han Helai.


Anche se Chu Feng aveva solo potuto osservare la battaglia tra di lui, Sima Huolie e l'Anziano Hong Mo. L'aura di Han Helai gli era rimasta impressa nella memoria e Chu Feng non poteva, né avrebbe voluto dimenticarla.


L'aura che il vecchio gli aveva fatto vedere era molto simile a quella di Han Helai, ma era così poca che Chu Feng non osava affermarlo con certezza.


Così, dopo aver considerato la questione, Chu Feng decise di non informare il capo villaggio dei suoi sospetti.


Dopotutto Han Helai era una persona relativamente speciale e anche estremamente pericolosa. Se avesse informato il vecchio Ma senza esserne completamente certo avrebbe potuto causare dei problemi.


All'improvviso il capo villaggio chiese: "Amico Chu Feng, la persona di cui stai sospettando è un tuo amico?" Provava inquietudine.


Era comprensibile però. Dopotutto era una questione estremamente importante per lui. Alla fine l'oggetto che aveva perso era il tesoro del suo villaggio.


"No, è un nemico. Tuttavia è una questione importante e quindi, senza esserne completamente certo, non posso dirle di chi sospetto." Rispose con sincerità Chu Feng.


"Finché non è un tuo amico, ne sono sollevato."


Il vecchio Ma si sentì un po' più rilassato. Ora era certo di essere dalla stessa parte di Chu Feng.


Se quella persona era davvero un nemico del giovane, prima o poi ne sarebbe stato comunque informato.


Se fosse stato un amico di Chu Feng sarebbe stato molto più problematico.


"Senior Ma, se potrò ottenere l'aura della persona di cui sospetto, potrebbe capire se è il ladro del Ghiacciaio del Sigillo?" Chiese Chu Feng.


"Naturalmente. La formazione del nostro Antico Villaggio del Sigillo è proprio qui per impedire che gli altri rubino il nostro tesoro. Finché l'amico Chu Feng potrà radunare abbastanza aura, potrò usare la formazione lasciata dal mio antenato per determinare se è il colpevole o no." Disse con sicurezza il vecchio.


"Puoi ottenere l'aura della persona di cui sospetti?" Chiese l'anziano. Era una questione molto importante per lui.


"Non oso garantirlo, ma posso fare un tentativo." Disse Chu Feng.


"Quanto sei sicuro di potercela fare?"


"Ho il cinquanta percento di possibilità di riuscirci."


"Sarebbe davvero ottimo." Il vecchio si rallegrò. Anche se il suo sorriso non era molto marcato, era la prima volta che Chu Feng lo vedeva così contento.


Era comprensibile, dopotutto prima aveva solo un modo per trovare il ladro ed era di entrare in isolamento e usare tutte le sue forze per attivare la formazione. Dopodiché avrebbe dovuto usare l'aura raccolta per rintracciare il ladro.


Questa sorta di metodo era molto gravoso per il potere spirituale e consumava molto tempo. Anche il vecchio capo villaggio sapeva che non era il metodo migliore, ma era il solo modo che aveva a disposizione.


Ora però Chu Feng gli aveva dato una speranza. Come poteva non essere contento?
                                


                                



