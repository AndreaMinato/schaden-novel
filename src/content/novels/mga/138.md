---
title: Capitolo 138 - Abilità Speciale
pubDate: 2024-05-28T08:13:16.351Z
tags:
    - mga
---


Capitolo regolare,
0 Capitoli in coda
-Schadenfreude


Chu Feng era eccitato. Stava accadendo un cambiamento senza precedenti nel suo dantian.


Nove bestie di luce, 9 colori, 9 forme. Cambiavano e ringhiavano costantemente.
Ogni ruggito poteva far tremare il mondo, ma in quell'istante solo Chu Feng e Ovetto potevano sentirlo.


*wuaa*


All'improvviso una bestia di luce lasciò il gruppo. Accompagnata da un bagliore dorato, scattò dal dantian ed entrò nel cuore di Chu Feng.


*bum bum*


Il ragazzo sentì chiaramente il suo cuore battere violentemente per due volte. Inoltre percepì una sensazione indescrivibile.


La bestia di luce si era dissolta trasformandosi in piccoli flussi di luce che sembravano dei serpentelli dorati. Percorsero le vene di Chu Feng e viaggiarono nel suo organismo. Molto presto occuparono il sangue di tutto il corpo del ragazzo.


Una sensazione incredibilmente forte si diffuse dal sangue che in quel momento cambiò drasticamente, non era più sangue normale, era pieno di luce dorata.


In quel momento le otto bestie di luce nel dantian di Chu Feng smisero di ruggire.
Si radunarono nuovamente e si calmarono. Allo stesso tempo, il ragazzo non sentì più energia spirituale nel suo dantian. Il potere Origin iniziò a depurare ogni singola parte del suo organismo.


Un avanzamento completo. Chu Feng era finalmente salito di livello, superando lo Spirit realm per entrare nell'Origin realm a lungo atteso. Mentre sentiva la forza del suo corpo, Chu Feng divenne incredibilmente gioioso.


Nonostante avesse sentito già cosa si provava nell'Origin realm grazie all'aiuto di Ovetto, stavolta era diverso. Non solo era la sua coltivazione, c'era anche quel fulmine dorato fuso con il suo sangue.


La luce si era collegata al potere Origin e si era armonizzata con Chu Feng. Se il Corpo Divino aveva un'abilità speciale, il ragazzo dovrebbe aver ottenuto quella capacità.


"Aah!"


All'improvviso Chu Feng urlò. Nei suoi occhi brillò una luce dorata. Il suo sguardo e la sua aura sembravano completamente diversi.


Allo stesso tempo la luce dorata che vagava per i suoi vasi sanguigni iniziò ad attivarsi e a ruggire. Con Chu Feng come fulcro, il potere Origin creò uno scudo dalla forma umana. La coltivazione del ragazzo salì al secondo livello dell'Origin realm.


"Wow! È questa la tua abilità? Impressionante. Può aumentare direttamente la tua coltivazione di un livello ed è successo dopo che un fulmine si è fuso con il tuo corpo. Se tutti e nove i fulmini si fondessero con il tuo corpo e li attivassi, quanto diventeresti forte?"


"Questo Fulmine Divino non è semplice come sembra. Se otterrai questo potere ad ogni avanzamento di stadio, i risultati che otterrai in futuro saranno incredibili."


Gridò contenta Ovetto. Perfino lei provava ammirazione per questa capacità speciale.


Dopotutto il motivo per cui il ragazzo poteva aumentare di livello era perché il fulmine si era fuso con il suo corpo. Se Chu Feng avesse potuto usare le altre otto bestie di luci nel suo dantian, la sua forza sarebbe stata inimmaginabile.


Al momento possedeva solo la forza di un fulmine dorato. Non si sapeva che effetto misterioso avrebbero avuto gli altri otto, comunque sicuramente sarebbero stati formidabili.


"È davvero forte e questa sensazione è grandiosa. Non devo temere nessuno al quinto livello dell'Origin realm, anche se fossero al sesto, potrei comunque affrontarli. Per quanto riguarda quelli al settimo, anche se non potessi vincere, avrebbero comunque qualche difficoltà a ferirmi. Nessuno all'Origin realm potrà fermarmi."


Chu Feng era contentissimo perché, in confronto ad Ovetto che viveva nel suo Mondo degli Spiriti, percepiva a pieno i cambiamenti recenti. Il potere Origin brutale che proveniva dal suo dantian e il fulmine tirannico nel suo sangue lo rendeva estremamente sicuro di sé.


Sentiva di poter uccidere facilmente le persone al quinto livello dell'Origin realm. Se si fosse impegnato a fondo, anche quelli al sesto livello non avrebbero potuto batterlo. Anche se non era capace di affrontare quelli al settimo, con la superba tecnica marziale di livello 7, la Tecnica Imperiale Celeste, finché avesse voluto scappare, nessuno nell'Origin realm avrebbe potuto fermarlo.


"Sembra che la tua futura battaglia contro Gong Luyun non sarà un grande problema. È al primo livello del Profound realm al momento, ma anche se avesse un talento superiore, è comunque una persona normale e la sua coltivazione non potrà avanzare oltre il secondo livello del Profound realm."


"Nonostante tu sia appena entrato nell'Origin realm, hai un Corpo Divino. Sei un vero genio con un corpo dotato di abilità speciali. Con i metodi che hai, non devi nemmeno avanzare al Profound realm. Se raggiungerai il nono livello dell'Origin realm potrai sconfiggere facilmente Gong Luyun."


"Così dovrai solo aumentare la tua coltivazione di altri sette livelli per vincere.
Nonostante sia estremamente difficile da fare in un anno, non dimenticarti che ci sarò io ad aiutarti."


"Non appena assorbirai abbastanza Energia Primaria prima della battaglia e lascerai che raggiunga il nono livello dell'Origin realm, naturalmente potrò garantire la tua vittoria." Disse ridacchiando Ovetto.


"Alla fine vuoi ancora che trovi dell'Energia Primaria per te. Voglio contare sulle mie forze per combattere contro Gong Luyun, quindi a meno che non sia costretto, non userò il tuo potere."


Naturalmente Chu Feng sapeva che avanzare di sette livelli in meno di un anno era piuttosto difficile, perché avrebbe richiesto grandi quantità di Perle Origin.


In confronto alle grandi quantità di Perle Origin, l'Energia Primaria dei resti degli esperti del Profound realm era più facile da reperire. Dopotutto nella Provincia Azzurra c'erano molti esperti al Profound realm. Non appena Chu Feng avesse imparato la Tecnica della Formazione Spirit, l'Energia Primaria non sarebbe stata difficile da trovare come credeva.


Tuttavia, il ragazzo voleva comunque contare sulle sue forze per battere Gong Luyun, voleva dipendere dalle sue capacità per uccidere la persona che lo aveva umiliato.


Dopo l'avanzamento, Chu Feng lasciò la stazione dei cavalli e scelse di continuare il suo viaggio. Nonostante non sentisse alcuno sforzo mentre usava la forza del fulmine dorato, sarebbe sembrato diverso rispetto agli altri a causa dei suoi occhi brillanti e dello scudo formato dal potere Origin.


Quindi, quando non doveva combattere, ovviamente non avrebbe usato quell'abilità speciale. Inoltre per infiltrarsi meglio nella Catena Montuosa della Tigre Bianca, Ovetto aveva dato a Chu Feng una tecnica per nascondere il suo stadio tramite il potere della Formazione Spirit.


Era una tecnica piuttosto speciale e poteva davvero nascondere la sua vera aura. A meno che non si trovasse di fronte ad uno Sciamano incredibilmente potente, perfino un esperto al Profound realm non avrebbe scoperto la coltivazione del ragazzo.


Chu Feng cavalcò il cavallo Ferghana e galoppò velocemente. Molto presto lasciò l'area sotto l'influenza della città dell'Uccello Vermiglio, ma in quel momento di fronte ad una strada ampia vide un gruppo di volti familiari. Tra di essi c'era la persona robusta che aveva cercato di comprare il suo cavallo Ferghana.


"Eheh, dannato moccioso. Ti abbiamo aspettato per molto tempo."





