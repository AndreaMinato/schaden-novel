---
title: Capitolo 1380 – Furia Crescente
pubDate: 2024-07-19T02:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


Chu Feng fu estremamente veloce. Quando arrivò all'entrata in poco tempo, scoprì che era già pieno di gente. Erano presenti tutti gli esperti più forti dell'Antico Villaggio del Sigillo.


Non solo erano schierati, ma avevano anche creato una formazione difensiva davvero potente che bloccava l'entrata. Ognuno di loro era pienamente concentrato nella sua posizione, come se stessero per affrontare un grande nemico. A guidarli c'era il loro capo.


Di fronte al vecchio Ma c'erano sette persone, di cui cinque erano i fratelli Hua e Sun Lei.


Tra gli altri due, uno aveva un aspetto molto giovane, non era né alto, né magro e sembrava effeminato. Chu Feng capì con una sola occhiata che però doveva essere più vecchio di Sun Lei, si avvicinava alla quarantina.


Inoltre, nascosto sotto la sua espressione amichevole c'era un profondo intento omicida e la coltivazione al nono livello del Martial King realm. Sicuramente questa persona, questo bel giovane, doveva essere il fratello di Sun Lei.


A parte Sun Hao, c'era un vecchio minuto, più basso perfino della maggior parte delle donne ed era anche magrolino. Nonostante la sua corporatura aveva un aspetto molto feroce. Aveva un paio di sopracciglia bianche come la neve che sembravano affilate come due spade. Erano così lunghe che si estendevano oltre un piede dal suo viso. I suoi occhietti erano pieni di luce fredda ed energia violenta.


Solo dal suo sguardo, Chu Feng capì che questo vecchio era un vero esperto. Anche se c'erano molte persone presenti, probabilmente solo il vecchio capo villaggio Ma poteva contendere contro di lui.


Questo vecchio naturalmente era il famigerato nonno di Sun Lei e Sun Hao, Sun Feiyang.


Gli occhi dell'anziano brillarono freddamente. Con fare tirannico disse: "Vecchio Ma non stare a farla lunga. Ho sorvegliato il tuo Antico Villaggio del Sigillo per tutto questo tempo. Ho visto che quel moccioso di nome Wang Qiang se n'è andato, ma non Chu Feng. Se mi impedirai di trovarlo, allora non biasimarmi se non andrò a cercarlo personalmente."


"Dato che hai detto questo, non starò a farla lunga. Chu Feng non è nel nostro Antico Villaggio del Sigillo. Anche se riceviamo ogni visitatore come ospite, non ti permetteremo di perquisire l'Antico Villaggio del Sigillo come desideri." Disse con ferma convinzione il capo villaggio."


"In tal caso, posso solo dire che ti stai sopravvalutando."


Sun Feiyang sbuffò freddamente. Immediatamente dopo la sua energia da Semi Martial Emperor causò un'esplosione ed emanò un'atmosfera spaventosa.


"Heeeaaahhhhhh!!!"


Anche il vecchio capo villaggio Ma sbuffò con rabbia. Il suo abito iniziò a svolazzare rapidamente mentre sollevava le braccia. Una forza opprimente si estese dal suo corpo e bloccò l'aura di Sun Feiyang.


Gli abitanti del villaggio iniziarono ad accigliarsi, sapevano che questa battaglia difficile era iniziata.


Tuttavia, proprio in quel momento, Chu Feng gridò: "Fermo! Io, Chu Feng, sono qui!"


Tutti i presenti rimasero sbalorditi e, quando videro il giovane, mostrarono espressioni piene di emozioni contrastanti.


Erano scioccati, non capivano perché Chu Feng era apparso proprio ora. Che non sapesse quanto fosse pericolosa la situazione?


"Chu Feng, tu..." Il vecchio capo villaggio mostrò un'espressione preoccupata.


"È Chu Feng?" Sun Feiyang gettò un'occhiata verso Sun Lei, Huang Feng e gli altri.


"Sì, è lui." Sun Lei annuì.


"Vecchio Ma, non avevi detto che Chu Feng se n'era andato? In tal caso perché è qui? Mi stavi ingannando! Mi devi una spiegazione!" Nonostante avesse ritirato la sua aura opprimente, Sun Feiyang ringhiò con rabbia.


"Questo..." La folla dell'Antico Villaggio del Sigillo rivolse lo sguardo verso il loro capo, preoccupata. Anche il vecchio capo era accigliato, non sapeva come rispondere.


Vedendo la situazione difficile in cui erano, Chu Feng disse: "Me ne sono davvero andato, ma sono tornato."


"Moccioso, non cercare di dire assurdità. Ti abbiamo aspettato all'entrata per tutto il tempo e non abbiamo visto una sola traccia di te. Dimmi, quando te ne sei andato esattamente?" Chiese con tono freddo Sun Feiyang.


"Ci sono molte entrate e uscite nell'Antico Villaggio del Sigillo, cosa ti fa credere che debba usare il passaggio principale? In realtà vorrei chiederti che intenzioni avevi esattamente visto che hai deciso di aspettarmi fuori. Stavate provando ad assassinarmi e derubarmi? Così a quanto pare l'Alleanza degli Sciamani è solo un branco di spregevoli." Disse con derisione Chu Feng.


"Ridicolo! Assassinarti e derubarti? Temevamo solo che avresti provato a scappare. E in effetti non sei scappato?"


"Prima ti sei vantato di poterci affrontare quando volevi, perché sei fuggito invece?" Disse Sun Lei.


"Avevo una questione urgente di cui occuparmi, così ho deciso di partire. Tuttavia, mentre me ne stavo andando, mi sono ricordato di dover ancora dare una lezione a tuo fratello. Così sono tornato indietro." Chu Feng guardò Sun Hao. Con un sorriso raggiante disse: "Sei già così vecchio, perché fingi di essere giovane? Il tuo vero aspetto è troppo brutto?"


"È inutile fare battute. Oggi sono venuto solo a vendicare mi fratello. Non perderò tempo con parole superflue, ho intenzione di combattere contro di te. Sarà il vincitore ad aver ragione. Osi accettare la mia sfida?"


"Perché no? Sono tornato proprio per te." Rispose con un'espressione sicura di sé Chu Feng.


"Ehi, sembri proprio sicuro di te. Ma non agitarti troppo, prima di competere ti presenterò un dono così capirai di non essere potente come credi e che non sono debole come pensi."


Sun Hao sorrise in modo strano, aprì il palmo e rivelò una sfera di luce dorata. Dopo che il globo atterrò, aumentò rapidamente di dimensioni e poi esplose come un palloncino.


"Putt." Una persona apparì e cadde a terra.


"Questo..."


Chu Feng cambiò drasticamente espressione. Non solo quella persona era priva di sensi, ma era anche ricoperta di sangue. Chu Feng la riconobbe con una sola occhiata, era Wang Qiang.


"Sembra che ti ricordi ancora di lui. Quel balbuziente era piuttosto abile. Nemmeno mio fratello poteva rivaleggiare con lui."


"Ho sentito che hai combattuto contro di lui e l'hai sconfitto?" Disse Sun Hao con un sorriso radioso.


"Non c'era nessuna ostilità tra di voi, perché l'hai ferito così?" Chiese arrabbiato Chu Feng. Anche se non conosceva Wang Qiang da molto tempo ed erano dei rivali, Chu Feng non aveva mai avuto una brutta impressione di Wang Qiang. In effetti lo considerava perfino un amico.


Dopotutto, se non fosse stato per Wang Qiang, non sarebbe riuscito ad avanzare al sesto livello del Martial King realm in così breve tempo.


All'inizio pensava che Wang Qiang se ne fosse già andato. Non si sarebbe mai aspettato che fosse stato catturato da Sun Hao e gli altri,  che che fosse stato ridotto in queste condizioni da loro. Come poteva non essere infuriato?


Chu Feng era pieno di rabbia ribollente. Era deciso a dare una bella lezione a questo Sun Hao.


Avrebbe vendicato Wang Qiang.
                                


                                



