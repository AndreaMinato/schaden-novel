---
title: Capitolo 1382 – Una Disfatta Inevitabile
pubDate: 2024-07-19T04:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


Alcuni esperti della generazione più vecchia iniziarono ad esclamare: "Il talento di questo ragazzo è troppo incredibile. Prima o poi Sun Hao verrà superato."


"La montagna del Legno Turchese fa davvero invidia. Dopo che questo ragazzino maturerà, la montagna del Legno Turchese diventerà molto più potente."


Gli sguardi con cui osservavano Chu Feng erano pieni di ammirazione e apprezzamento.


"Perché?" Molti membri della giovane generazione espressero la loro confusione.


Gli esperti risposero: "Nonostante Sun Hao sia potente, ha più di quarant'anni mentre Chu Feng è solo sulla ventina."


"Anche se entrambi appartengono alla giovane generazione, Sun Hao ha almeno il doppio dei suoi anni."


"Eppure sono alla pari. Cosa significa? Non significa che Sun Hao è debole, ma che Chu Feng è troppo potente. Il suo potenziale è incommensurabile."


"Inoltre, dalla sua età, Chu Feng ha iniziato a coltivare da una decina di anni, mentre questo Sun Hao l'ha fatto per oltre trent'anni. È un tipo di talento davvero spaventoso."


"Da dove proviene esattamente questo Chu Feng? Che sia davvero un genio sconvolgente? Un talento anormale leggendario."


La generazione più giovane iniziò a provare un nuovo livello di rispetto e adorazione nei confronti di questo talento. Anche i tre fratelli Zhou che in passato avevano sottovalutato Chu Feng iniziarono a provare sentito rispetto per lui.


"Non mi importa se sei avanzato di livelllo o no, vincerò comunque."


Come se avesse sentito le lodi della folla nei confronti del suo avversario, Sun Hao si infuriò e decise di sfogare tutta la sua rabbia contro Chu Feng.


"Woosh, woosh, woosh."


Sun Hao attaccò. Tenendo il suo Armamento Reale, iniziò a caricare. Arrivò di fronte a Chu Feng in un istante. Con un forte slancio, mirò spietatamente verso uno dei punti deboli del nemico.


"Umpf."


Chu Feng sbuffò freddamente. Brandendo la Spada Sigilla demoni, menò un fendente in avanti per fronteggiarlo.


I due iniziarono un combattimento ravvicinato. Entrambi avevano un Armamento Reale, ma non usavano nessuna tecnica marziale speciale. Contando solo sulle loro armi e il loro potere combattivo, cominciarono una lotta feroce a mezz'aria.


"Clank, clank, clank, clank." Risuonarono dei potenti clangori quando le armi si scontravano. Presto le lame crearono delle immagini residue e onde d'urto frenetiche.


Tuttavia gli esperti presenti poterono comunque usare i loro sguardi taglienti per vedere oltre le increspature di energie e vedere i due combattenti.


Riuscirono a vedere lo splendore dello scontro. Stavano tutti ammirando profondamente la forza di Chu Feng e di Sun Hao.


La battaglia non solo era molto audace, ma priva di difetti. Entrambi stavano mostrando appieno la loro forza.


Sia Chu Feng sia Sun Hao erano all'altezza dei loro Armamenti Reali di massima qualità.


Tuttavia, non importava quanto potessero essere formidabili, alla fine sarebbe emerso un vincitore. Logicamente sarebbe dovuto essere Sun Hao ad entrare in vantaggio vista la sua coltivazione, ma in realtà, dopo un breve scontro alla pari, fu Chu Feng a prevalere.


"Woosh, woosh, woosh."


"Rooaaaaaar!!"


L'Armamento Reale di Chu Feng non sembrava un'arma, ma più una bestia feroce.


I suoi ruggiti tuonarono nel cielo mentre la lama emetteva dei raggi di spada.


Controllata da Chu Feng, la Spada Sigilla Demoni era capace di spazzare ogni ostacolo sul suo cammino; era completamente impareggiabile.


Anche se i due Armamenti Reali si stavano scontrando, alla fine la Spada Sigilla Demoni finì con l'entrare in vantaggio. Ogni volta che impattava sulla lama di Sun Hao, avrebbe creato una serie di scintille e frenetiche increspature di energia. Dopodiché avrebbe respinto Sun Hao e il suo Armamento reale.


In quel momento Sun Hao era in netto svantaggio. Non poteva contendere affatto con Chu Feng.


"Clank, clank, clank."


Chu Feng diventava sempre più audace e feroce. Aveva intenzione di mettere all'angolo il nemico e tempestarlo così tanto di colpi da surclassarlo.


"Eheh..." Tuttavia, quando anche Chu Feng pensava di avere la vittoria in pugno, Sun Hao mostrò uno strano sorriso.


Il suo Armamento Reale iniziò a vibrare lievemente e un'ondata di una strana, ma potente aura iniziò a fuoriuscire dal corpo di Sun Hao per poi entrare nella sua lama.


"Quest'aura, dannazione..." Chu Feng iniziò ad accigliarsi. Usò istintivamente una tecnica di movimento per ritirarsi. L'aura di Sun Hao non era ordinario potere da Martial King, ma Emperor.


Non importava quanto potesse essere formidabile un Martial King era comunque nettamente più debole di un Semi Martial Emperor.


Logicamente sarebbe dovuto essere impossibile per Sun Hao possedere energia da Martial Emperor, ma era evidente che in qualche modo ci fosse riuscito.


In effetti, proprio quando la situazione si stava mettendo male, Sun Hao gridò: "La tua vita è mia!" Menò un fendente verso l'avversario.


Era stato troppo veloce e il suo slancio era incredibile. Chu Feng non riuscì a scappare in tempo prima che il suo nemico lo raggiungesse.


Il potere combattivo di Sun Hao era aumentato nettamente e in un batter d'occhio le sorti della battaglia si erano ribaltate.


La Spada Sigilla Demoni precedentemente impareggiabile non riuscì più a sopportare l'assalto dell'Armamento Reale nemico.


Chu Feng, che prima stava lanciando una raffica di attacchi feroci, poteva solo limitarsi a difendersi. Non aveva la forza di contrattaccare e resistette con fatica.


"Dannazione, l'ho sottovalutato. Non solo può usare potere da Martial Emperor, ha anche nascosto deliberatamente la sua forza. Possedeva un tabù marziale così misterioso."


Chu Feng si rese conto che la situazione si metteva male. Non solo Sun Hao aveva rivelato un potere combattivo superiore, ma padroneggiava ancora meglio il suo Armamento reale.


Se prima controllava brillantemente la sua lama, ora lo faceva quasi alla perfezione e anche di più.


Sun Hao stava usando una tecnica di spada speciale, un tabù marziale fuori dal comune. Era estremamente feroce, misterioso e straordinario e si chiamava Tabù della Lama.


Un Tabù della Lama era una tecnica di spada ed era denominato in questo modo perché era molto difficile da imparare. Tuttavia, una volta padroneggiato, avrebbe aumentato di molto il controllo su un Armamento Reale. A quel punto, si sarebbe potuto scatenare un potere straordinario e impareggiabile.


Un Tabù della Lama come quello di Sun Hao era estremamente raro. Anche Chu Feng non si sarebbe mai immaginato di poterne ottenere uno. In effetti non ne aveva mai visto uno. Eppure Sun Hao era riuscito ad apprenderlo.


Inoltre, non solo Sun Hao lo aveva ottenuto, ma l'aveva padroneggiato completamente. Eppure, l'aveva nascosto.


Aveva lasciato credere a Chu Feng che stesse vincendo e, proprio quando il suo avversario era più soddisfatto, aveva scatenato la sua energia da Martial Emperor e aveva usato il suo Tabù della Lama.


Questo aveva aumentato di gran lunga il suo potere combattivo in un istante. Perfino Chu Feng aveva difficoltà a fronteggiare un cambiamento così netto.


Chu Feng provò impotenza, gli attacchi di Sun Hao erano troppo feroci. Al momento poteva solo cercare di difendersi e non poteva permettersi di distrarsi minimamente. Non aveva la minima possibilità di usare tecniche marziali e finì in una situazione passiva. Se avesse continuato così, poteva essere solo sconfitto.
                                


                                



