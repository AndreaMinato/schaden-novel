---
title: Capitolo 1383 – Spazzatura
pubDate: 2024-07-19T05:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


"Cosa sta succedendo? Questo Sun Hao è riuscito davvero a scatenare dell'energia da Martial Emperor?"


Questo cambiamento presto attirò l'attenzione della folla. Tutti i membri della vecchia generazione presenti rimasero scioccati.


"Ah, state facendo storie per niente. Mio nipote ha allenato un tipo di Misteriosa Tecnica Proibita. Una volta che la attiva, potrà ottenere un potere Martial di ottima qualità. Così il suo potere combattivo aumenterà, superando quello dei suoi nemici."


"Se uno potesse padroneggiare questa Misteriosa Tecnica Proibita e fosse al nono livello del Martial King realm, potrebbe ottenere questo potere che solo i Semi Martial Emperor possono usare." Spiegò Sun Feiyang.


Alcuni iniziarono ad ipotizzare: "Una tecnica così enigmatica, che sia quella leggendaria Misteriosa Tecnica Proibita che è estremamente difficile da padroneggiare, la tecnica misteriosa del potere Emperor?"


Apparentemente aveva gli stessi effetti.


"Esatto. Mio nipote ha allenato la tecnica misteriosa del Potere Emperor." Sun Feiyang annuì con un'espressione compiaciuta.


La folla rivelò ancora più stupore.


La tecnica misteriosa del potere Emperor era estremamente difficile da apprendere, eppure Sun Hao ci era riuscito. Come potevano non essere scioccati?


"Sapevano tutti che il nipote di Sun Feiyang era formidabile, ma chi si sarebbe immaginato che sarebbe stato così potente. Sembra che stavolta si metterà male per Chu Feng."


"Tuttavia non sarà un disonore per lui perdere. Credo che potrà superare Sun Hao e rimediare all'umiliazione di oggi entro tre anni."


Anche l'attenzione del vecchio capo villaggio Ma era incollata sullo scontro. Il suo sguardo era un po' inquieto.


Da come la vedeva, anche se Chu Feng era molto potente, sarebbe stato estremamente difficile per lui ribaltare la situazione.


Però sapeva anche che il giovane aveva un potenziale illimitato. Anche se avesse perso, in futuro sarebbe riuscito a superare Sun Hao.


Molti la pensavano come lui e la maggior parte della folla era sicura che Chu Feng avrebbe perso.


In effetti gli attacchi di Sun Hao erano continui e sembravano inarrestabili.


Costrinse Chu Feng ad arretrare ripetutamente. Il giovane stava già sudando profusamente. Il suo avversario si rifiutava di dargli tempo per contrattaccare, mettendolo sempre più alle strette.


"Chu Feng, cosa succede? Perché non rispondi? Smettila di ritirarti continuamente! Non scappare!"


"Non sei molto feroce? Non hai detto che mi avresti accontentato? Perché stai facendo la tartaruga allora? Sei solo spazzatura?"


Sun Hao divenne sempre più violento, mentre attaccava freneticamente, iniziò ad insultare il suo avversario.


In questa situazione, Chu Feng non poteva far altro che stringere i denti e cercare di resistere. Non aveva nemmeno il tempo di rispondere. In effetti non sapeva come farlo, dopotutto stava dicendo la verità.


Non aveva altra scelta se non ammettere che questo Sun Hao era davvero potente. A parte Qin Lingyun, era la persona più forte che avesse mai incontrato nella sua stessa generazione.


"Heaaaaahh, muori!"


Gridò all'improvviso Sun Hao. Era riuscito a trovare un'apertura nelle difese di Chu Feng e colse l'occasione per lanciare un attacco a sorpresa. Aveva intenzione di farlo a pezzi.


"Dannazione." Chu Feng non riuscì a difendersi in tempo, così usò tutte le sue forze per ritirarsi.


Tuttavia reagì un po' troppo tardi. La lama di Sun Hao si avventò su di lui e riuscì a schivarne solo la metà. Non solo l'Armamento Reale fendette la Armatura del Fulmine, aveva lacerato perfino la carne di Chu Feng, lasciando una profonda ferita sulla parte sinistra del suo petto.


"Eahhhh!" Un dolore insopportabile fece urlare miserabilmente Chu Feng quando la punta della lama penetrò nel suo corpo.


Questo colpo non era semplice come sembrava. Sun Hao aveva aggiunto dell'energia speciale all'attacco che avrebbe inflitto un dolore terrificante a chi veniva ferito. Chiunque avrebbe trovato insopportabile una sofferenza del genere.


"Spazzatura, non riesci nemmeno a resistere ad una ferita così piccola? Come sopporterai i miei altri attacchi allora?"


Il sorriso compiaciuto di Sun Hao si allargò ancora di più. Allo stesso tempo, mostrò ancora più ferocia.


Dopodiché spostò il braccio in avanti e affondò la lama nel petto di Chu Feng.


"Aaaaaaahhh!" Sun Hao infierì, facendo urlare ancora di più l'avversario.


Chu Feng non poteva più resistere. Impotente, non aveva altra scelta se non lasciarsi massacrare.


"Ahah. Spazzatura, cosa succede? Non sai fare altro che gridare?"


"Vuoi davvero affrontarmi a questo misero livello?"


"Non avevi un metodo speciale per aumentare la tua coltivazione fino all'ottavo livello?"


"Non avevi un potere combattivo sconvolgente capace di sormontare tre livelli?"


"Bah! Che utilità avrebbero? Alla fine non stai ululando come un bambino? Non puoi fare altro che essere torturato da me."


"Affrontarmi? Credi davvero di poter competere con me?"


Sun Hao era estremamente compiaciuto e iniziò ad insultare Chu Feng mentre lo tormentava.


Tuttavia, proprio quando si sentiva così orgoglioso, all'improvviso vide Chu Feng alzare la testa:"Ne sei certo?" 


"Tu..." Sun Hao tremò.


Anche se Chu Feng era ancora pallido e il suo volto era ricoperto di sudore, il suo atteggiamento era cambiato completamente.


Non mostrava più la minima traccia di dolore, anzi, sorrideva lievemente con fare sinistro e feroce.


"Dannazione." C'era qualcosa che non tornava, Sun Hao strinse fermamente il suo Armamento Reale con l'intenzione di lanciare un attacco fatale.


In quel momento però fu scioccato nello scoprire che non poteva muovere minimamente la sua arma, sembrava che la lama fosse rimasta bloccata nel corpo di Chu Feng.


"Finalmente l'hai capito? Sfortunatamente... è troppo tardi." Chu Feng alzò la mano e la mise sulla spalla sinistra di Sun Hao pensando con energia: "Tecnica del Massacro della Tigre Bianca". Una luce bianca fiorì dal suo palmo insieme ad uno strano ruggito.


Quando il bagliore si spense, rimasero tutti sbalorditi. Il braccio sinistro di Sun Hao e perfino la sua spalla, erano scomparsi. Sun Hao era completamente ricoperto di sangue.
                                


                                



