---
title: Capitolo 1384 – Cosa potresti fare?
pubDate: 2024-07-19T06:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


Chu Feng e Sun Hao erano molto vicini.


Chu Feng aveva già estratto l'Armamento Reale dal suo petto. Inoltre, miracolosamente, era guarito completamente. Il sangue delle sue ferite però tingeva ancora i suoi abiti. Se non fosse stato coperto dall'Armatura del Fulmine, il suo aspetto sarebbe stato davvero scioccante.


Tuttavia, anche se Chu Feng era molto pallido, la sua aura era rimasta stabile. Il motivo per cui era guarito era grazie all'abilità miracolosa della tecnica della Rinascita dell'Uccello Vermiglio. Figuriamoci una ferita minore come quella che aveva appena ricevuto, sarebbe riuscito a rigenerare anche il suo dantian o arti strappati via.


Sun Hao invece era in una situazione completamente diversa. Non solo aveva perso il braccio sinistro, ma aveva subìto danni ai suoi organi interni e perfino al dantian. Anche se era ancora in volo, era già sull'orlo del collasso. La sua aura era estremamente debole e sembrava che fosse sul punto di perdere i sensi.


Il risultato dello scontro era già deciso, ma la conclusione aveva superato le aspettative di tutti quanti. Chiaramente era Sun Hao ad essere in vantaggio prima, eppure la situazione si era ribaltata in modo così drastico.


"Incredibile! Come ha fatto Chu Feng a fare un attacco così potente all'improvviso? Perfino Sun Hao è rimasto gravemente ferito!" La folla iniziò a discutere animatamente e provò un nuovo livello di rispetto per Chu Feng.


Solo Chu Feng aveva capito davvero cos'era accaduto.


Prima non aveva avuto il tempo di usare tecniche marziali e così era ricorso alle sue tecniche segrete che potevano essere usate in modo istantaneo. Finora non le aveva mai utilizzate perché temeva che gli altri avrebbero riconosciuto le abilità di Qing Xuantian, attirando così la cupidigia di molte persone.


Da quando era entrato nella Terra Sacra delle Arti Marziali aveva usato molto raramente queste tecniche.


Ma in quel momento non aveva avuto altra scelta e per evitare di rivelarle, le aveva usate solo per un attimo di secondo.


Per questo aveva lasciato che Sun Hao si avvicinasse e che lo ferisse.


Poi, quando era stato infilzato dall'Armamento Reale, Chu Feng aveva usato la tecnica della Rinascita dell'Uccello Vermiglio per guarirsi e bloccare l'arma nel suo corpo.


Approfittandosi dello stupore di Sun Hao, Chu Feng aveva posato il palmo contro la spalla dell'avversario e aveva usato la tecnica del Massacro della Tigre Bianca.


In un solo istante aveva usato due tecniche segrete, ma nemmeno esperti come Sun Feiyang sarebbero riusciti a capire cos'era successo.


Comunque, anche se avessero saputo che erano due tecniche segrete, visto che la tigre bianca e l'uccello vermiglio non erano stati rivelati, nessuno avrebbe saputo che erano le abilità create da Qing Xuantian.


Così, nonostante le ferite, questa tattica poteva essere considerata perfetta.


"Whoosh!"


Le gambe di Sun Hao si afflosciarono e i suoi occhi si chiusero. Iniziò a cadere dal cielo. Aveva perso i sensi.


"Fratellone!" Sun Lei accorse frettolosamente per prenderlo al volo.


Alla fine il vincitore dello scontro era Chu Feng.


"Ahah, sorprendente, davvero sorprendente. Non mi sarei mai aspettato di aver sottovalutato ancora le capacità dell'amico Chu Feng."


"Quell'attacco a sorpresa è stato ancora più brillante e feroce di quello di Sun Hao. Non ha avuto proprio scampo."


"Chu Feng non gli ha lasciato l'opportunità di ribaltare la situazione. Che splendida mossa, ha vinto in modo superbo!!!" Il vecchio capo villaggio iniziò a lodare il giovane.


Proprio in quel momento, Sun Lei gridò con rancore: "Nonno, presto, vieni. Il dantian del fratellone è ferito. Quel Chu Feng è stato così spietato! Ha quasi distrutto la sua coltivazione!"


"Bastardo! Era solo un incontro amichevole eppure hai attaccato spietatamente, sei proprio un mostriciattolo! Ti darò una lezione!"


Sun Feiyang si infuriò. Ondeggiò la manica e il mondo iniziò a tremare violentemente. Il suo feroce potere Martial si precipitò verso Chu Feng con una potenza capace di distruggere le montagne e spazzare via il mare.


"Dannazione."


Chu Feng usò subito la tecnica della Luce Illusoria e cominciò a scappare verso il vecchio capo villaggio Ma. Sapeva che il divario di forza tra lui e Sun Feiyang era troppo enorme, non poteva contendere con lui. Solo il vecchio capo villaggio poteva salvarlo.


"Amico Chu Feng, non temere, nessuno potrà farti del male in mia presenza."


In effetti la voce del vecchio risuonò nelle orecchie di Chu Feng. L'anziano era intervenuto. Anche lui aveva evocato una potenza sconvolgente e, senza avere difficoltà, bloccò l'attacco di Sun Feiyang.


"Maledetta vecchia scarpa spudorata! Prima non avevi giurato che non saresti intervenuto in uno scontro tra membri della giovane generazione e che l'esito del combattimento sarebbe dipeso dalle loro abilità?"


"Eppure ora mi hai attaccato dopo. Quanto potete essere spudorati voi membri dell'Alleanza degli Sciamani?"


Chu Feng non riuscì a contenersi ed insultò Sun Feiyang. Il vecchio non era stato proprio all'altezza della sua posizione. Era stato davvero spudorato.


Ciò che aveva fatto aveva infranto completamente il giuramento di prima. Si era umiliato da solo praticamente, eppure sembrava non provare nessuna vergogna.


"Maledetto moccioso, non solo hai ferito mio nipote, osi perfino insultarmi?! Vuoi proprio morire!" Sun Feiyang si infuriò così tanto da diventare blu sentendo le parole di Chu Feng. Alzò la mano e lanciò un attacco ancora più feroce.


"Boom!" Tuttavia il suo secondo assalto fu neutralizzato di nuovo. Naturalmente era stato il vecchio capo villaggio a farlo.


Sun Feiyang così lo indicò e gridò con rabbia: "Che intenzioni hai vecchio Ma? Che tu abbia intenzione di ostacolarmi?"


"Nonostante le parole dell'amico Chu Feng possano essere state drastiche, non sono irragionevoli. Senza menzionare che ha dichiarato che non avrebbe interferito, rimane comunque il fatto che è inevitabile che qualcuno sarebbe rimasto ferito. Anche se l'amico Chu Feng ha ferito Sun Hao, non ha infierito to troppo. Finché Sun Hao riposerà per un giorno, potrà riprendersi completamente."


"Credo che tutti i presenti possano capire che Chu Feng avrebbe potuto uccidere Sun Hao, ma è stato estremamente tollerante e gli ha risparmiato la vita, così perché insiste a rendere le cose difficili per un membro della giovane generazione, rovinando anche la sua reputazione?" Disse con un sorriso radioso il vecchio capo villaggio. Anche se sembrava che stesse cercando di calmare Sun Feiyang, in realtà lo stava deridendo. Stava mostrando il suo pieno appoggio nei confronti di Chu Feng.


"Basta con le tue sciocchezze! Ti chiederò solo questo, hai intenzione di ostacolarmi?" Chiese ad alta voce Sun Feiyang. Era estremamente arrogante.


"Eheh..." Il vecchio capo villaggio sorrise lievemente. Poi mosse la manica e mise una mano dietro la schiena. Il suo sguardo divenne tagliente e feroce.


"Dato che la metti così, allora cos'ha intenzione di fare se io, Ma, ti ostacolassi?"
                                


                                



