---
title: Capitolo 1386 – Una Tecnica Marziale dell'Antica Era
pubDate: 2024-07-19T08:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


"Boom!"


La lancia avanzò inarrestabile, trapassando lo spazio come la più potente lama al mondo, nulla poteva resistervi.


L'espressione del vecchio capo villaggio però rimase impassibile. La luce nei suoi occhi tremolò e una sconfinata quantità di potere Reale dalla luce dorata e cosparsa di innumerevoli simboli e rune formò uno scudo luminoso.


"Clank!!"


Il clangore dovuto alla collisione creò innumerevoli onde d'urto. Il cielo sopra l'Antico Villaggio del Sigillo si illuminò. Il tonante fragore risuonò in modo assordante, riecheggiando incessantemente.


Molti esperti della generazione più giovane non riuscirono a resistere ad una potenza del genere. In effetti alcune persone al di sotto del Martial King realm rimasero così scosse dalle onde d'urto che iniziarono a sanguinare dagli orifizi del volto e persero i sensi. Altri ricevettero perfino dei danni agli organi interni, rischiando di perdere la propria coltivazione.


Gli occhi di Chu Feng iniziarono a brillare; questo perché la potenza distruttiva della lancia, anche se aveva creato numerose crepe nello scudo, non era riuscita a trapassare la barriera del vecchio capo villaggio Ma.


L'anziano era riuscito a bloccare il Tabù Terrestre utilizzando solo una tecnica Spirit.


Inoltre l'aspetto più importante era che lo scudo si stava rigenerando. Le fenditure nello scudo si stavano riducendo rapidamente. Di questo passo, la barriera si sarebbe riparata completamente.


"Sorprendente! Che sorta di controllo bisogna avere per bloccare un Tabù Terrestre così spaventoso? Le tecniche di Senior Ma hanno proprio ampliato i miei orizzonti!" Erano tutti sbalorditi e Chu Feng non faceva eccezione.


Le tecniche Spirit erano già famose per le loro proprietà difensive e Chu Feng ora lo poteva vedere di persona. Quando era diventato uno Sciamano, aveva contato su queste tecniche per surclassare tutti i suoi avversari al suo stesso livello.


Sfortunatamente, una volta che aveva raggiunto una coltivazione superiore, le tecniche a sua disposizione erano diventate sempre più deboli. Alla fine non era riuscito a contendere con gli altri usandole.


Allora Chu Feng aveva dubitato della loro efficacia dal punto di vista difensivo. Aveva pensato che non sarebbero state all'altezza della loro reputazione.


Ora però si era reso conto che erano davvero le più formidabili, solo che pochissimi Sciamani erano capaci di sfruttarle appieno.


Non erano le tecniche Spirit ad essere deboli, ma gli Sciamani.


In quel momento Chu Feng decise che avrebbe imparato tecniche Spirit offensive.


Si diceva che gli Sciamani riconosciuti da spiriti del mondo Asura avevano un potenziale incredibile, così Chu Feng pensò di avere i requisiti per portare le tecniche Spirit offensive ad un livello superiore, così che i coltivatori marziali potessero vedere la vera potenza degli Sciamani.


"Senior Ma, ha proprio dato una dimostrazione di forza ammirevole. Mi ha mostrato il potenziale delle tecniche Spirit. La ringrazio per avermi aperto gli occhi. La ringrazio per avermi permesso di comprendere."


Disse Chu Feng con piena convinzione. Se non avesse visto questo scontro, non avrebbe mai creduto che le tecniche Spirit potessero essere così formidabili.


"Vecchio Ma, ti ho davvero sottovalutato. Chi avrebbe pensato che le dicerie fossero vere. Devo ammettere che la tua padronanza nelle tecniche Spirit non può essere sottovalutata. Potresti già confrontarti con diversi vecchi della nostra Alleanza degli Sciamani."


"Tuttavia ti dirò questo. Non importa quanto possono essere potenti le tue tecniche spirit, non potranno rivaleggiare con un potere da Martial Emperor. Non importa quanto il tuo scudo sarà fermo, il mio Tabù Terrestre: la lancia dorata lo trapasserà."


Dopo aver detto questo, Sun Feiyang gridò e iniziò a formare dei sigilli con entrambe le mani. Poi spinse in avanti i palmi. La lancia dorata iniziò a brillare sempre di più e risuonò uno strano rimbombo.


"Dannazione."


Il vecchio capo villaggio Ma cominciò ad accigliarsi. Non osò mostrare nessuna imprudenza e usò tutte le sue forze per difendersi sfruttando il suo scudo.


La lancia dorata però era troppo potente. Nello scudo riapparirono delle fenditure, sempre più numerose e ampie.


"Quella tecnica è ancora più potente di quanto immaginassi. Non è inferiore al mio Fendente del Firmamento." Chu Feng iniziò ad accigliarsi.


La folla attorno iniziò ad esclamare: "Cielo! La tecnica che Sun Feiyang sta usando è davvero la leggendaria lancia dorata?! È riuscito davvero a padroneggiare la lancia dorata?!"


Una persona dopo l'altra iniziò a rabbuiarsi.


Dalle discussioni della gente, Chu Feng capì che la lancia dorata doveva essere davvero sbalorditiva.


Era una tecnica che proveniva dall'Antica Era, qualcosa che l'Alleanza degli Sciamani aveva scoperto in un'antica rovina di ventimila anni fa. Aveva anche subìto perdite disastrose per ottenere questo Tabù Terrestre.


Tuttavia la lancia dorata era estremamente difficile. Anche se l'Alleanza degli Sciamani possedeva numerosi esperti, pochissimi tra di loro erano riusciti a padroneggiarla.


Nell'arco di ventimila anni, solo meno di trenta persone erano riuscite ad apprenderla e tutti questi individui erano diventati grandi esperti.


In passato uno di questi talenti aveva contato sulla lancia dorata per annientare ogni nemico. Aveva decapitato mille Semi Martial Emperor in una sola battaglia.


Tuttavia erano già passati ottomila anni di tempo da quel combattimento e nessun altro dei membri dell'Alleanza degli Sciamani era riuscito ad apprendere la lancia dorata.


Eppure Sun Feiyang era riuscito ad usarla, come poteva non stupire la folla? Dopotutto era una tecnica ben nota.


Tutti gli abitanti dell'Antico Villaggio del Sigillo, incluso il loro capo, mostrarono una sola emozione: disperazione. Erano impotenti di fronte alla lancia dorata.


"Senior Ma, usi questo."


Vedendo che la situazione stava peggiorando, Chu Feng lanciò velocemente un oggetto al vecchio.


All'inizio il capo villaggio ne fu confuso, ma quando vide cos'era, si riempì di gioia.


"Molte grazie amico Chu Feng." Pieno di entusiasmo, l'anziano scoppiò a ridere.


Prese al volo ciò che Chu Feng gli aveva lanciato e recuperò un po' di sicurezza.


Questo perché era un tesoro molto prezioso capace di potenziare le tecniche Spirit, lo scettro Ruyi del Qilin Turchese.
                                

