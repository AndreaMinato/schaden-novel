---
title: Capitolo 1388 – Miao Renlong
pubDate: 2024-07-19T10:13:16.503Z
tags:
    - mga
---


Capitolo regolare,
0 capitoli in coda, 0/3
-Schadenfreude


L'improvviso cambiamento scioccò tutti. L'espressione sorpresa e inquieta di Sun Feiyang confuse la folla.


Il vecchio appena intervenuto doveva essere una figura straordinaria visto che poteva spaventare un avversario così temibile.


"Amico Chu Feng, come stai? Non avrei mai pensato che ci saremmo incontrati di nuovo così presto."


Un vecchio uscì dallo spazio contorto e guardò Chu Feng con un sorriso.


"Senior Miao!!!" Chu Feng si riempì di gioia e al tempo stesso di stupore.


Questo perché era uno Sciamano principale dell'Alleanza degli Sciamani e una persona che aveva ottimi rapporti con Sima Ying, l'Anziano Miao. Lo aveva incontrato quando aveva riportato la sua amica nell'Alleanza degli Sciamani.


Però era perplesso. Perché l'Anziano Miao sarebbe venuto qui senza motivo? Sun Feiyang probabilmente voleva l'Acqua del Ghiacciaio del Sigillo, ma l'Anziano Miao? Non poteva essere venuto fin qui per salvarlo, no? Sarebbe stato un po' troppo irrealistico. Dopotutto non avrebbe dovuto sapere dov'era.


Comunque Chu Feng se ne rallegrò. In passato aveva notato quanto era potente la sua coltivazione, ma non aveva capito quanto era davvero formidabile. Ora però notò che era più forte di questo Sun Feiyang, in effetti era ancora più formidabile di Hong Qiang.


"Miao Renlong, Lord Miao." Molti Anziani principali dell'Antico Villaggio del Sigillo lo riconobbero e non poterono contenere lo shock.


"Porgiamo i nostri rispetti a Lord Miao." In un istante tutti si inchinarono in segno di benvenuto.


"Porgiamo i nostri rispetti all'Anziano Miao." In effetti, anche gli impavidi Huang Feng, Sun Lei e gli altri non osarono mancargli di rispetto e rispettarono l'etichetta.


Anche se Chu Feng non sapeva esattamente che carica ricopriva l'Anziano Miao nell'Alleanza degli Sciamani, probabilmente era una persona incredibilmente influente. Altrimenti Sun Feiyang non ne sarebbe stato intimorito.


"Lord Miao, q-qual è il motivo della sua presenza?" Nemmeno Sun Feiyang osò comportarsi con imprudenza. Il suo tono estremamente rispettoso destò grande sorpresa.


"Perché sarei qui? Dovrei essere io a chiedertelo Sun Feiyang. Perché sei qui? E perché stai attaccando l'amico Chu Feng? Perché hai ferito il capo villaggio Ma?" Chiese con tono freddo l'Anziano Miao.


"Questo..." Sun Feiyang iniziò ad accigliarsi. Sembrava che non sapesse come spiegarsi.


"Senior Miao, posso spiegarle cos'è successo se lo desidera." Disse Chu Feng.


"Perché stai parlando? Dovresti badare a come parli, da quando saresti degno di parlare in nostra presenza?" Sun Feiyang cercò subito di fermarlo. Temeva che Chu Feng avrebbe aggiunto dettagli alla sua storia.


"Sta zitto!" L'Anziano Miao scattò subito. Poi con tono molto amichevole, si rivolse a Chu Feng e disse: "Continua pure e spiega cos'è successo."


Sun Feiyang mostrò una smorfia, ma non poté fare altro che abbassare la testa in silenzio. La folla rimase proprio scioccata.


Quanto era importante l'Anziano Miao? Tutti sapevano molto bene che figura prestigiosa era. Nonostante Chu Feng fosse un discepolo della montagna del Legno Turchese, l'atteggiamento dell'Anziano Miao nei suoi confronti era molto buono. Questo andava oltre ogni loro immaginazione.


Le persone che non conoscevano le origini di Chu Feng iniziarono a pensare che provenisse da un Sect ancora più straordinario e che fosse per questo che l'Anziano Miao lo stava trattando con tale riguardo.


"La ringrazio Senior Miao."


Chu Feng non esitò. Riferì fedelmente il corso degli eventi e alla fine Sun Feiyang e gli altri impallidirono. Rimasero in silenzio con la testa abbassata come dei bambini che erano stati sorpresi a fare marachelle. Non osarono nemmeno alzare gli occhi. La loro postura rivelava soltanto codardia.


L'Anziano Miao si limitò invece a dare loro un'occhiata arrabbiata e poi disse:


"Avete proprio danneggiato la reputazione dell'Alleanza degli Sciamani. Sono persone come voi che la rovinano. Perché state ancora lì impalato, scusatevi subito con Chu Feng, Wang Qiang, il capo villaggio Ma e la gente dell'Antico Villaggio del Sigillo!"


Il tono dell'Anziano Miao era severo. Era stato corretto nel valutare la situazione e attirò il favore della folla. Era incredibile che un esperto come lui non facesse discriminazioni quando si trattava dei membri della sua alleanza, era raro incontrare una persona del genere.


L'aspetto più incredibile però fu che Sun Feiyang e gli altri iniziarono ad ubbidire.


Anche se non erano minimamente sinceri, si scusarono e ammisero le loro malefatte. Cosa significava il fatto che persone arroganti come loro si stessero umiliando in pubblico? No, non avevano capito i loro errori e non stavano cercando di porvi rimedio, ma che l'Anziano Miao doveva essere proprio straordinario.


Dopodiché l'Anziano Miao si scusò personalmente con Chu Feng e gli altri. Poi cominciò ad aiutare il vecchio capo villaggio a guarire.


Una volta che il vecchio Ma guarì, l'Anziano Miao andò a discutere con lui di alcune questioni, mentre Sun Feiyang e gli altri se ne andarono. Nessuno di loro avrebbe osato tornare qui.


Chu Feng rimase nell'Antico Villaggio del Sigillo, mentre Wang Qiang partì subito. Prima che se ne andasse, Chu Feng lo salutò.


"C-come previsto da M-Miao Renlong. N-nemmeno Sun Feiyang ha o-osato fare l'arrogante c-con lui. Mi piace quella m-maestosità."


"P-prima o poi diventerò a-anche io q-qualcuno come l-lui." Wang Qiang stava lodando con ammirazione l'Anziano Miao.


"Che sorta di posizione ricopre esattamente Senior Miao da impaurire in questo modo Sun Feiyang?" Chiese con curiosità Chu Feng.


"C-ca**o! Stai s-scherzando? Non lo c-conosci?" Wang Qiang lo guardò con stupore, come se lo considerasse scemo.


"Anche se ho incontrato senior Miao prima, non so molto di lui." Chu Feng scosse la testa con fare imbarazzato.


"Sigh, v-vabbè. N-non sei di q-qui. Non c'è da m-meravigliarsi che t-tu non lo conosca."


"Questo M-Miao Renlong possiede una coltivazione p-potentissima. Anche le sue t-tecniche Spirit sono f-formidabili. M-mille anni fa è stato scelto dalla Sacra Assemblea degli Sciamani. T-tuttavia ha rifiutato la loro offerta per rimanere nell'Alleanza d-degli Sciamani."


"Ho sentito che o-ottantotto a-anni fa, la Sacra Assemblea degli Sciamani v-voleva che diventasse il c-capo dell'alleanza. M-ma ha rifiutato."


"P-perciò, nonostante s-sia solo uno Sciamano principale, figuriamoci S-Sun Feiyang, p-perfino il capo dell'Alleanza degli S-Sciamani si rivolgerebbe c-con cortesia a Miao Renlong." Disse con un'espressione seria Wang Qiang.
                                


                                


                                


                                



