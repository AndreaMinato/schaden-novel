---
title: Capitolo 139 - Incontrare un Accerchiamento
pubDate: 2024-05-28T09:13:16.351Z
tags:
    - mga
---


CAPITOLO SPONSORIZZATO ringraziamo Patrizia
-Schadenfreude


Vedendo il gruppo di uomini robusti che lo stava circondando, Chu Feng rimase perplesso. Capiva cosa volevano fare queste persone, ma non capiva come sapevano che sarebbe passato per questa strada.


"Dannazione! Quel miserabile impiegato!" All'improvviso Chu Feng imprecò mentalmente.


Prima il negoziante gli aveva chiesto dove fosse diretto per dargli un po' di suggerimenti sulle scorciatoie per arrivare prima alla Catena Montuosa della Tigre Bianca. Così Chu Feng glielo aveva detto, ma non avrebbe mai pensato che avrebbe riferito al gruppo in che direzione sarebbe andato.


"Eheh, ragazzino hai proprio il coraggio di osare rubare il prezioso cavallo del nostro capo."


Avevano delle grosse lame che strofinavano contro i loro pantaloni e si avvicinarono velocemente a Chu Feng. Dalle loro espressioni, sembrava che non avessero intenzione di lasciarlo sopravvivere.


Chu Feng non li considerava minimamente una minacci. A parte la persona robusta con le basette che era un coltivatore al nono livello dello Spirit realm, tutti gli altri erano deboli e inutili. Stavano semplicemente cercando di morire provando a derubare e ad uccidere Chu Feng.


"Quest'aura." Ma proprio in quel momento il ragazzo si accigliò e si voltò.


Vide della polvere sollevarsi in lontananza e scorse vagamente decine di cavalli veloci che si stavano precipitando verso di loro. Erano buone cavalcature e quasi ognuna di loro non era inferiore al cavallo Ferghana che stava cavalcando. Erano anche in ottimo stato.


Perfino i loro proprietari non erano persone comuni. Non solo avevano degli abiti curati, anche la loro coltivazione non era male. Il più debole era al quarto livello dell'Origin realm. Chu Feng poteva sentire una lieve aura di un esperto al Profound realm. Anche se era solo al primo livello, era comunque il Profound realm.


"Questo..."


La comparsa dell'altro gruppo attrasse anche l'attenzione degli uomini robusti. Nascosero velocemente le lame dietro di loro e rimasero sul lato della strada fingendo di non avere intenzioni ostili.


Temevano che gli uomini che stavano arrivando provenissero dalla città dell'Uccello Vermiglio. Se fossero stati scoperti mentre cercavano di derubare un ragazzo, molto probabilmente sarebbero morti.


Anche Chu Feng rimase dov'era e guardò in silenzio il gruppo. Voleva aspettare che andassero oltre prima di occuparsi di questi briganti avventati.


Tuttavia inaspettatamente il gruppo si avvicinò e circondò il ragazzo e gli altri. Un uomo dall'aspetto bellissimo che era su un cavallo bianco guardò freddamente Chu Feng e disse:


"Ragazzo, sei piuttosto astuto, eh? Hai scelto di andartene dalla città dell'Uccello Vermiglio durante la notte, ma credevi di poter scappare così?"


"Chi sei? Non ricordo di averti incontrato." Chu Feng esaminò con cautela l'uomo e scoprì che la sua coltivazione non era debole, era all'ottavo livello dell'Origin realm.


Comunque Chu Feng temeva di più l'uomo di mezz'età dietro di lui perché era l'esperto al Profound realm che aveva percepito prima. Un coltivatore al primo livello del Profound realm.


"Oh? Non mi riconosci? Mi presenterò. Sono Shangguan Ya, il fidanzato di Su Mei. Ora capisci?" Disse sogghignando Shangguan Ya mentre lo guardava pieno di intento omicida.


"Fidanzato?! Da quando Su Mei ha un fidanzato come te? Non l'ho mai sentita menzionarti prima. Non ti sei dato quel titolo da solo, vero?"


Chu Feng strinse gli occhi e lo guardò freddamente. Nonostante avesse già capito che non fossero venuti con buone intenzioni, quando aveva sentito le parole di Shangguan Ya, Chu Feng si arrabbiò istantaneamente.


Questo perché era affezionato a Su Mei e anche lei lo amava. Era solo che i due non lo avevano dichiarato apertamente. Chu Feng considerava già sua Su Mei, come poteva sopportare che gli altri si definissero come suoi fidanzati?


<em>Nota Traduzione:"dichiarato apertamente" è 捅破那层窗户纸, letteralmente "fare buchi attraverso le finestra di carta" e significa "confermare un segreto noto a molti".</em>


"Umpf. Il matrimonio tra me e Su Mei è stato stabilito da molti anni, lo sanno tutti nella città dell'Uccello Vermiglio." Disse ad alta voce Shangguan Ya, era molto compiaciuto si vedeva davvero che Su Mei gli piaceva.


"Fratello, non c'è bisogno di sprecar fiato con una persona che morirà. Puoi anche ucciderlo direttamente." Disse in quel momento l'uomo dietro Shangguan Ya.


Era il fratello maggiore di Shangguan Ya. Quando aveva compiuto 30 anni era entrato nel Profound Realm. Nonostante il suo potenziale fosse inferiore rispetto a quello di Shangguan Ya, il suo talento non era male ed era un personaggio abbastanza importante nella sua famiglia.


"Hai ragione fratello. Non dovrei sprecar fiato con persone che moriranno." Rispose sorridendo Shangguan Ya. Nonostante fosse stato già stabilito in segreto che sarebbe stato lui il futuro capo della famiglia Shangguan Ya, era comunque molto rispettoso nei confronti di suo fratello.


"Sì, attaccate." Disse freddamente Shangguan Tian. Non attaccò personalmente perché sentiva che una persona come Chu Feng non fosse degna del suo intervento.


Nell'istante in cui finì di parlare, decine di esperti della famiglia Shangguan attaccarono simultaneamente. Anche il gruppo di uomini robusti fu coinvolto nell'assalto e in un batter d'occhio ne caddero diversi a terra, uccisi.


"Milord, non uccideteci. Non sappiamo chi sia questo ragazzo." L'uomo robusto con le basette era terrorizzato. Non si sarebbe mai immaginato che Chu Feng avesse dei nemici del genere. Erano persone che "uccidevano senza battere ciglio"! Inoltre dalla loro forza e coltivazione, era chiaro che avessero una posizione abbastanza importante.


Se l'avesse saputo, come avrebbe osato andare a derubare Chu Feng? Non solo non aveva avuto successo, i suoi scagnozzi stavano morendo.


Tuttavia, come poteva la gente della famiglia Shangguan lasciarli andare? Un esperto fece un cenno e distrusse la testa dell'uomo robusto, che morì in modo davvero miserabile.


Dopo aver ucciso il gruppo di guerrieri, la famiglia Shangguan circondò Chu Feng. Dalle loro espressioni era evidente che avessero intenzione di uccidere il ragazzo.


"Umpf, volete uccidermi? Temo che non sarete capaci di farlo."


Vedendo che la situazione si metteva male, Chu Feng diede un colpo al cavallo Ferghana che iniziò a galoppare verso le due persone che erano di fronte al ragazzo.


"Dove credi di andare?"


I due attaccarono allo stesso tempo. Non usarono alcuna tecnica marziale, solo attacchi diretti. Scagliarono dei pugni e le increspature di potere Origin sembravano dei massi invisibili.
Con una velocità fulminea e una potenza manifesta, attaccarono Chu Feng.


"Umpf."


Chu Feng sbuffò di fronte ai loro colpi. Una luce dorata brillò nei suoi occhi e uno scudo di potere Origin lo circondò. La sua coltivazione arrivò istantaneamente al secondo livello dell'Origin realm e, scuotendo la sua grossa manica, disperse l'energia dei pugni.


Allo stesso tempo si condensarono due raggi di luce nelle mani del ragazzo. Poi Chu Feng mosse le braccia e scagliò i due fasci luminosi. I due esperti al quinto livello dell'Origin realm furono decapitati.


*whoosh* Dopo aver ucciso i due, Chu Feng superò l'accerchiamento della famiglia Shangguan e si precipitò in avanti cavalcando il cavallo Ferghana.





