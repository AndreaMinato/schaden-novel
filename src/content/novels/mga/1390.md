---
title: Capitolo 1390 – Incontrare di nuovo Sima Ying
pubDate: 2024-07-19T12:13:16.503Z
tags:
    - mga
---


Capitolo regolare,
0 capitoli in coda, 0/3
-Schadenfreude


"Senior Ma, ha bisogno di qualcos'altro?" Chu Feng si girò verso di lui.


"Me l'ero quasi dimenticato." Il vecchio si avvicinò e gli consegnò lo scettro Ruyi del Qilin Turchese. "Questo oggetto è tuo."


Ricordando come il capo villaggio Ma aveva usato questo tesoro per aumentare il potere delle sue tecniche durante la battaglia contro Sun Feiyang, Chu Feng pensava che sarebbe stato più adatto che tenesse lui il tesoro.


Così disse con fare magnanimo: "È troppo prezioso. Se lo tenessi io, temo che non sarebbe al sicuro. Mi aiuti a tenerlo."


Nonostante stesse cercando di restituirgli lo scettro, Chu Feng non voleva farlo in modo troppo ovvio.


Dopotutto questo scettro Ruyi era di sua proprietà. Avrebbe potuto riprenderselo quando voleva se ne avesse avuto bisogno, ma in realtà non voleva farlo. Anche se lo scettro Ruyi del Qilin Turchese era estremamente prezioso, Chu Feng dava molto più valore ai rapporti interpersonali rispetto ai tesori.


Chu Feng era più preoccupato per il vecchio capo villaggio. Anche se in passato il vecchio Ma aveva infangato la sua reputazione, non provava il minimo risentimento nei suoi confronti. In effetti gli era perfino grato.


Pensando al fatto che lo scettro Ruyi era un tesoro prezioso per cui il vecchio capo villaggio aveva sacrificato il suo talento, Chu Feng sapeva che doveva essere un oggetto speciale per lui. Così era convinto di dovergli lasciare lo scettro.


"È stato il fato a farti ottenere lo scettro Ruyi. Inoltre credo che potrai proteggerlo. È meglio che lo tenga tu." Il vecchio Ma sembrò capire le intenzioni di Chu Feng, ma scosse la testa e insistette a restituirgli il tesoro.


Miao Renlong intervenne con un sorriso: "Dato che ha detto così, dovresti accettare lo scettro amico Chu Feng. Anche se è pericoloso proteggere un tesoro, a volte è anche di beneficio per la propria crescita."


"Credo che l'amico Chu Feng dia molta più importanza ai suoi cari rispetto ai tesori, ma se non puoi proteggere nemmeno dei tesori, come farai a proteggere i tuoi cari?"


Chu Feng capì le sue intenzioni. Miao Renlong aveva fatto un ottimo esempio e il vecchio capo villaggio Ma aveva insistito a restituire lo scettro Ruyi a Chu Feng. Così sarebbe stato inappropriato per Chu Feng continuare a rifiutare. Così accettò il tesoro.


Dopodiché iniziò a dirigersi verso l'Alleanza degli Sciamani insieme a Miao Renlong. Chu Feng non vedeva l'ora di iniziare questo viaggio.


Se era stato Han Helai a rubare il Ghiacciaio del Sigillo, non solo avrebbe avuto l'opportunità di recuperare il tesoro, sigillare la Stranezza Naturale nella Foresta di Bambù delle Foglie Cadute e aumentare la sua coltivazione, sarebbe riuscito ad aiutare Sima Ying a vendicarsi.


In altre parole, avrebbe colto due piccioni con una fava. Solo pensandoci si riempiva di gioia.


Per quanto riguardava Miao Renlong, sembrava davvero interessato alle origini di Chu Feng. Lungo il viaggio, discusse con lui di molti argomenti. Chu Feng non nascose nulla, gli disse che proveniva dalla Regione del Mare Orientale e gli raccontò delle sue esperienze nella Terra Sacra delle Arti Marziali.


Così Miao Renlong apprezzò ancora di più il giovane, aveva la sensazione che Chu Feng avesse superato molte più difficoltà rispetto agli altri geni di questo piano.


Durante questo viaggio Chu Feng si rese conto di quanto era potente Miao Renlong. L'antico Villaggio del Sigillo e l'Alleanza degli Sciamani si trovavano entrambe nella regione centrale del dominio dell'Alleanza, ma erano molto distanti tra di loro.


Normalmente uno avrebbe dovuto attraversare delle formazioni di teletrasporto per accorciare la durata del viaggio, eppure Miao Renlong aveva deciso di andare a piedi.


Nonostante tutto, i due arrivarono nell'Alleanza degli Sciamani solo dopo alcuni giorni.


Non ci avevano messo più tempo di una persona che avrebbe usato formazioni di teletrasporto, era davvero inimmaginabile. Questo fece chiedere a Chu Feng quanto sarebbe stato rapido un Martial Emperor visto che una persona al picco del Semi Martial Emperor era già così veloce. Non significava che sarebbe riuscito a viaggiare per la Terra Sacra delle Arti Marziali in pochissimo tempo?


Quando arrivò, Chu Feng fu ancora sorpreso dalla progettazione ingegnosa della sede dell'alleanza.


L'Alleanza degli Sciamani si trovava sottoterra e in origine il giovane si aspettava che fosse un enorme palazzo nel sottosuolo. Ora però capì di averli sottovalutati.


Era un mondo indipendente. Aveva un cielo, nuvole bianche, una terra sconfinata, montagne e pure fiumi.


C'erano anche molte piante e animali che Chu Feng non aveva mai visto prima.


Ad essere esatti, tutte le piante qui avevano delle proprietà medicinali e tutte le creature di questo luogo erano utili per la raffinazione delle medicine o delle armi. In breve, non erano meramente ornamentali.


Gli oggetti che sarebbero stati considerati i tesori più preziosi nella provincia Azzurra crescevano come fiori e piante comuni in questo luogo.


Così questo spazio possedeva un'abbondante quantità di Energia Naturale, ancora più densa del mondo esterno. Era davvero un posto sacro per la coltivazione mentale e spirituale.


Per quanto riguardava le costruzioni, erano davvero uniche e avevano uno stile particolare. Erano fatte tutte di mattoni e tegole bianchi, avevano lo stesso colore, indipendentemente dalla loro forma.


Il paesaggio attorno invece era multicolore e conferiva a questo mondo una bellezza particolare.


"Così splendido. È il posto più bello in cui sono stato." Chu Feng sussultò con ammirazione. Il giovane era di fronte ad un palazzo e ammirava lo splendido paesaggio.


"Chu Feng." Una voce dolce risuonò da dietro di lui.


Chu Feng fu contento di sentirla perché apparteneva a Sima Ying.


Il giovane si girò e in effetti era arrivata proprio lei. Sima Ying indossava un mantello dorato e teneva i capelli rossi legati a coda di cavallo. Era proprio bella.


Sima Ying si avvicinò e poi mostrò un'espressione piacevolmente sorpresa: "Wow, sei già un Martial King di sesto livello?! Non sei un po' troppo veloce? Sembra che presto mi sorpasserai."


"Pensavo di averti già raggiunto ma a quanto pare mi sbagliavo." Chu Feng sorrise lievemente. Aveva scoperto che anche la coltivazione di Sima Ying era aumentata. Ora era al settimo livello del Martial King realm.


Perfino Chu Feng sentì uSn senso di inferiorità notando la velocità di Sima Ying.


"Eheh, non è aumentata solo la mia coltivazione, anche il livello delle mie tecniche. Potrei non perdere contro di te se facessimo una competizione." Gli occhi di Sima Ying si strinsero per formare due fessure a luna crescente. Allo stesso tempo mostrò un sorriso sicuro di sé.
                                


                                



