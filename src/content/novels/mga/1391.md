---
title: Capitolo 1391 – Spiegare la situazione
pubDate: 2024-07-19T13:13:16.503Z
tags:
    - mga
---


Capitolo regolare,
0 capitoli in coda, 0/3
-Schadenfreude


"In effetti hai fatto proprio dei grandi progressi in così poco tempo. Splendido."


Chu Feng sorrise lievemente. Aveva notato i cambiamenti nella sua coltivazione e provava gioia dal profondo del cuore.


Mentre era preoccupato che i suoi nemici diventassero più potenti, non era mai scontento nel vedere i miglioramenti dei suoi alleati. Al contrario, se ne sarebbe rallegrato.


Era fatto così, teneva molto ai suoi amici. Un vero amico avrebbe desiderato solo che il suo compagno diventasse più potente e certamente non si sarebbe augurato che incontrasse difficoltà, né avrebbe provato invidia nei suoi confronti.


Sima Ying si imbarazzò e confessò: "Mi stai sopravvalutando, sono riuscita ad ottenere questi risultati con l'aiuto di una formazione, non è stato tutto grazie al mio talento."


"Formazione? Che tipo di formazione?" Chu Feng divenne curioso.


"Una potentissima formazione che si chiama metamorfosi reale." Sima Ying sorrise dolcemente. Poi iniziò a riferirgli com'era entrata nella formazione e i motivi per cui le avevano permesso di farlo.


"È davvero notevole essere uno Sciamano dal mantello reale ad una così giovane età, allora tornerà di nuovo a sfidarvi tutti?"


Chu Feng fu scioccato dal sapere che una ragazza di nome Xiao Mei aveva sconfitto tutti i geni dell'Alleanza degli Sciamani usando tecniche Spirit molto potenti.


Questo perché, nonostante fosse davvero talentuoso, lui era ancora uno sciamano dal mantello d'oro.


Naturalmente un genio del genere avrebbe attirato l'interesse di Chu Feng. Era anche molto curioso nel sapere che sorta di donna poteva essere visto che era così formidabile.


"Presto. Dovrebbe tornare presto a meno che non manchi all'appuntamento." Disse Sima Ying.


"In tal caso, sembra che senior Miao mi abbia portato qui per questo?"


Chu Feng si era ricordato di come Miao Renlong lo aveva invitato come ospite per via di un certo evento.


Chu Feng aveva deciso di accettare il suo invito perché voleva andare a trovare Sima Ying, non perché fosse interessato a cosa sarebbe successo. Così non aveva chiesto informazioni al riguardo.


"Mn, nonno Miao è andato al villaggio per chiedere delle indicazioni riguardo ad un certo sigillo, così da poterlo insegnare ai fratelli senior Lin e Fu quando competeranno con quella donna."


"Dopotutto non possiamo permetterci di venire sconfitti di nuovo stavolta."


Chu Feng sapeva già quanto era miracolosa la formazione reale della metamorfosi. Così non poté contenere la curiosità e chiese: "Quei due senior che hai menzionato, sono riusciti a diventare Sciamani dal mantello reale usando la formazione?"


"Mn, sono entrate dieci persone nella formazione e solo loro due sono riusciti ad avanzare di grado."


"Tuttavia è già sufficiente. Dopotutto sono loro i membri della giovane generazione più forti." Il tono di Sima Ying sembrava molto sicuro.


"Quella formazione è davvero sbalorditiva. Tsk, tsk, quanto sarebbe stato grandioso se fossi potuto entrare in quella formazione." Disse Chu Feng con fare scherzoso.


"L'avresti potuto fare se ti fossi unito alla nostra Alleanza degli Sciamani. Hai solo da biasimare te stesso per aver rifiutato."


"Sigh, se l'avessi saputo l'avrei fatto." Disse Chu Feng sorridendo.


"Oh, sai solo scherzare. Rifiuteresti di nuovo se te lo chiedessi."


Sima Ying aveva capito che Chu Feng non lo stava dicendo sul serio. Arricciò le labbra con fare un po' irritato. Dopotutto sperava proprio che si unisse all'Alleanza degli Sciamani.


Chu Feng sorrise e cercò di calmarla: "Non arrabbiarti. Se ne avrò l'opportunità, potrei unirmi alla vostra alleanza."


"Davvero?" L'umore di Sima Ying migliorò sentendo queste parole.


"Naturalmente!" Chu Feng annuì, ma presto aggiunse: "Ma dipenderà anche dalla situazione."


"Va bene allora. Comunque, anche se ti unissi a noi in futuro, ti saresti già perso quell'opportunità."


"Ci vuole davvero un'enorme quantità di risorse per fare funzionare la formazione reale della metamorfosi. Il Lord e nonno Miao hanno esaurito una grande quantità di forza vitale per farlo. E anche i due lord che hanno invitato dalla Sacra Assemblea hanno consumato molta energia vitale."


"Da come la vedo, a meno che non ci saranno delle circostanze particolari, non attiveranno di nuovo la formazione per molto tempo." Sembrava che Sima Ying provasse dispiacere per Chu Feng. Chinava la testa con fare avvilito.


"Ehi, non fare così. Stavo solo scherzando, non prenderla sul serio."


"Inoltre anche se entrassi nella formazione, non è detto che possa diventare uno sciamano dal mantello reale."


"Detto questo, anche se non avrò l'aiuto della formazione, potrei comunque arrivare allo stadio del mantello reale in futuro."


"Richiederà sia talento che fortuna, ma ho la sensazione che diventeremo sciamani dal mantello reale in futuro." Disse con un sorriso Chu Feng.


"Oh, cambi discorso eh? Ah giusto, sei davvero venuto qui per cercarmi?" Sima Ying guardò Chu Feng con i suoi occhioni, sembrava che stesse cercando di capire se stava mentendo.


"Naturalmente, è per via di una questione urgente di cui ti devo informare."


Chu Feng non nascose nulla, iniziò a riferirle nel dettaglio ciò che era accaduto nell'Antico Villaggio del Sigillo e della questione riguardo ad Han Helai.


"Davvero? Riusciremo a trovare Han Helai grazie alla formazione dell'Antico Villaggio del Sigillo?" In effetti Sima Ying sembrò riempirsi di emozione sentendo le sue parole.


Era normale, dopotutto provava un enorme odio per Han Helai. Probabilmente sognava di poterlo uccidere.


"Me lo ha riferito senior Ma. Non so per certo se la formazione possa farlo davvero, ma credo che valga la pena tentare. Tuttavia dobbiamo ancora determinare se è stato davvero lui a rubare il Ghiacciaio del Sigillo."


"E prima dobbiamo trovare un oggetto che contiene l'aura di Han Helai."


"È facile. Han Helai è rimasto nell'Alleanza degli Sciamani per molto tempo. Sicuramente ci sono molti oggetti che contengoengono la sua aura dopo aver ricevuto il suo tocco."


"Tuttavia è molto potente e astuto. Temo che il capo villaggio Ma non possa rivaleggiare con lui."


"Dobbiamo informare nonno Miao. Se se ne occupasse personalmente, potremmo ottenere il doppio dei risultati con metà dello sforzo. Finché potremo trovarlo, Han Helai sarà spacciato." Disse Sima Ying.


"Mn, sarebbe l'ideale." Chu Feng annuì. Han Helai non avrebbe avuto scampo se fosse stato preso di mira da Miao Renlong.


"Non perdiamo tempo, andiamo a trovare subito nonno Miao." Sima Ying era proprio impaziente. Tirò Chu Feng per la manica e si precipitò subito a cercare Miao Renlong.
                                


                                



