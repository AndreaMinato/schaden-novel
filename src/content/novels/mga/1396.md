---
title: Capitolo 1396 – Il Rifiuto è Intervenuto
pubDate: 2024-07-19T18:13:16.503Z
tags:
    - mga
---


Capitolo sponsorizzato, ringraziamo Federico!
18 capitoli in coda, 0/3
-Schadenfreude


Le parole di Sima Ying contenevano una potenza straordinaria, nessuno osò più parlare in sua presenza. Molti si fecero piccoli e indietreggiarono.


In un istante, il mare di persone così rumoroso si era ammutolito.


Non avevano timore di Sima Ying, ma del padrone del giardino del drago, Miao Renlong.


"Junior Sima, non siamo venuti qui per offendere l'Anziano Miao, né per dare problemi a te."


"Siamo venuti qui per quel rifiuto della montagna del Legno Turchese." Disse Wang Chao con un sorriso e un tono molto cortesi.


"Rifiuti? Chi stai chiamando rifiuto?" Sima Ying però rispose con freddezza e arroganza. Poteva essere definita perfino spietata.


Chu Feng si rese conto del perché aveva trovato così spiacevole il temperamento di Sima Ying quando l'aveva incontrata la prima volta.


A quanto pareva si comportava allo stesso modo nell'Alleanza degli Sciamani. Se era così arrogante di fronte a questi geni, non c'era da meravigliarsi che fosse stata così arrogante con Chu Feng e gli altri durante il loro primo incontro.


"Questo..." Wang Chao non osò rispondere e abbassò la testa silenziosamente. Voleva giustificarsi, ma non osava contraddirla.


Zhang He indicò Chu Feng e gridò freddamente: "Rifiuto della montagna del Legno Turchese, sai solo come nasconderti dietro una donna? Hai il coraggio di combattere contro di me?"


"Tutti dicono che i discepoli della montagna del Legno Turchese hanno un potere combattivo eccezionale. Ma ora vedo che non sei niente di che. Definirti un rifiuto sarebbe un insulto per la spazzatura." Visto che non osava confrontarsi con Sima Ying, decise di prendersela direttamente con Chu Feng.


"Volete proprio morire, tutti quanti..." Sima Ying si arrabbiò sempre di più. Iniziò a rilasciare il suo potere martial con l'intenzione di attaccare Zhang He e gli altri.


"Sorella Ying'er, permettimi di occuparmi della questione." Chu Feng la fermò.


Sima Ying sussultò, ma alla fine annuì. Dato che lo conosceva da così tanto tempo, aveva molta familiarità con la personalità di Chu Feng.


Sapeva che era molto più esperto nell'occuparsi di persone come Zhang He e gli altri, così decise di farsi da parte.


"Devo dire che sono molto deluso. Sigh, sono proprio deluso." Chu Feng si fece avanti e iniziò a dire scuotendo la testa e sospirando: "Chi possiede potere Spirit generalmente ha un certo senso di superiorità. Una volta diventati Sciamani, questo orgoglio aumenterà soltanto. Tuttavia sentirsi superiori agli altri non vuol dire essere presuntuosi. Se non altro, credo che siano necessarie certe qualità per ricoprire una professione così importante."


"Così avevo pensato che l'Alleanza degli Sciamani fosse un luogo dove si radunano persone di grande qualità. Non solo dovrebbero avere eccellenti tecniche Spirit, ma possedere una certa dignità."


"Tuttavia mi intristisce scoprire di essermi sbagliato."


"Nonostante non capisco perché siate così ostili nei miei confronti, sembra che non mi conosciate molto bene. Dato che non sapete nemmeno chi sono, ma insistete a definirmi un rifiuto più e più volte, devono mancarvi le buone maniere, un segno della vostra mancanza di dignità."


Stava mostrando proprio un'espressione avvilita.


Zhang He indicò Chu Feng e lo rimproverò: "Deluso? Che ci importa della tua delusione? Chi ti credi di essere? Credi di essere sbalorditivo solo perché provieni dalla montagna del Legno Turchese?"


"Per noi non sei altro che un rifiuto."


Chu Feng non si arrabbiò, invece chiese con un sorriso: "Oh, allora è così. Quindi per voi sarei un rifiuto? Anche se non so che sorta di criteri usiate per stabilirlo, vi chiederò, come considerate le persone inferiori perfino ai rifiuti?"


"Eh?" Zhang He e gli altri non si aspettavano che Chu Feng avrebbe fatto una domanda del genere. Colti di sorpresa, rimasero senza parole.


Dopotutto un rifiuto era un'esistenza indegna e inutile. Non poteva esistere una categoria ancora peggiore.


"In realtà non lo so nemmeno io, ma posso dirvi questo. Se io sono spazzatura ai vostri occhi, allora voi siete inferiori perfino ai rifiuti per me. Volete sapere il perché?" Chiese con un sorriso radioso Chu Feng.


"Bastardo! Così ci stavi insultando! Vedo che vuoi morire." Zhang He capì e ringhiò con rabbia. Rilasciò il suo potere martial e attaccò.


Questo primo colpo non era da sottovalutare. Conteneva così tanto potere da emanare numerose increspature di energia. Era anche estremamente veloce.


Tuttavia, proprio quando Zhang He credeva di aver lanciato un attacco con cui avrebbe potuto surclassare Chu Feng e fare rendere conto a Sima Ying di quanto fosse inutile il l suo compagno...


Chu Feng rimase immobile. I suoi occhi brillarono e l'Armatura e le Ali del Fulmine apparirono sul suo corpo. In un istante la sua coltivazione passò dal sesto all'ottavo livello del Martial King Realm. Dopodiché lanciò un colpo di palmo.


Fu molto più rapido ed energico di Zhang He e lo diresse proprio verso il suo petto.


"Boom!"


Zhang He urlò miserabilmente per il dolore e precipitò tra la folla come una meteora.


Molti usarono il loro potere Spirit per cercare di fermare la caduta di Zhang He, per impedire che venisse ferito ulteriormente, ma l'attacco di Chu Feng era stato troppo forte e non riuscirono a bloccarlo. Zhang He sfrecciò tra la folla come un'arma inarrestabile, lasciando una scia di sangue.


"Wuuwaa!"


"Aaaahhh!!"


Una volta che Zhang He cadde a terra, aveva causato scompiglio tra la folla. Molti erano rimasti gravemente feriti per l'impatto e stavano urlando. Erano stati ridotti in condizioni miserabili da un solo colpo di palmo.


"Cielo, questo..." Molti rimasero sbalorditi. Era accaduto tutto troppo in fretta perché potessero reagire.


Tuttavia, quando videro la gente a terra che urlava di dolore e Zhang He dalle costole spaccate coperto di sangue e impallidito, tutti si resero conto che questo discepolo della montagna del Legno Turchese non era da sottovalutare.


 "Chi è esattamente? Chiaramente è un Martial King di sesto livello, come mai la sua coltivazione è aumentata all'improvviso?"


"Quell'armatura e quelle ali sembrano proprio speciali. Non sembra che stesse nascondendo la sua coltivazione, ma che abbia usato quelle saette per aumentare la sua coltivazione. Che razza di tecnica è? Può aumentare la sua coltivazione di due livelli? Non ne ho mai sentito palare prima. Che sia una specie di bestia mostruosa dalla stirpe particolare?!!"


Shock, shock senza precedenti. Dopo aver visto l'attacco di Chu Feng, la loro sorpresa era raddoppiata.


Questi membri d'élite che avevano considerato Chu Feng un rifiuto, ora non avevano altra scelta che rivalutare la situazione. La potenza di questo discepolo della montagna del Legno Turchese non poteva appartenere ad un rifiuto, anzi, doveva essere un genio anormale, un genio molto più forte di Zhang He.


Altrimenti, anche se la sua coltivazione fosse arrivata all'ottavo livello, non avrebbe potuto sconfiggere in questo modo Zhang He che era anche lui all'ottavo grado del Martial King realm.
                                


                                



