---
title: Capitolo 1398 – Quel moccioso non è semplice come sembra
pubDate: 2024-07-19T20:13:16.503Z
tags:
    - mga
---


Capitolo sponsorizzato, ringraziamo Federico!
16 capitoli in coda, 0/3
-Schadenfreude


Sun Hao si rivolse ad Huang Feng e chiese: "Cosa ne pensi? Chi credi che vincerà tra i due?"


"Se parliamo di potere combattivo, vincerebbe Chu Feng, è indubbio."


"Ma è difficile prevedere il risultato se competeranno in tecniche Spirit. Dopotutto l'antenato della sua famiglia è l'Anziano Chen Sanyuan, Lord Chen della Sacra Assemblea."


"Chen Mu è stato istruito da lui. Le sue tecniche Spirit sono estremamente brillanti." Disse Huang Feng.


"In tal caso, cosa ne pensi?" Continuò a chiedere Sun Hao. Sembrava molto impaziente di sapere come sarebbe andato l'incontro.


"In realtà ho già fatto una competizione simile con Chen Mu in passato e mi ha battuto di netto."


"Tuttavia, a dire la verità, nonostante lui sia potente, non è stata una sconfitta così pesante come quando ho affrontato Chu Feng."


"Le tecniche Spirit di Chu Feng sono davvero diverse, imperscrutabili. Se vuoi la mia opinione, credo che Chu Feng abbia una marcia in più rispetto a lui." Disse Huang Feng.


"In tal caso, non è stata un'umiliazione per noi essere stati sconfitti da Chu Feng." Sun Hao sospirò di sollievo.


"Vero. È proprio potente." Disse Huang Feng.


"Presto, guarda, è iniziato." Esclamò Huang Jiang.


Tutti i presenti smisero di chiacchierare e si concentrarono su Chu Feng o su Chen Mu.


I due avevano iniziato a creare le loro formazioni. Ovviamente Chen Mu, in quanto sesto nella lista di successione, stava mostrando delle tecniche audaci.


Stava creando una formazione davvero potente, non era solo una barriera inespugnabile, aveva innumerevoli meccanismi per attaccare il nemico una volta attivata.


Tuttavia, nonostante fosse molto potente, ci voleva molto tempo per crearla. Perfino Chen Mu ci avrebbe messo almeno un'ora per sistemarla alla perfezione. Era anche il motivo per cui aveva proposto che la sfida durasse così tanto.


"Non è la formazione difensiva creata dall'antenato della famiglia Chen, Lord Sanyuan, la Barriera d'Adamantio?"


"È davvero la Barriera d'Adamantio? Le leggende dicono che Lord Sanyuan si stava allenando all'esterno e ha avuto un'ispirazione che gli ha permesso di fare dei progressi proprio nel territorio nemico. Senza altre opzioni, è stato costretto ad andare subito in isolamento."


"Ha evocato la Barriera d'Adamantio per proteggersi mentre meditava."


"Poi i nemici l'hanno trovato, hanno radunato quasi cento Semi Martial Emperor per rompere la sua formazione, così da costringere Lord Sanyuan a fallire il suo tentativo di avanzamento, facendolo bruciare con il suo stesso potere e rendendolo vulnerabile alla possessione dei diavoli."


"Tuttavia avevano tutti sottovalutato la Barriera d'Adamantio. Anche con le forze combinate di quell'esercito, non sono riusciti a distruggerla nemmeno attaccando per dieci interi giorni."


"Alla fine Lord Sanyuan è riuscito ad avanzare di livello. Dopo essere uscito dalla Barriera d'Adamantio, ha annientato tutti quei Semi Martial Emperor e ha creato una leggenda."


"Esatto. Anche se il Lord Sanyuan di allora doveva ancora entrare nella Sacra Assemblea, era già un Semi Martial Emperor e uno Sciamano dal Mantello Reale. Per questo è riuscito a creare una formazione difensiva così potente."


"Questo Chen Mu però, anche se è il suo discendente ed è stato istruito da lui da quando era bambino, è comunque uno Sciamano dal Mantello Dorato. Sarà davvero capace di creare la Barriera d'Adamantio?"


Molti dei presenti riconobbero la formazione che Chen Mu stava creando e ne furono scioccati. La Barriera d'Adamantio aveva delle origini davvero magnifiche. Inoltre solo gli Sciamani dal Mantello Reale dovrebbero essere capaci di usarla in teoria.


Se Chen Mu ci fosse riuscito, sarebbe stato un evento davvero scioccante che avrebbe aumentato di molto la sua fama.


"Cosa sta facendo quel Chu Feng? Si è sigillato nella sua formazione?"


Alcuni rimasero scioccati nello scoprire che il giovane stava costruendo la barriera attorno a sé. Inoltre la densità della formazione stava aumentando sempre di più. Alla fine gli altri non riuscirono più a vederlo.


"Ahah, quel tipo è davvero sorprendente. Sembra che stia cercando di formare un guscio di tartaruga in cui nascondersi. Anche se ha paura di senior Chen Mu, non dovrebbe esagerare così, no?"


La folla dell'Alleanza degli Sciamani era confusa dalle azioni di Chu Feng. Vedendo che la sua barriera era solo una normale formazione di occultamento, pensarono che avesse rinunciato a competere con Chen Mu.


Così molti di loro iniziarono a deridere Chu Feng.


Anche se il potere combattivo del discepolo della montagna del Legno Turchese li aveva sbalorditi e intimoriti, recuperarono la loro sicurezza vedendo le sue tecniche Spirit.


"Fratellone, cosa sta facendo Chu Feng?"


Sun Lei si rivolse a Sun Hao. Sapeva quanto era formidabile Chu Feng e che era anche esperto in quanto a tecniche Spirit.


Eppure adesso non riusciva a capire esattamente cosa stava facendo, così poté solo chiedere informazioni al suo fratello maggiore.


"Chu Feng non si arrenderà facilmente. Dato che ha osato accettare la sfida, significa che è sicuro di poter battere Chen Mu. Inoltre ha davvero la forza di affrontarlo."


"Secondo me sta cercando di nascondere la sua forza e si sta nascondendo con quella formazione di occultamento. Per quanto riguarda che barriera creerà, immagino che lo vedremo tra un'ora." Spiegò Sun Hao.


"Ma... si è sigillato in una formazione così piccola. Anche se è estremamente potente, che sorta di barriera potrebbe creare?"


Sun lei gettò un'occhiata verso la formazione di Chen Mu. Scoprì che non solo sembrava davvero complicata, ma che era grande dieci volte rispetto a quella di Chu Feng.


Logicamente, più era ampia una barriera, più la sua struttura sarebbe stata complicata e quindi più sarebbe stata potente. Questo valeva specialmente per le formazioni difensive.


Da questo punto di vista, la formazione che Chu Feng stava creando sembrava proprio inferiore a quella dell'avversario.


Huang Feng disse: "Non tutto segue le regole. Specialmente questo Chu Feng, la sua comprensione delle tecniche Spirit è proprio unica. Se non altro, credo che vincerà contro Chen Mu."


Sun Lei rimase in silenzio. Huang Feng aveva delle tecniche Spirit più raffinate e una comprensione maggiore in questo campo rispetto a suo fratello, così aveva un po' più di fiducia nelle sue parole.


Il tempo passò lentamente. La formazione difensiva di Chen Mu divenne sempre più completa e spettacolare. Iniziò a sembrare una fortezza inespugnabile mentre emetteva una straordinaria luce dorata attorno. Scioccava chiunque la guardasse.


Eppure la formazione di Chu Feng era rimasta uguale a prima.


Anche se molte persone intelligenti immaginavano che stesse nascondendo la sua barriera per poterli sorprendere tutti in seguito, non credevano che potesse vincere.


Come aveva detto Sun Lei, lo spazio che occupava era troppo limitato e la formazione che aveva creato sarebbe stata debole.


Tuttavia la voce di un vecchio risuonò a diverse miglia di distanza dalla folla:
 "Quel moccioso della Montagna del Legno Turchese non è semplice come sembra."
                                


                                



