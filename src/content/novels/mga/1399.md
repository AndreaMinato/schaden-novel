---
title: Capitolo 1399 – Rinoceronti Dorati
pubDate: 2024-07-19T21:13:16.504Z
tags:
    - mga
---


Capitolo sponsorizzato, ringraziamo Federico!
15 capitoli in coda, 0/3
-Schadenfreude


A quanto pareva c'erano due vecchi nascosti nel cielo a diverse miglia di distanza dal giardino del drago.


Entrambi avevano vissuto per innumerevoli anni. Eppure avevano delle guance rosee e lisce come quelle di un bambino.


Avevano una coltivazione potentissima, anche se erano Semi Martial Emperor, dovevano essere fuori dal comune perché le loro aure erano alla pari con quella di Miao Renlong, in effetti erano perfino un po' superiori.


Inoltre entrambi indossavano dei mantelli da Sciamano Reale con il motivo del serpente.


Numerose serpi stavano vagando per i loro abiti, sembravano dotati di vita propria. Erano proprio spaventosi e al tempo stesso sconvolgenti.


Mantelli come questi erano estremamente potenti ed era difficile per uno Sciamano ordinario controllarli.


Esatto. Questi due vecchi erano Sciamani dal Mantello Reale con il marchio del serpente proprio come Hong Qiang. Inoltre le loro posizioni erano davvero straordinarie.


Anche il capo dell'Alleanza degli Sciamani sarebbe stato molto rispettoso nei confronti di questi due, perché erano Anziani della Sacra Assemblea.


Uno si chiamava Zhao Qingchen e l'altro Chen Sanyuan, l'antenato di Chen Mu.


"Oh Sanyuan, sembra che la tua famiglia abbia incontrato il suo rivale stavolta."


"Anche se quel moccioso è un discepolo della montagna del Legno Turchese, le sue tecniche Spirit non sono da sottovalutare. Sarà difficile distruggere la barriera che sta creando." Disse con un sorriso raggiante Zhan Qinghen. Il suo tono conteneva un po' di derisione.


"Fratello Zhao, ammetto che quel moccioso è abbastanza capace. Mi sorprende che sia arrivato a questo punto."


"Tuttavia dovresti aver notato che sorta di formazione sta creando Chen Mu. Quella è la Barriera d'Adamantio che ho creato e gli ho insegnato personalmente. Non importa quanto è abile quel ragazzino, non potrà comunque battere Chen Mu."


Zhao Qingchen rispose: "La sta usando proprio bene e sembra essere all'altezza della leggenda. Tuttavia credo che tu sappia anche che deve ancora comprendere l'essenza della Barriera d'Adamantio."


"Non posso proprio nasconderti nulla. Comunque, anche se è così, rimane la Barriera d'Adamantio. Dato che è riuscito a crearla, è impossibile che perda contro quel ragazzo della Montagna del Legno Turchese." Disse con la stessa sicurezza Chen Sanyuan.


"Davvero? In tal caso, aspettiamo e vedremo chi ha ragione." Zhao Qinghen non cercò di litigare con Chen Sanyuan. Invece sorrise lievemente e si accarezzò gentilmente la lunga barba per poi continuare a guardare l'incontro.


"Ci è riuscito! Guardate! Chen Mu ci è riuscito!"


"Come previsto, ha creato la Barriera d'Adamantio!"


"Cielo! È incredibile! Chen Mu è solo uno Sciamano dal Mantello d'Oro. Eppure è riuscito a creare una formazione che solo uno Sciamano dal Mantello Reale potrebbe usare. Non significa che presto diventerà uno Sciamano dal Mantello Reale?"


Era passata un'ora. Quando la folla guardò la Barriera d'Adamantio brillante simile ad un palazzo e dall'aspetto inespugnabile, iniziò a sussultare per lo shock e lo stupore.


Perfino Sima Ying, Huang Feng, Sun Hao e gli altri iniziarono ad accigliarsi. Dopotutto era una formazione davvero famosa.


"Rifiuto della montagna del Legno Turchese, il tempo è scaduto. Puoi rivelare il tuo maledetto guscio e venire a prostrarti ammettendo la sconfitta."


Sentendo le esclamazioni ammirate della gente, Chen Mu divenne baldanzoso e iniziò ad umiliare pubblicamente Chu Feng. Sembrava che avesse già la vittoria in pugno.


Inaspettatamente Chu Feng rispose con tono pigro: "Chen Mu, sei davvero lento. Ho aspettato così a lungo. Se fossi stato più lento, mi sarei addormentato."


"Umpf, cerchi ancora di inventarti scuse? Credi davvero che la tua formazione schifosa possa contendere con la Barriera d'Adamantio?" Disse Chen Mu.


"Esatto, non c'è bisogno di fare paragoni! Si vede subito che senior Chen Mu ha vinto!" La folla espresse il suo appoggio.


"Ahah, per certe cose non si sa mai quali sarà il risultato a meno che non si prova." Chu Feng rise con fare dispettoso. Poi risuonò un'esplosione. La formazione di Chu Feng era scoppiata. Roteando rapidamente, si levò al cielo come una piccola montagna e poi si avventò su Chen Mu.


"Quel ragazzo, che si sia nascosto in modo da poter usare la sua formazione difensiva per attaccare l'avversario? Ha deciso di usare questa tattica fin dall'inizio?"


A molte persone iniziarono a brillare gli occhi. Indipendentemente da quanto sottovalutavano e disprezzavano Chu Feng, potevano percepire la maestosità della sua barriera.


Era una grandezza che non temeva nulla in questo mondo.


Molti dei presenti furono spaventati dalla sua potenza impareggiabile.


"Davvero maestosa. Ma sfortunatamente per te sarà come colpire una pietra con un uovo. Non potrà sopportare nemmeno un colpo."


In effetti perfino Chen Mu si era spaventato, ma credeva ancora di avere la vittoria assicurata.


"Baaaaang!"


Ci fu una forte collisione, la formazione difensiva di Chu Feng si era scontrata con la Barriera d'Adamantio, creando innumerevoli onde d'urto.


Prima ancora che le increspature d'energia si diffondessero attorno, la Barriera d'Adamantio brillò e iniziò ad avvolgerle.


Sembrava che la formazione di Chen Mu non avesse ricevuto alcun danno, mentre quella di Chu Feng era piena di fessure.


"Woosh, woosh, woosh." Poi accadde una scena scioccante. La Barriera d'Adamantio di Chen Mu iniziò a cambiare. Innumerevoli spuntoni dorati apparirono sulla parete brillante e iniziarono a sfrecciare verso la formazione difensiva di Chu Feng.


"Putt, putt, putt, putt."


Le lance dorate erano inarrestabili. Sfrecciarono veloci e infilzarono la formazione difensiva di Chu Feng, crivellandola.


Vedendo questo, Chen Mu dichiarò con un sorriso radioso: "Chu Feng, hai perso." 


"Oh? Ne sei certo?" Ci fu una forte esplosione e la formazione difensiva di Chu Feng fu ridotta a pezzi.


Tuttavia nessuno dell'Alleanza degli Sciamani poté ridere vedendo questa scena. Mostrarono tutti espressioni attonite.


Chu Feng era riapparso di fronte a tutti, ricoperto da uno strato di potere dorato. La sua energia dall'aspetto straordinario era piena di rune e simboli che formavano un rinoceronte dorato.


Era grande tre volte rispetto ad un ordinario esemplare della sua specie e il suo corno era dieci volte più grosso rispetto al normale, ma a parte questo, non c'era nient'altro di speciale in questa creazione.


Eppure per qualche motivo, nessuno osò sottovalutarlo. Potevano percepire che questo rinoceronte in realtà era una potentissima formazione Spirit.
                                


                                



