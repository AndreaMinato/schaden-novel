---
title: Capitolo 1402 – Un Vero Demone
pubDate: 2024-07-20T00:13:16.504Z
tags:
    - mga
---


Capitolo sponsorizzato, ringraziamo Federico!
12 capitoli in coda, 0/3
-Schadenfreude


"Ehi, ti ho davvero sottovalutato. A quanto pare hai capito le mie intenzioni."


Zhao Kai sorrise, ma un istante dopo la sua espressione divenne fredda. Iniziò a formare dei sigilli con le mani e gridò: "In tal caso preparati ad affrontare il mio attacco."


"Rumbleeeee!"


Un bagliore dorato iniziò ad illuminare l'area attorno. Mentre il suo mantello svolazzava al vento, una sconfinata quantità di energia Spirit divampò con violenza come un'eruzione vulcanica o un'inondazione dovuta alla rottura di una diga.


Il potere Spirit dorato era estremamente potente e si precipitò verso Chu Feng come un torrente. Alla fine si trasformò in un'enorme rete spirituale che calò sulla formazione del rinoceronte di Chu Feng, legandolo.


"Roaaaarrr!!"


La formazione del rinoceronte ruggì con indignazione, ma non importava quanto scalpitava, non riuscì a liberarsi dalla rete.


"Woosh, woosh, woosh."


Zhao Kai lanciò altri attacchi. Il suo potere spirituale sconfinato si trasformò in armi dorate.


Lame, lance, spade, alabarde, accette, asce, uncini e forconi.


Tridenti, bastoni, lance, mazze, fruste, martelli e artigli.


Ogni sorta di arma attaccò la formazione del rinoceronte.


"Clank, clank, clank, clank, clank, clank."


In un istante la luce dorata illuminò la regione. Le armi che si scontravano con il corpo del rinoceronte crearono innumerevoli scintille.


"Bang, bang, bang, bang, bang, bang."


Onde d'urto si estendevano attorno mentre riecheggiavano ripetutamente dei clangori. La battaglia stava creando violente increspature di energia.


La potenza dell'impatto era davvero troppo intensa, costrinse molte delle persone attorno a ritirarsi.


Gli spettatori avevano notato subito che Chu Feng era in difficoltà.


Nonostante la formazione del rinoceronte non avesse ricevuto danni, non poteva reagire. Poteva solo farsi colpire dalla raffica di Zhao Kai.


Chu Feng doveva ammettere che il suo avversario era davvero potente. Se non altro erano le tecniche Spirit più formidabili che avesse visto finora.


Era la prima volta che una persona della sua stessa generazione lo metteva sotto pressione.


L'Alleanza degli Sciamani era all'altezza della sua fama. I suoi discepoli erano davvero superiori in quanto a tecniche Spirit in confronto alla giovane generazione della montagna del Legno Turchese.


"Ahah, meraviglioso! Il suo potere non è inferiore all'attacco di un Martial King."


"Senior Zhao è davvero forte. Ha già imparato ad usare una tecnica offensiva così potente. Ha ribaltato la situazione e ora Chu Feng può solo aspettare di venire picchiato senza poter reagire."


La folla dell'Alleanza degli Sciamani iniziò ad esultare. Aveva ritrovato la speranza.


Chu Feng ignorò le acclamazioni della gente, era ancora troppo presto per cantare vittoria.


Anche se era stato messo alle strette e si era reso conto che le tecniche di questo Zhao Kai era davvero potenti...


La formazione del rinoceronte non era da sottovalutare, ci aveva messo un'ora intera a sistemarla, non poteva essere ridotta ad una mera decorazione.


Anche se per ora la sua formazione del rinoceronte era stata bloccata, era sicuro che Zhao Kai non sarebbe riuscito a penetrarne le difese nemmeno se avesse continuato ad attaccarla per dieci interi giorni.


In effetti, nonostante la pioggia di attacchi fosse continuata, la formazione del Rinoceronte non ricevette nessun danno. Le acclamazioni gradualmente si affievolirono e la gente che stava esultando iniziò a chiudere la bocca.


Che situazione era questa? Zhao Kai aveva attaccato Chu Feng per così tanto tempo, eppure non riusciva a scuotere la sua formazione. Di questo passo, indipendentemente dalla ferocia e dalla maestosità dei suoi attacchi, non avrebbe ottenuto nessun risultato a parte stancarsi.


Alla fine Zhao Kai si rese conto del problema e smise di colpire; rimosse anche la sua rete.


Quando la raffica di attacchi si fermò, la folla poté vedere chiaramente che la formazione del rinoceronte era completamente intatta, si era perfino adagiata a terra con una posa pigra.


Lo stesso valeva per Chu Feng. Non solo era sdraiato a all centro della formazione, aveva appoggiato la testa dietro le mani e aveva chiuso gli occhi. Stava dormendo!


"Ca**o! Sta davvero dormendo?!" La folla dell'Alleanza degli Sciamani rimase sbigottita, mentre Zhao Kai si infuriò così tanto da illividirsi. Dalla sua espressione estremamente scontenta sembrava che avesse appena mangiato della cacca di cane.


"Cosa c'è? Continua a solleticarmi, è confortevole." Chu Feng aprì gli occhi e poi si stiracchiò pigramente.


"Non essere così compiaciuto. Posso distruggere la tua formazione quando voglio." Zhao Kai strinse i denti per la rabbia.


"Oh? Allora prima volevi distruggerla o no?"


"Dato che desideri farlo, perché non lo fai?"


"E se non volevi distruggerla, perché hai lanciato quegli attacchi?" Chiese con un sorriso Chu Feng.


"Tu..." Zhao Kai si infuriò ancora di più e gli si mozzò il fiato per la rabbia.


Nemmeno lui si aspettava che Chu Feng sarebbe stato così spregevole. Non gli aveva dato il minimo margine per difendere la sua reputazione. Era l'equivalente di uno schiaffo in faccia di fronte a tutti.


"Ridi... vedremo se potrai continuare a ridere."


Zhao Kai ormai aveva perso completamente il controllo. Un vortice nero apparì dietro di lui, il cielo cambiò colore e un'aura demoniaca riempì l'aria.


Una figura nera uscì dal vortice, era un uomo alto più di trenta piedi. Sembrava un piccolo gigante dietro Zhao Kai.


Indossava un'armatura nera e due corna affilate spuntavano tra i suoi capelli neri.


Aspetto più importante, l'aura di quest'uomo era estremamente potente, era un Semi Martial Emperor di primo livello dall'energia spaventosa. La sua aura non era umana, sembrava provenire dall'inferno, doveva essere un demone.


Demoni. Erano spietati, feroci, malvagi, crudeli e spaventosi.


L'uomo dietro Zhao Kai era proprio un demone del genere.


"È uno spirito del mondo dei demoni! È l'asso nella manica più formidabile di senior Zhao Kai, lo spirito demoniaco!"


"Ahah, dopo così tanto tempo posso rivedere lo spirito demoniaco, finalmente. Ricordo che l'ultima volta che l'ho visto è stato quando senior Zhao Kai ha sconfitto Sun Hao."


La folla dell'Alleanza degli Sciamani che era rimasta in silenzio per molto tempo tornò ad entusiasmarsi. Molti iniziarono perfino a guardare lo spirito con adorazione.
                                


                                



