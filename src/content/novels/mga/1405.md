---
title: Capitolo 1405 - Così eri tu
pubDate: 2024-07-20T03:13:16.505Z
tags:
    - mga
---


Capitolo sponsorizzato, ringraziamo Federico!
9 capitoli in coda, 0/3
-Schadenfreude


"Bastardo! Ti ucciderò!"


Gridò di rabbia Zhao Kai. Mosse il palmo e un Armamento Reale apparì nella sua mano.


Poi menò un fendente dorato verso Ovetto.


Era un colpo estremamente potente. Divideva qualsiasi ostacolo che incontrasse, perfino lo spazio stesso, lasciando una scia di increspature di energia lungo il suo cammino.


Non era un fendente ordinario, era un Tabù Terrestre formidabile.


"Un talento insignificante."


Ovetto sbuffò freddamente, dopodiché i suoi occhi brillarono e l'aura nera attorno alle sue fiamme si trasformò in una nuvola cupa che andò incontro al fendente.


"Booom!!!"


Il Tabù Terrestre impattò contro la nube, causando un boato assordante. Dopo che il suono si spense però, il fendente dorato fu avvolto dalla nuvola nera di Ovetto come una roccia che sprofondava nel mare e sparì senza lasciare traccia.


L'aspetto più spaventoso fu che, subito dopo aver divorato il colpo di Zhao Kai, la velocità del gas nero accelerò e la sua forza diventò ancora più feroce. Apparirono perfino un paio di enormi occhi cremisi al suo centro.


In quel momento, le fiamme nere sembravano dotate di vita propria, come una selvaggia creatura notturna.


Zhao Kai invece era in condizioni patetiche, era impotente di fronte a questa bestia spaventosa.


Il sudore iniziò a ricoprire il suo corpo tremante. Non mostrava più rabbia, ma paura.


Un terrore che proveniva dal profondo del suo cuore, solo quando si trovò davvero davanti alle fiamme nere si era reso conto di quanto erano spaventose.


Non riusciva nemmeno a resistere, aveva perfino perso il coraggio di scappare. Come una formica ferita sotto l'enorme zoccolo di una bestia, poteva solo aspettare la sua morte.


"Whooosh!!"


Tuttavia, proprio quando Zhao Kai pensava che sarebbe andato incontro alla sua fine, un vecchio apparì nel cielo e atterrò di fronte a lui.


Dopo il suo arrivo, fece un cenno e sollevò il palmo della mano. Sparò un raggio dorato e in un istante formò una sconfinata increspatura di energia.


Era un potere da Martial Emperor.


"Booom!!"


Era davvero formidabile. Dopo una forte esplosione, il raggio dorato annullò l'attacco di Ovetto.


Tuttavia riuscì solo ad intralciarla.


"Woosh, woosh, woosh, woosh..."


Diverse altre persone atterrarono dal cielo e circondarono Zhao Kai come guardie del corpo. Sembrava che temessero che qualcuno lo avrebbe attaccato. Naturalmente queste persone erano tutti Anziani dell'Alleanza degli Sciamani.


"Signorina, questo è solo un incontro amichevole. Spero che si fermerà una volta determinata la vittoria e che non uccida di nuovo." Disse l'Anziano che aveva bloccato l'attacco.


Anche se era un esperto dell'Alleanza degli Sciamani, sapeva molto bene che sorta di persona era Chu Feng. Sicuramente doveva essere un genio eccezionale della montagna del Legno Turchese, una persona molto importante.


Non potevano attaccarlo come desideravano. Così naturalmente si astenne dall'offendere lo spirito di Chu Feng.


Altrimenti non avrebbero potuto assumersi la responsabilità dell'aver causato un conflitto tra loro e la montagna del Legno Turchese.


Così, anche se potevano sconfiggere Ovetto, non commisero imprudenze. Le avevano solo impedito di ferire Zhao Kai.


"Umpf." Ovetto non disse nulla, si limitò a sbuffare freddamente e a tornare da Chu Feng.


"Questa è l'Alleanza degli Sciamani, non è un posto dove puoi fare quello che vuoi!!"


Tuttavia, proprio in quel momento, uno sconfinato potere Martial discese dal cielo e iniziò a schiacciare direttamente Ovetto.


Vedendo questo, lo spirito rilasciò immediatamente le sue fiamme nere per bloccare l'energia dorata.


L'attacco però era troppo potente, perfino Ovetto non riuscì a fermarlo. Alla fine poté solo rimanere a guardare mentre le fiamme nere venivano distrutte, poi il potere Martial la avvolse e la bloccò.


"Ovetto!" Chu Feng fu colto dal panico. Girò il palmo e tirò fuori la Spada Sigilla Demoni. Allo stesso tempo attivò sia l'Armatura che le Ali del Fulmine.


Dopo che la sua coltivazione arrivò all'ottavo livello del Martial King realm, Chu Feng scatenò il suo Tabù Mortale: la tecnica della Luce Illusoria, e arrivò accanto ad Ovetto. Menò un fendente per distruggere il potere che aveva legato il suo spirito.


"Clank!"


Nonostante la fragorosa collisione, non riuscì a danneggiarlo minimamente, anzi, la sua lama fu respinta all'indietro per diversi metri.


"Quel potere contiene tecniche Spirit? Non è un potere martial ordinario, è un tipo speciale di Tabù!"


L'espressione di Chu Feng cambiò. Si era reso conto che la persona che aveva attaccato Ovetto non doveva essere ordinaria.


"Buzz!"


Mentre Chu Feng fu colto dallo stupore, un'altra ondata di potere feroce apparì dietro di lui.


Quando la scoprì, era troppo tardi. Chu Feng fu imprigionato.


Le due scie di energia che avevano bloccato i due poi si fusero insieme, tenendoli in un'unica gabbia.


"Woosh, woosh, woosh!"


Il potere Martial che li stava bloccando iniziò a cambiare. Diverse lame affilate emersero nelle pareti e presto iniziarono ad avvicinarsi ai due prigionieri.


"Aaaaah!!"


Chu Feng e Ovetto usarono le loro abilità più potenti per resistere all'attacco imminente.


Tuttavia le lame erano troppo potenti. Anche se erano riusciti a fermarle momentaneamente, non potevano continuare a fermarle per sempre. I due iniziarono a sentirsi sotto un'immensa pressione.


Presto sarebbero stati infilzati a morte da questo attacco.


Sima Ying si avvicinò alla prigione di potere Martial e gridò: "Fermo!!!"


L'energia Martial tremò lievemente sentendo il suo urlo, ma presto tornò all'azione.


"Fermo! Se rifiuterai ancora di fermarti, mi suiciderò."


Un lampo freddo brillò negli occhi di Sima Ying. Strinse il pugno e creò un pugnale dorato di potere Spirit con cui si infilzò.


"Junior Ying'er, sei impazzita?"


Una figura apparì di fronte a lei e afferrò la mano con cui lei teneva il pugnale.


La mano bianca come un gelsomino della giovane tremò e la lama scomparì.


Subito dopo l'uomo posò il palmo sulla ferita di Sima Ying e potere Spirit gentile la guarì all'istante.


"Così eri tu!!!"


Anche se le azioni di quest'uomo erano state estremamente rapide e fluide, Chu Feng lo aveva visto.


Era riuscito a riconoscerlo.
                                


                                



