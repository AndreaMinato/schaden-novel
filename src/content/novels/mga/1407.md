---
title: Capitolo 1407 - Un'altra Visita
pubDate: 2024-07-20T05:13:16.505Z
tags:
    - mga
---


Capitolo sponsorizzato, ringraziamo Federico!
7 capitoli in coda, 0/3
-Schadenfreude


Chu Feng, Sima Ying e Miao Renlong tornarono nel giardino del drago.


Con tono di scusa, Chu Feng disse: "Senior Miao, mi dispiace davvero. Mi ha invitato qui, eppure ho finito con il causarle problemi."


"Sigh, non dire così amico Chu Feng. Queste parole mi fanno solo provare vergogna. Chiaramente erano i mocciosi della nostra alleanza che erano nel torto. Non c'è bisogno di scusarti. Vorrei che non te la prendessi a cuore."


"Bisognerà dare una lezione a quei mocciosi. Lo menzionerò al capo dell'alleanza. Non preoccuparti, anche se non me ne occuperò personalmente, interverrà il maestro dell'alleanza."


"Inoltre credo che la questione indubbiamente riguardi Ying'er. Una donna attraente alla fine porterà disastri ad un uomo con cui ha a che fare. Ahah, capisci amico Chu Feng?" Disse con un sorriso raggiante Miao Renlong. Mentre parlava, gettò anche un'occhiata verso Sima Ying.


"Nonno Miao, di cosa stai parlando? Come mi dovrebbe riguardare?" La giovane arrossì.


Chu Feng sorrise senza dire niente.


Mentre ricordava le espressioni feroci e gelose degli uomini che avevano cercato di provocarlo, Chu Feng naturalmente aveva capito il motivo del loro attacco.


Chu Feng non si sarebbe mai immaginato che Sima Ying sarebbe stata così popolare, era praticamente la dea dell'Alleanza degli Sciamani.


Ad essere sinceri, la prima volta che l'aveva incontrato, aveva visto quanto era bella, ma non si aspettava che fosse così popolare.


Chu Feng era certo che fosse dovuto anche al favore di Miao Renlong.


"Ahah, una ragazza come te si può davvero imbarazzare?" Miao Renlong iniziò a ridere. Poi disse: "Bene allora, smetterò di stuzzicarti. Parliamo di cose serie. Siete riusciti a trovare l'aura di Han Helai dai posti di cui vi ho parlato?"


"No, sembra che sapesse che sarebbe arrivato un giorno del genere. Ha chiaramente toccato quegli oggetti, eppure non contenevano nessuna traccia della sua aura."


Chu Feng e Sima Ying mostrarono espressioni avvilite.


Erano preoccupati. Temevano che non sarebbero riusciti a trovare un modo per rintracciare Han Helai.


"Non importa, ho trovato la sua aura. Guardate." Miao Renlong sorrise lievemente. Dopodiché tirò fuori una raffinata scatola di giada dal suo Sacchetto Cosmo.


Un bagliore dorato fuoriuscì dal contenitore.


C'era un ornamento di giada nella scatola, era davvero splendido e conteneva innumerevoli rune serpentine e simboli.


Era un ornamento formato da potere spirituale ed era stato creato da uno Sciamano dal mantello Reale del marchio del serpente. Questo accessorio aveva un potere speciale, come un talismano protettivo, avrebbe potuto salvare la vita al suo padrone in un momento cruciale.


Tuttavia, l'aspetto più scioccante era che conteneva l'aura di Han Helai.


"È lui. È la sua." Perfino Chu Feng si entusiasmò. Quest'aura assomigliava molto a quella che il capo villaggio gli aveva passato. Erano praticamente uguali.


Inoltre quest'aura era molto più densa di quella che il vecchio aveva radunato usando la sua formazione.


"Amico Chu Feng, sei certo che l'aura che hai percepito nell'Antico Villaggio del Sigillo appartenga ad Han Helai?" Miao Renlong mostrò un'espressione contenta vedendo la reazione del giovane.


"Sono certo che sia l'aura di Han Helai. Se la formazione di Senior Ma è davvero capace di rintracciarlo, dovremmo determinare la sua posizione una volta che porteremo questo oggetto laggiù." Disse con certezza Chu Feng.


Tuttavia poi chiese: "Senior Miao, dove ha ottenuto questo ornamento? Che sia una sua creazione? È anche lui uno Sciamano dal mantello Reale del marchio del serpente?"


"Ahah, non preoccuparti. Anche se è uno Sciamano dal mantello Reale, ha solo il marchio dell'insetto."


"Questo ornamento è stato creato da un membro della vecchia generazione della nostra Sacra Alleanza. Allora Han Helai aveva attirato il nostro favore ed è riuscito a toccare per caso questo ornamento. Così naturalmente ha lasciato la sua aura."


"Per quanto riguarda il motivo per cui contiene solo la sua aura, è perché temevo che le auree di molte altre persone influenzassero la formazione. Così le ho rimosse." Spiegò Miao Renlong.


 "Allora è così. Senior Miao è previdente." Chu Feng sorrise lievemente.


Finalmente si era reso conto del motivo per cui Miao Renlong si era ritirato. A quanto pareva si era recato alla Sacra Assemblea per prendere in prestito questo ornamento.


La Sacra Assemblea, che sorta di posto era? Era il luogo conosciuto solo da pochissime persone nell'Alleanza degli Sciamani.


Tuttavia, Miao Renlong poteva entrare e uscire da lì come desiderava. Era davvero un individuo davvero importante. Non c'era da meravigliarsi che avesse un enorme prestigio nell'Alleanza degli Sciamani.


"Nonno Miao, presto. Partiamo subito per l'Antico Villaggio del Sigillo." Sima Ying era estremamente impaziente.


"Ying'er, capisco come ti senti e la penso allo stesso modo. Tuttavia non posso andarmene ora, dopotutto dovrebbero arrivare presto." Disse con fare consolatorio Miao Renlong.


Chu Feng capì le intenzione di Miao Renlong e cercò di calmare la giovane: "Senior Miao ha ragione. Anche se è una questione urgente, un paio di giorni non cambieranno nulla. È meglio se ci occupiamo della questione prima di partire."


"Mm, allora facciamo come suggerisce nonno Miao." Sima Ying non era irrazionale e vedendo la reazione di Chu Feng e di Miao Renlong, annuì.


Era tutto deciso. Il viaggio di Chu Feng non era stato inutile.


I tre erano molto contenti. Temevano solo che la formazione dell'Antico Villaggio del Sigillo non potesse rintracciare Han Helai.


Dopotutto nemmeno l'Alleanza degli Sciamani possedeva uno strumento del genere.


Tuttavia, in confronto a Sima Ying e a Miao Renlong, Chu Feng non era molto preoccupato. Aveva visto personalmente la formazione e aveva osservato le sue doti miracolose, non sembrava uno strumento ordinario.


Dato quanto era speciale, doveva possedere il potere miracoloso di cui aveva parlato il vecchio capo villaggio Ma.


Così, per diversi giorni, Chu Feng rimase nell'Alleanza degli Sciamani, proprio nel giardino del drago.


Forse a causa delle minacce di Miao Renlong, nessuno osò provocare di nuovo il giovane.


Così i suoi giorni rimasero pacifici.


Tuttavia, quando arrivarono due persone, l'intera atmosfera dell'Alleanza degli Sciamani divenne pesante e inquieta.


Erano il vecchio e la donna misteriosa che aveva sfidato la giovane generazione dell'alleanza, sconfiggendo tutti i suoi avversari.


La giovane misteriosa di nome Xiao Mei stava per sfidare di nuovo i più grandi talenti dell'Alleanza degli Sciamani.
                                



