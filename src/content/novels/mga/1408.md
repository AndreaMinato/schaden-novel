---
title: Capitolo 1408 – La Donna Arrogante
pubDate: 2024-07-20T06:13:16.505Z
tags:
    - mga
---


Capitolo sponsorizzato, ringraziamo Federico!
6 capitoli in coda, 0/3
-Schadenfreude


Una vasta folla si era radunata nella piazza più grande dell'Alleanza degli Sciamani.


Erano venuti praticamente tutti, la folla si estendeva a vista d'occhio. C'erano persone ovunque, a mezz'aria e a terra. Era uno schieramento davvero spaventoso, una dimostrazione di forza da parte di una delle organizzazioni più formidabili delle Terre Sacre delle Arti Marziali.


In quel momento, non solo la piazza era affollata, si erano presentate anche le figure di più alto livello dell'alleanza.


Naturalmente c'erano anche gli Sciamani principali qui, perfino il loro capo che era rimasto in isolamento finora.


Il maestro dell'Alleanza degli Sciamani era vecchio quanto Miao Renlong, vissuto così a lungo, aveva molta esperienza.


Il suo aspetto però sembrava più autoritario e i suoi capelli e la sua lunga barba bionda attiravano l'attenzione.


In quel momento, lo sguardo del maestro dell'alleanza era concentrato su due persone al centro della piazza.


Praticamente tutti i presenti stavano facendo lo stesso, specialmente Chu Feng; aveva perfino attivato gli Occhi Celesti per esaminare i due estranei.


Quelle due persone non erano ordinarie. Era stato a causa loro che si era formato questo enorme spiegamento di forze.


I due erano avvolti da mantelli neri che li coprivano interamente, celando perfino i loro occhi. Si poteva vedere solo la loro statura.


La persona relativamente alta era un vecchio. La sua identità era sconosciuta e la sua forza era formidabile. Era il coltivatore che l'Alleanza degli Sciamani temeva di più.


L'altra più bassa era la misteriosa Sciamana che aveva sconfitto Fu Feiteng e molti altri geni.


"Chu Feng, com'è? Sei riuscito a vedere il loro vero aspetto?" Sima Ying sapeva che Chu Feng aveva una tecnica speciale a disposizione. Così non poté trattenersi dal chiedergli se era riuscito a scoprire qualcosa.


"Ci sono formazioni protettive nei loro mantelli. Sono troppo potenti, non riesco a vedere nulla." Chu Feng scosse la testa.


"Non importa. Dopotutto oggi scopriremo sicuramente le loro identità." Disse Sima Ying.


"Come mai ne sei così sicura?" Chiese Chu Feng.


"Eheh, lo saprai presto. La nostra alleanza stavolta è preparata." Sima Ying sporse il petto in avanti con orgoglio e rise in modo dolce. Stava cercando di fare la misteriosa.


"Oh, allora vedremo che cos'avete in serbo per loro." Chu Feng sorrise lievemente e non fece altre domande. Invece rivolse lo sguardo verso la donna sconosciuta.


"Strano, per qualche motivo ho una strana sensazione quando la guardo?" Pensò Chu Feng.


Ovetto ne fu immediatamente interessata. Con un sorriso dispettoso, chiese: "Ahhah, che sensazione speciale? Che tipo di sensazione speciale? Che tu sia tentato da lei?"


"Difficile da dire. Se dovessi descriverlo, allora sarebbe una sensazione di familiarità, continuo ad avere la sensazione di conoscerla." Disse Chu Feng.


"Ridicolo. Non sei nemmeno riuscito a vedere il suo volto, eppure l'avresti riconosciuta? Da come la vedo, avrai questa sensazione familiare da tutte le donne potenti di questo mondo, vero? Non le conosci, ma prima o poi lo farai, vero? Eheh..." Il sorriso di Ovetto si allargò, ma era davvero adorabile.


"Oh, perché mi stai descrivendo come un grosso pervertito, ragazza?" Chiese con tono esasperato Chu Feng.


"Non lo sei?" Ovetto incurvò le labbra.


"Naturalmente no. Se fossi un grosso pervertito, come potresti sfuggire dalle mie grinfie?" Disse con un sorriso dispettoso Chu Feng.


"Come osi?!"


"Se osi anche solo pensare di farmi qualcosa, ti farò capire cosa significa desiderare la morte, renderò la tua vita un inferno." Ovetto non si arrabbiò, ma rispose con ferocia.


Chu Feng non rispose, gli sfuggì un tremito. Questo perché sapeva quali erano i metodi della regina. La sua energia oscura rappresentava la malvagità assoluta, la reputazione degli spiriti Asura non era immeritata.


In breve, la regina Ovetto era intoccabile.


"Possiamo iniziare ora?" Disse la donna misteriosa.


Anche se la sua voce era molto piacevole, chiaramente era stata alterata. Si erano accorti tutti che non era la vera voce di una donna.


Tuttavia, anche se non era la sua vera voce, la folla riuscì ad intuire che doveva essere una persona giovane.


La gente dell'Alleanza degli Sciamani comunque erano più concentrati sul suo atteggiamento. Dopotutto questo era il loro territorio e c'era anche il loro capo.


Eppure il tono della ragazza era irrispettoso e arrogante. Senza nemmeno disturbarsi a porgere i suoi saluti, era andata dritta al punto. Era davvero troppo arrogante.


Il maestro dell'Alleanza degli Sciamani invece non si arrabbiò. Con un sorriso raggiante, chiese: "Sei davvero impaziente amica. Sarebbe possibile rivelare il tuo vero aspetto durante l'incontro, così da sapere esattamente quale genio è riuscito a sconfiggere così tanti dei nostri geni?" La sua tolleranza era davvero insolita per un capo.


Tuttavia, anche se si stava rivolgendo verso questa donna misteriosa, stava puntando lo sguardo sull'uomo accanto a lei.


In realtà, ciò che lo incuriosiva di più era l'identità del vecchio che la accompagnava.


"Desideri sapere chi siamo? Sicuro, possiamo farlo. Solo che dovreste sconfiggere Xiao Mei prima." Disse il vecchio con voce roca.


Il suo tono era vigoroso, potente e tirannico, dava la sensazione che stesse sdegnando tutti quanti.


Il vecchio chiaramente non era intimidito da nessuno dei presenti, incluso il maestro dell'Alleanza degli Sciamani.


"Ahah, molto bene. In tal caso iniziamo. I membri della nostra giovane generazione non vedono l'ora di affrontarti."


Il maestro dell'Alleanza degli Sciamani rise fragorosamente. Dopodiché fece un cenno e nove figure si separarono dalla folla per poi atterrare al centro della piazza.


In quel momento, Lin Yezhou e Fu Feiteng indossavano i loro mantelli da Sciamano Rale. Emanavano un'aura davvero maestosa e attirarono l'attenzione della folla.


La donna misteriosa gettò loro un'occhiata e fermò lo sguardo su Zhao Kai, Chen Mu e gli altri per poi dire con tono sdegnoso: "Anche gli Sciamani dal mantello dorato hanno intenzione di combattere? Credete davvero di poter vincere?"


"Tu..." Zhao Kai, Chen Mu e gli altri si accigliarono. Si erano infuriati.


Nessuno di loro però ribatté, invece puntarono gli sguardi sul capo dell'alleanza.


Il maestro dell'Alleanza degli Sciamani annuì lievemente facendo segno loro di ritirarsi.


Nonostante fossero riluttanti, Zhao Kai e gli altri non osarono disubbidire. Così, uno dopo l'altro, lasciarono la piazza e tornarono al loro posto.


L'ego dei discepoli dell'Alleanza degli Sciamani ricevette un brutto colpo. Zhao Kai e gli altri dopotutto erano i geni più potenti dell'Alleanza degli Sciamani. Non era solo un'umiliazione nei loro confronti, ma per tutta la gente dell'alleanza.


In quel momento, solo Lin Yezhou e Fu Feiteng rimasero sul posto. Erano entrambi Sciamani dal mantello Reale come lei.


Tuttavia, la dichiarazione seguente della donna misteriosa li umiliò ancora di più.


"Non voglio sprecare tempo, attaccatemi insieme."
                                
                                



