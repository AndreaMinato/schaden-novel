---
title: Capitolo 1410 – Formazione della Serpe Dorata dell'Assorbimento
pubDate: 2024-07-20T08:13:16.505Z
tags:
    - mga
---


Capitolo sponsorizzato, ringraziamo Federico!
4 capitoli in coda, 0/3
-Schadenfreude


"Perso?"


Sentendo queste parole, la folla dell'Alleanza degli Sciamani sussultò. Poi, come se fosse stata pietrificata, rimase irrigidita sul posto, piena di risentimento.


Qual era lo scopo di questo raduno oggi? Sconfiggere questa donna misteriosa e recuperare la dignità perduta.


Ora però stavano perdendo di nuovo. Le loro aspettative erano state tradite, le loro speranze si erano infrante e i loro cuori si erano spezzati.


"Perso? Illusa!!"


Tuttavia, proprio in quel momento, il genio numero uno dell'Alleanza degli Sciamani, Lin Yezhou, non aveva intenzione di arrendersi.


Gridò con rabbia e il suo sconfinato potere Spirit creò una formazione protettiva. La barriera stava aumentando rapidamente di dimensioni. Aveva intenzione di liberarsi dai serpenti dorati con la forza.


"Non accetti proprio la dura realtà. Molto bene, ti darò ciò che vuoi."


La donna sbuffò piano. Poi fece un cenno e i serpenti dorati iniziarono ad emettere una forza risucchiante.


Era così intensa che sembrava poter divorare perfino il cielo e la luna. La formazione protettiva di Lin Yezhou fu divorata completamente dalle serpi, senza lasciare traccia.


I serpenti dorati poi iniziarono a divorare freneticamente il potere spirituale e marziale di Lin Yezhou.


"Eeaaahh!!"


Lin yezhou urlò. I serpenti avevano iniziato anche a stringerlo più forte, rompendo molte delle sue ossa. Stava per essere schiacciato a morte.


"Questa strana formazione, sembra che sia la formazione della serpe dorata dell'assorbimento di prima!"


Gli occhi di Miao Renlong brillarono, rivolse lo sguardo verso il capo dell'alleanza.


Il maestro dell'Alleanza degli Sciamani sentì le parole del vecchio e capì. La sua espressione prima calma rivelò inquietudine e sorpresa. Immediatamente dopo disse: "Basta."


La donna interruppe l'attacco ma ormai Lin Yezhou aveva perso tutta la sua energia. Era pallido e sembrava fosse gravemente malato.


Fu Feiteng al confronto era in buone condizioni. Anche se era stato legato, i serpenti non avevano assorbito la sua forza e la sua energia.


"Puoi fermarti amica. Hai già vinto." Disse di nuovo il capo dell'Alleanza degli Sciamani.


La donna misteriosa fece un altro cenno e disperse i serpenti dorati.


"Senior Lin!" Fu Feiteng si precipitò subito ad aiutare Lin Yezhou.


"Abbiamo perso così?" La folla sembrava incapace di accettare questo risultato.


"Hai padroneggiato la leggendaria Formazione della Serpe Dorata dell'Assorbimento, le tue abilità sono scioccanti." Aggiunse il capo dell'alleanza.


"Formazione della Serpe Dorata dell'Assorbimento? Ha usato quella formazione leggendaria?"


Le espressioni di molti Anziani cambiarono drasticamente e guardarono intimoriti il vecchio e la donna misteriosi. Alcuni si spaventarono così tanto che iniziarono a tremare.


"È davvero la leggendaria Formazione della Serpe Dorata dell'Assorbimento? Non c'è da meravigliarsi che fosse così strana. Chi sono esattamente? Che sorta di rapporto hanno con l'onorabile Jinshe?" Sima Ying mostrò un'espressione scioccata.


<em>Nota traduzione: "金蛇" Jinshe, sarebbe letteralmente "Serpente d'Oro".</em>


"Chi è l'onorabile Jinshe?" Era la prima volta che Chu Feng ne sentiva parlare.


"Oltre ottomila anni fa, uno Sciamano dal Mantello Reale chiamato Onorabile Jinshe è apparso nelle Terre Sacre delle Arti Marziali."


"Aveva contato su una sola tecnica impareggiabile per sconfiggere innumerevoli sciamani. La Formazione della Serpe Dorata dell'Assorbimento."


"L'onorabile Jinshe ha viaggiato per il mondo per sfidare Sciamani. Non è mai stato sconfitto, alla fine è venuto da noi e ha sfidato i nostri Sciamani principali."


"Tuttavia, figuriamoci i nostri Sciamani principali, nemmeno i membri della Sacra Assemblea potevano competere con lui."


"Se il nostro vecchio antenato non fosse uscito allo scoperto, probabilmente saremmo stati surclassati."


"Dopo che è stato sconfitto dal nostro vecchio antenato, si è isolato dal resto del mondo. Nessuno ha più sentito notizie di lui e sono passati oltre ottomila anni."


"Anche la sua formazione non è più riapparsa fino ad ora." Spiegò Sima Ying.


"In tal caso, molto probabilmente è il successore dell'onorabile Jinshe?"


"Quel vecchio... in tal caso, che sia l'onorabile Jinshe?"


"Che sia tornato per vendicarsi?"


Chu Feng si accigliò. Finalmente aveva capito perché gli Anziani dell'Alleanza degli Sciamani si erano innervositi.


Dopotutto l'onorabile Jinshe era estremamente potente. Se fosse stato davvero lui, probabilmente perfino Miao Renlong non sarebbe riuscito a competere con lui.


Proprio in quel momento, la donna misteriosa chiese: "Ci sono altri vostri geni che desiderano competere con me?"


"Hai vinto amica. Al momento la nostra Alleanza degli Sciamani non ha più membri della giovane generazione capaci di contendere con te." Disse il capo dell'alleanza. Anche se il suo tono era esasperato, non era troppo avvilito alla fine.


"In tal caso, allora ce ne andremo." Disse il vecchio misterioso. Era pronto a portare via la donna misteriosa.


"Aspetta un momento." Il maestro dell'alleanza si alzò.


"Hai bisogno di qualcos'altro?" Disse lentamente il vecchio misterioso. Nel suo tono c'era un po' di impazienza.


"Potrei sapere se avete qualche rapporto con l'Onorabile Jinshe?" 


"Se aveste vinto, vi avremmo detto la nostra identità. Ma dato che non lo avete fatto, non siamo in dovere di diverlo. Addio." Il vecchio iniziò a volare insieme alla donna misteriosa.


"Buzz." Una luce dorata coprì il cielo e uno sconfinato potere Spirit si estese come un'enorme rete, sigillando completamente la vasta piazza.


"Che fretta avete?"


Due vecchi apparirono a mezz'aria, erano gli Anziani della Sacra Assemblea, Chen Sanyuan e Zhao Qinghen.


"Non avevate intenzione fin dall'inizio di lasciarci andare via." Il vecchio non mostrò nessuna paura, anzi, rise con derisione.


"Ci scusiamo per le nostre azioni brusche, vogliamo solo sapere contro chi abbiamo perso."


"Inoltre lei ha usato la Formazione della Serpe Dorata dell'Assorbimento."


"Credo che dovreste sapere anche voi che l'onorabile Jinshe ha un'importanza particolare per la nostra Alleanza degli Sciamani. Quindi desideriamo proprio sapere che rapporto c'è tra voi." Disse il capo dell'Alleanza. Il suo tono rimase estremamente amichevole.


"E se ci rifiutassimo di dirvelo?" Disse il vecchio misterioso.


"In tal caso non ci potete biasimare se saremo scortesi." Disse con tono impaziente e aggressivo Chen Sanyuan.


Il suo tono era davvero tirannico. Essendo un Anziano della Sacra Assemblea, era molto orgoglioso di sé, non si sentiva affatto minacciato dai due.


"Ahahahah..." Sorprendentemente il vecchio misterioso scoppiò a ridere.


"Scortesi? Voglio vedere quanto potete essere scortesi."
                                


                                



