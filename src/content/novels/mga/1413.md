---
title: Capitolo 1413 – Il Futuro è Pieno di Incognite
pubDate: 2024-07-20T11:13:16.505Z
tags:
    - mga
---


Capitolo sponsorizzato, ringraziamo Federico!
1 capitoli in coda, 0/3
-Schadenfreude


"Non sei riuscito a fare crescere questi discepoli e invece li hai resi più condiscendenti. In effetti hai le tue colpe." Disse il Venerabile della Sinistra.


Figuriamoci il capo dell'Alleanza, anche le espressioni di Lin Yezhou e degli altri giovani cambiarono drasticamente. I loro sguardi si riempirono di profonda inquietudine.


Dopotutto il significato delle parole del vecchio erano chiare. Non era contento dell'arroganza dei discepoli.


Il Venerabile della Sinistra guardò Xiao Mei e disse: "Tuttavia oggi non vi punirò, anzi, vi ricompenserò."


"D'ora in avanti, Xiao Mei non sarà solo la mia figlia adottiva, ma anche una discepola dell'Alleanza degli Sciamani."


"Cosa?" Tutti i presenti rimasero scioccati, in particolare il capo dell'Alleanza e i vari Anziani. In un istante, le loro espressioni si riempirono di gioia.


"La ringrazio Lord Venerabile. Non la deluderò." Il maestro dell'Alleanza si inchinò subito per esprimere la sua gratitudine.


Sapeva che il Venerabile della Sinistra lo stava aiutando. Dopotutto probabilmente nessuno della giovane generazione nell'intera Terra Sacra delle Arti Marziali poteva rivaleggiare con un genio come Xiao Mei.


Se la giovane fosse diventata una discepola dell'Alleanza degli Sciamani, non avrebbero più dovuto temere rivali.


Questo sarebbe stato tutto grazie a questo Lord Venerabile della Sinistra. Così come potevano non provare gioia? Come potevano non esprimere la loro gratitudine?


"Vi affiderò Xiao Mei, ma non potrete darle alcun trattamento speciale. Consideratela una discepola ordinaria. Se commetterà errori, redarguitela. Se la vizierete, dovrete fare i conti con me." Disse con un sorriso il Venerabile della Sinistra.


"Ai suoi ordini." Il capo dell'Alleanza ovviamente non si oppose. Tutti però sapevano che, nonostante le parole del Venerabile della Sinistra, il maestro dell'Alleanza avrebbe sicuramente riservato un trattamento speciale a questa ragazza.


In effetti, la lista di successione sarebbe cambiata drasticamente. Con questa Xiao Mei, chi avrebbe osato occupare il primo posto? Perfino Lin Yezhou non avrebbe avuto altra scelta che cedere.


"Ahah, in tal caso vi lascerò Xiao Mei." Il Venerabile della Sinistra rise fragorosamente. Poi la sua figura iniziò a diventare sfocata e presto scomparì nel nulla. Rimase solo l'eco delle sue risate.


Xiao Mei rimase al centro della piazza, ma non aveva rimosso il suo mantello nero.


Erano tutti curiosi di quale fosse il suo aspetto. Sarebbe stata ancora più bella di Sima Ying?"


"Onorato Lord, aspetti un momento." A diverse miglia di distanza, Chen Sanyuan e Zhao Qinghen stavano volando rapidamente, inseguendo il vecchio.


"Avete ancora bisogno di qualcosa?" Il Venerabile della Sinistra non si fermò, continuò a camminare con le mani dietro la schiena. Anche se la sua andatura era molto lenta, ognuno dei suoi passi gli permetteva di viaggiare per diverse miglia. Chen Sanyuan e Zhao Qinghen dovevano usare tecniche di movimento per raggiungerlo.


"Onorato Lord, c'è un discepolo della montagna del Legno Turchese che è nostro ospite. Anche lui è un genio ed è riuscito a formare un contratto con uno spirito Asura." Disse Chen Sanyuan.


"Lo so." Il Venerabile della Sinistra non mostrò nessuna sorpresa.


"Uno Sciamano come lui è fin troppo raro. Dobbiamo dare a fondo tutte le nostre risorse per reclutarlo?" Chiese Chen Sanyuan.


"Thump." Il vecchio si fermò, poi disse: "Ascoltatemi bene. L'intenzione del nostro fondatore è di dare supporto agli Sciamani e dare loro una casa."


"Che appartengano o no alla nostra alleanza, possiamo dare loro aiuto se ne hanno bisogno."


"Quindi, finché non è qualcuno che danneggerà il nostro onore, non possiamo interferire troppo con la loro vita."


"Quel ragazzo di cui state parlando si chiama Chu Feng. Lo conosco. È davvero un ottimo talento. Al momento però è un discepolo della montagna del Legno Turchese. Naturalmente sarebbe positivo se si unisse a noi, ma se non desidera farlo, non c'è bisogno di costringerlo. Capito?"


"Capiamo le sue intenzioni Onorato Lord. Solo che è davvero un ottimo talento. Se continuerà a rimanere nella montagna del Legno Turchese, cosa succederà se diventerà un nostro nemico in futuro?"


"Dopotutto è uno Sciamano Asura. È davvero spaventoso." Disse Zhao Qinghen.


"Se la sua natura è malvagia, anche se si unisse all'alleanza, sarebbe comunque di detrimento per noi. Tuttavia, se la sua natura è buona, finché non lo provocheremo, perché diventerebbe nostro nemico?" Disse con una risata il Venerabile della Sinistra.


"Ora abbiamo capito." Risposero Zhao Qinghen e Chen Sanyuan.


"Mn, non preoccupatevi. Siete membri della Sacra Assemblea, dovreste concentrarvi ad allenarvi. Per quanto riguarda il reclutamento, fatelo gestire al maestro dell'Alleanza. Avanti, tornate insieme a me." Il Venerabile della Sinistra riniziò a camminare, seguito da Chen Sanyan uan e Zhao Qinghen.


Oltre metà della folla in piazza si era dispersa, Xiao Mei, Lin Yezhou e gli altri se n'erano già andati.


Chu Feng era tornato nella sua residenza. All'inizio sarebbe dovuto partire per l'Antico Villaggio del Sigillo oggi, ma Miao Renlong doveva occuparsi di una questione urgente. Così lui e Sima Ying non ebbero altra scelta se non rimanere nell'Alleanza degli Sciamani.


Prima di andarsene, Miao Renlong era andato a trovarlo insieme al capo dell'alleanza.


Lo scopo della loro visita sorprese il giovane. Il maestro dell'alleanza aveva preso l'iniziativa di invitarlo ad unirsi alla loro organizzazione.


Nonostante Chu Feng pensasse che fosse una buona offerta, rifiutò comunque con tatto.


Anche se l'Alleanza degli Sciamani aveva delle regole speciali che gli avrebbero permesso di continuare ad essere un discepolo della montagna del Legno Turchese, Chu Feng non lo trovava appropriato.


Dopotutto l'Alleanza degli Sciamani era diversa dalla Foresta delle Foglie di Bambù Cadute. Un'organizzazione enorme come la loro poneva molte restrizioni.


Ad esempio, se la montagna del Legno Turchese fosse entrata in conflitto con l'Alleanza degli Sciamani, Chu Feng sarebbe stato in una posizione davvero imbarazzante.


Inoltre, anche se la montagna del Legno Turchese non lo aveva trattato molto bene, alcune persone gli avevano riservato un ottimo trattamento.


Così poteva solo scegliere una delle due e aveva preferito la montagna del Legno Turchese perché quel luogo conteneva le risorse di coltivazione descritte nella mappa. Questo era anche il motivo per cui aveva deciso di unirsi a loro in primo luogo.


Fortunatamente il capo dell'Alleanza degli Sciamani era una persona comprensiva. Non lo costrinse ad unirsi a loro e non divenne scontento per il rifiuto.


Come Miao Renlong, mantenne un atteggiamento amichevole e aggiunse che, se avesse cambiato idea, le porte dell'Alleanza degli Sciamani sarebbero rimaste sempre aperte per lui.


La sua benevolenza diede un'ottima impressione a Chu Feng. Se si fosse presentata l'opportunità di farlo, si sarebbe davvero unito all'Alleanza degli Sciamani.


Dopotutto, una volta che avesse ottenuto i tesori, non sapeva se la montagna del Legno Turchese sarebbe diventata sua nemica.
                                



