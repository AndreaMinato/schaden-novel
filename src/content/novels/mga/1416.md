---
title: Capitolo 1416 – Sangue Strano
pubDate: 2024-07-20T14:13:16.506Z
tags:
    - mga
---


Capitolo regolare,
0 capitoli in coda, 0/3
-Schadenfreude


Era stato il misterioso vecchio cieco il motivo dei cambiamenti miracolosi di Su Mei.


A quanto pareva quell'anziano proveniva dalla Terra Sacra delle Arti Marziali ed era indescrivibilmente potente. Era un Martial Emperor e un tempo era stata una delle figure più formidabili della Terra Sacra delle Arti Marziali.


Tuttavia nessuno conosceva il suo nome, né il suo passato. Inoltre nessuno sapeva il motivo per cui si trovasse nella Regione del Mare Orientale.


Aveva accettato Zi Ling, Su Mei, Su Rou, Zhang Tianyi e Jiang Wushang come suoi discepoli.


La sua intenzione era di aiutarli e di impedire che diventassero di peso per Chu Feng.


Dato il loro talento però, anche se avessero ricevuto l'addestramento di un Martial Emperor, sarebbe stato comunque impossibile per loro raggiungere Chu Feng in breve tempo.


Così aveva detto il vecchio cieco. Sapeva che Chu Feng possedeva un potenziale sconfinato e un talento eccezionale. Perfino Zi Ling non poteva competere con lui nonostante fosse un Corpo Divino.


Se volevano raggiungerlo, non poteva farlo usando metodi ordinari.


Così il vecchio aveva utilizzato una tecnica sconvolgente e aveva creato una scorciatoia per loro. Questo avrebbe permesso loro di aumentare la loro coltivazione e la loro forza.


Aveva usato ogni genere di medicine e formazioni spirituale per temprare i loro corpi per oltre un mese... e non si era limitato a fare questo.


All'inizio i cinque non avevano capito lo scopo del vecchio cieco, ma visto che era un esperto ed era disposto ad aiutarli, nessuno di loro lo aveva questionato. Avevano solo seguito le sue indicazioni e avevano continuato a temprare i loro corpi.


Questo processo durò per sei mesi.


Quando finirono il loro allenamento, finalmente si erano resi conto delle intenzioni del vecchio. A quanto pareva aveva intenzione di usare un metodo speciale per infondere loro un'energia speciale.


Non solo aveva aumentato la loro coltivazione, aveva anche passato del Potere Spirit a tutti e cinque.


Anche questo processo durò per sei mesi.


Così, grazie all'aiuto del vecchio, Zi Ling, Su Rou, Su Mei, Zhang Tianyi e Jiang Wushang non solo erano riusciti ad ottenere una coltivazione straordinaria, ma erano anche diventati Sciamani dal Mantello Reale.


Nonostante Su Mei avesse sconfitto tutti i geni dell'Alleanza degli Sciamani, era la più debole tra i cinque.


"Piccola Mei, intendi dire che Zi Ling, la piccola Rou, junior Wushang e senior Zhang sono ancora più forti di te?" Perfino Chu Feng non riuscì a contenere il suo stupore.


Chu Feng era riuscito ad ottenere i suoi attuali risultati superando innumerevoli difficoltà ed impegnandosi meticolosamente. Era stato sul punto di morire più volte. Era riuscito a maturare solo dopo molti tormenti. Non era stato facile.


Eppure Su Mei e gli altri erano riusciti a superarlo in un solo anno. Era davvero ridicolo.


Inoltre, pensando che Su Mei era la più debole di loro, chissà quanto sarebbero stati potenti Zi Ling e gli altri.


Quanto doveva essere potente quel vecchio cieco?


"A parte me, tutti gli altri sono Semi Martial Emperor. La più forte naturalmente è la sorella Zi Ling." Disse con un sorriso raggiante Su Mei.


"Davvero? Grandioso!" Nonostante fosse sbalordito, Chu Feng era davvero contento.


Non gli importava di quanto erano forti, ma avrebbe solo sentito profonda gioia sapendo che erano diventati più potenti, anche se lo avessero superato.


"In tal caso... ora dove sono? Perché non sono insieme a te? Inoltre come sei riuscita a diventare la figlia adottiva del Venerabile della Sinistra e dov'è andato il vecchio signore che vi ha aiutato?" Chiese con preoccupazione Chu Feng.


"Siamo tutti nella Terra Sacra delle Arti Marziali, ma la sorellona, Zi Ling e gli altri si stanno ancora allenando dal maestro."


"Per quanto riguarda senior Venerabile della Sinistra, è il vecchio amico del maestro. Questo è anche il motivo per cui mi ha affidato a lui. Tuttavia non posso ancora dirti il motivo per cui l'ha fatto." Disse Su Mei.


"Non puoi dirmelo? Perché?" Chu Feng iniziò ad accigliarsi.


"Non preoccuparti. È un ordine del maestro. Ha detto che è per il tuo bene. Quando sarà il momento, ci permetterà di andare a trovarti. Prima però dobbiamo seguire le sue indicazioni."


"In realtà avrei già disubbidito al maestro andandoti a trovare. Non mi ha dato il permesso di cercarti."


"Tuttavia non mi sarei mai aspettata che anche tu fossi nell'Alleanza degli Sciamani. Dopo averti visto, non sono riuscita a contenermi."


"Così, dopo aver ricevuto il permesso di senior Venerabile della Sinistra, sono venuta subito da te."


"In realtà senior Venerabile della Sinistra mi ha detto che non potevo rivelare il fatto che provengo dalla Regione del Mare Orientale adesso. Inoltre non posso fare sapere a nessuno del rapporto che c'è tra di noi."


"Al momento mi hanno presentata come una figlia adottiva che è cresciuta al suo fianco. Così posso solo fingere di non conoscerti." Disse Su Mei.


"Ora capisco. Sembrerebbe che quel vecchio abbia escogitato un piano. Ma naturalmente è positivo visto che è disposto ad aiutarvi tutti."


"In breve, una volta che sarà il momento giusto, Zi Ling e gli altri verranno a trovarmi, vero?" Chiese Chu Feng.


"Non posso garantirlo. Il mio maestro non ha menzionato nulla al riguardo. È fatto così, non gli piace parlare. Così non sappiamo che intenzioni abbia, anche se gliel'abbiamo chiesto, non ci ha dato una risposta, con il passare del tempo non gli abbiamo più fatto domande."


"Tuttavia, fratellone Chu Feng, siamo certi che quel maestro sia una brava persona. Altrimenti non ci avrebbe aiutato. Se non fosse stato per lui, non saremmo riusciti ad entrare così presto nella Terra Sacra delle Arti Marziali."


"Così, anche se non possiamo accompagnarti e non possiamo nemmeno mostrare che ti conosciamo..."


"...Arriverà sicuramente un giorno in cui potremo riunirci e potrò fare sapere alla gente che io, Su Mei, sono tua, la la donna di Chu Feng." Mentre parlava, lo sguardo di Su Mei iniziò a velarsi.


Su Mei doveva ubbidire agli ordini del vecchio cieco, dopotutto li aveva aiutati e aveva dato loro una grande forza.


Questo li aveva messi in una situazione molto difficile. Chu Feng poteva capire quanto era arduo per Su Mei. Voleva stare con lui, ma non poteva.


"Non importa piccola Mei. Va già bene così. Pensavo a voi giorno e notte da quando sono partito e sono già molto contento del fatto che siete entrati nella Terra Sacra delle Arti Marziali e che vi state impegnando così tanto per me. Adesso sei anche tra le mie braccia." Mentre parlava, Chu Feng la abbracciò ancora di più.


Questo perché, una volta che Su Mei fosse uscita da questa stanza, non avrebbe più potuto rimanere in compagnia della sua amata.


"Buzz!"


Su Mei impallidì all'improvviso e sputò una boccata di sangue sul pavimento.


Il suo sangue non solo era rosso brillante, si stava dimenando e stava emettendo vapore. Sembrava lava. Era davvero spaventoso.


"Cosa succede piccola Mei?"


Chu Feng cambiò espressione. Non solo Su Mei aveva vomitato questo strano sangue, ma stava anche tremando violentemente. In un mero istante era diventata estremamente debole.


La sua fragilità lo addolorò e lo preoccupò enormemente.


In quanto Sciamano, poteva capire quanto era pericolosa la sua situazione. Sembrava sull'orlo della morte.
                                


                                



