---
title: Capitolo 1418 – Non sei nemmeno degno di parlarmi
pubDate: 2024-07-20T16:13:16.506Z
tags:
    - mga
---


Capitolo regolare,
0 capitoli in coda, 0/3
-Schadenfreude


Dentro la camera da letto nel giardino del drago c'era un grosso letto confortevole. Sopra giaceva Chu Feng e tra le sue braccia c'era una splendida donna dalla pelle morbida e dall'aspetto gentile.


Erano entrambi nudi. Anche se le parti intime di Su Mei erano avvolte dalle coperte, si potevano distinguere le sue curve incantevoli.


La sua pelle era brillante e traslucida come la giada, emetteva perfino una lieve fragranza. Era davvero attraente.


Chiunque avrebbe provato invidia nei confronti di Chu Feng vedendo questa splendida donna riposare tra le sue braccia come un adorabile e fragile uccellino.


"Piccola Mei, sono passati due giorni da quando sei venuta qui. Anche se nessuno sa che sei tra le mie braccia, dovrai comunque nascondere il nostro rapporto."


"Inoltre hai troppi ammiratori, se continuerai a rimanere qui, non temi che cercheranno di farti del male per l'invidia?" Disse gentilmente Chu Feng.


Su mei arricciò le labbra e disse con tranquillità: "Non ho paura di loro." Si strinse al suo petto. Si stava davvero godendo questo momento piacevole.


"Io però mi preoccupo. Non voglio che parlino male della mia amata. Ascoltami, dovresti tornare dal tuo maestro." Consigliò Chu Feng.


"Va bene, farò come dici." Su Mei scese con riluttanza dal letto. Tuttavia, dopo aver finito di rimettersi i vestiti e aver indossato il mantello nero, chiese di nuovo con riluttanza: "Fratellone Chu Feng, quando partirai? In futuro tornerai nell'Alleanza degli Sciamani?"


"Ho alcune questioni di cui occuparmi ora. Quando senior Miao tornerà, dovrò partire per l'Antico Villaggio del Sigillo. Per quanto riguarda cosa farò dopo, non ho ancora deciso."


"Tuttavia, dato che sei qui, tornerò sicuramente a farti visita." Disse con un sorriso Chu Feng. Anche lui era riluttante nel separarsi da lei.


"Devi mantenere la tua promessa e venirmi a trovare." Disse con serietà Su Mei. Il suo sguardo era pieno di aspettativa. Sembrava che temesse che Chu Feng non sarebbe tornato più e stese il mignolo per fare un giurin giurello con lui.


"Non preoccuparti, tornerò sicuramente. Come potrei ingannare la mia piccola Mei?" Chu Feng sorrise lievemente e stese anche lui il mignolo.


Su Mei ne fu sollevata. Poi sorrise dolcemente per poi voltarsi.


Mentre Chu Feng e Su Mei erano rimasti nel giardino del drago, fuori si era scatenato già del trambusto.


Molte delle innumerevoli persone radunate fuori stavano mostrando delle espressioni preoccupate, in particolare gli uomini; erano tutti impalliditi come se fossero gravemente malati.


Il motivo per cui erano così scossi era perché Xiao Mei era entrata nel giardino del drago per fare visita a Chu Feng ed era rimasta lì per diversi giorni.


Erano un uomo e una donna non sposati, entrambi giovani e vigorosi. Chi sapeva cosa poteva accadere tra di loro se fossero rimasti da soli per così tanto tempo?


Solo pensandoci, gli ammiratori di Xiao Mei ebbero la sensazione di impazzire.


"Creak!"


L'entrata della sala del palazzo si aprì. Era Xiao Mei.


"Presto, guardate, è Xiao Mei."


Gli uomini si rallegrarono vedendola, ne erano sollevati.


Anche se Xiao Mei stava indossando un mantello nero che nascondeva il suo aspetto, per loro era la donna più attraente al mondo.


In effetti molti sarebbero stati perfino disposti a morire per dormire una sola notte con lei.


Sfortunatamente per loro, nel cuore di Xiao Mei c'era un solo uomo: Chu Feng. Nessun altro avrebbe potuto attirare la sua attenzione.


In effetti per lei, questo branco di ammiratori non era nient'altro che della cacca di cane parlante. Avrebbe provato disgusto solo guardandoli.


Tuttavia c'erano sempre persone prive di tatto. Non si erano presentati solo discepoli ordinari, ma anche il genio numero uno dell'alleanza era venuto a guardare lo spettacolo.


Era proprio di fronte alla folla. Stava tenendo una scatola di cristallo multicolore.


Mostrò un sorriso non appena vide Su Mei. Era pieno di sicurezza.


"Quel bastardo." Quando vide Chu Feng uscire dietro Su Mei, si incupì.


Anche se era scontento, non lo mostrò troppo. Rimase sul posto e, subito dopo che Chu Feng la accompagnò fuori dal giardino del drago, si avvicinò alla donna.


"Junior Xiao Mei, non sapevo che fossi la figlia adottiva del Lord Venerabile, e pensavo che fossi un'estranea venuta a sfidarci. Mi dispiace proprio per averti offesa allora."


"Per questo ho acquistato questi gioielli estremamente costosi per scusami. Spero che lascerai correre l'affronto di prima e accetterai la mia gentilezza."


Mentre parlava, Lin Yezhou aprì la scatola di cristallo multicolore che teneva in mano. Nel momento in cui ne scostò il coperchio, iniziò ad irradiare una luce ancora più abbagliante.


"Wow! Guardate tutti quei tesori." La folla sussultò scioccata vedendo gli oggetti nello scrigno, in particolare le donne presenti. I loro occhi brillarono e iniziarono perfino a sbavare.


Nel contenitore c'era ogni genere di gioiello da donna, non erano ordinari ninnoli, erano tutti rari tesori creati dalla natura. Ognuno di essi era estremamente costoso.


Uno qualunque di essi avrebbe incantato innumerevoli donne e la scatola di cristallo era piena di questi gioielli.


Sorprendentemente però Su Mei non si disturbò nemmeno a guardarli e rifiutò con sdegno: "Non ce n'è bisogno. Non mi piacciono i gioielli."


"Junior Mei, potrei sapere cosa preferisci? Armi di buona qualità o animali adorabili?"


"Dimmelo pure e li otterrò per te." Non solo Lin Yezhou non si arrabbiò, ma le chiese anche cosa voleva.


Il suo tono era molto amichevole e pieno di sincerità. Si stava comportando nel modo più cortese possibile. Sembrava molto elegante.


Sorprendentemente però, Su Mei lo ignorò completamente, si girò verso Chu Feng e disse: "Ricorda ciò che mi hai promesso. Devi venire a trovarmi la prossima volta che passerai da qui."


"Cosa?"


La folla ne fu sbalordita, così scioccata da rimanere a bocca aperta, mostrando espressioni piene di emozioni contrastanti. Alcuni provavano dolore e indignazione, altri avevano il cuore spezzato. Il resto di loro iniziò perfino a piangere.


Comunque c'era un punto in comune, un incredibile stupore.


In effetti perfino Chu Feng era lievemente accigliato.


Non si aspettava che la ragazza avrebbe ignorato completamente ogni conseguenza. Chiaramente avevano deciso di non mostrare quanto era stretto il rapporto che c'era tra di loro, eppure aveva fatto questa dichiarazione di fronte a tutti. Praticamente stava creando dei nemici per lui.


Anche se a Chu Feng non importava come la gente dell'Alleanza degli Sciamani l'avrebbe giudicato, né li temeva, provò un po' di compassione per loro vedendo le espressioni addolorate e stupite della folla.


Nonostante non fosse mai stato nella loro situazione, poteva immaginarsi quanto stessero soffrendo.


All'improvviso Lin Yezhou disse con gelosia: "Junior Xiao Mei, ci sono parole che forse non dovrei dire, ma, in quanto tuo senior, credo sia meglio dire."


"Sarebbe meglio non frequentare un certo tipo di persone perché non sono degne di te."


Su Mei, che prima si stava allontanando, si fermò all'improvviso.


Si girò e disse: "Anche se non so di chi stai parlando, se stai parlando di chi è degno o meno di parlarmi, posso dirti che tu non lo sei affatto. Vorrei che ti comportassi di conseguenza e non tornerai a disturbarmi. Altrimenti non biasimarmi se sarò scortese."


Dopo aver detto queste parole, Su Mei rivelò un intenso intento omicida.
                                


                                



