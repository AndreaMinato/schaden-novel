---
title: Capitolo 1419 – La caccia delle Nove Organizzazioni
pubDate: 2024-07-20T17:13:16.506Z
tags:
    - mga
---


Capitolo regolare,
0 capitoli in coda, 0/3
-Schadenfreude


Su Mei sembrava davvero sinistra, perfino Lin Yezhou impallidì e rimase senza parole.


Questa era la prima volta che percepiva direttamente il suo intento omicida, era così spaventoso che la folla non osò nemmeno guardarla.


Proprio quando la folla non riusciva ad alzare la testa per la paura, Su Mei si girò verso Chu Feng e disse con fare gentile: "Ricorda, devi venire a trovarmi se ne avrai il tempo."


"Non preoccuparti, non ti mentirei." Rispose con un sorriso Chu Feng.


Sentendo queste parole, Su Mei rise con dolcezza e soddisfazione. Poi si voltò e volò via.


Vedendo questa scena, la gente rimase sbalordita e confusa.


"Cosa sta succedendo? Che la nostra dea che non abbiamo nemmeno visto sia già diventata la donna di Chu Feng?"


"No, impossibile! È impossibile! Dopotutto è la figlia adottiva del Lord Venerabile. Potrebbe sdegnare chiunque data la sua posizione. Perfino Lin Yezhou è stato ignorato, come può essersi affezionata ad un mero discepolo della montagna del Legno Turchese?"


"Anche se fosse, il Lord Venerabile non dovrebbe essere disposto a farlo."


"C'è sicuramente qualche motivo per cui è successo. Sì, sicuramente."


La folla non riusciva ad accettare la verità e iniziò a inventarsi delle menzogne per confortarsi; pensavano tutti che ci fosse un'altra ragione dietro la promessa di Chu Feng.


Tuttavia nemmeno loro riuscirono a convincersene del tutto e il sospetto li straziò. Fu un colpo fatale, specialmente per gli uomini che ammiravano Su Mei.


Proprio in quel momento, Lin Yezhou intervenne con tono estremamente arrogante, come se stesse dando ordini a Chu Feng. "Ascolta bene, non mi importa se sei uno Sciamano Asura o no. Non mi importa nemmeno del rapporto che hai con junior Sima. Ma allontanati subito dalla mia junior Xiao Mei, non sei adatto a lei." Il suo sguardo era minaccioso e pieno di rabbia.


"Ahah..." Chu Feng scoppiò a ridere con noncuranza, lo trovava davvero divertente.


Chiaramente questo Lin Yezhou aveva corteggiato Sima Ying e lo aveva anche attaccato a causa sua.


Tuttavia, dopo aver cambiato il suo obiettivo, aveva fatto una dichiarazione del genere. Questo non dimostrava solo che Lin Yezhou era infedele e irragionevole, ma anche ridicolo.


Il sottinteso dietro le sue parole era molto chiaro. Stava dicendo che Chu Feng poteva avere Sima Ying, ma non doveva nemmeno pensare a Xiao Mei.


Tuttavia chiaramente Chu Feng e Sima Ying non si frequentavano, mentre Xiao Mei era la sua donna.


Chu Feng trovò davvero ridicolo anche solo pensare che un mero estraneo avrebbe chiesto spudoratamente di allontanarsi dalla sua donna. Così non era riuscito a contenersi.


"Perché stai ridendo?" L'espressione di Lin Yezhou divenne ancora più scontenta. Il suo sguardo divenne ancora più arrabbiato.


"Non ti riguarda. Lascia che ti dica questo però. Ciò che faccio non è affar tuo, perché non hai l'autorità per interferire." Chu Feng si girò ed entrò nel giardino del drago.


Lin Yezhou indicò Chu Feng e gridò: "Ricordati di questo Chu Feng, non sarai sotto protezione in ogni momento. Anche se avessi una guardia del corpo, non significa che nessuno oserà farti nulla."


"Ehi, stai cercando di minacciarmi? Capito." Chu Feng si limitò a sorridere, non era affatto preoccupato. Tornò con calma nel palazzo del giardino del drago.


Lin Yezhou si infuriò così tanto che strinse i pugni e digrignò i denti. Le vene della sua fronte iniziarono a sporgere.


Era proprio arrabbiato. Come poteva non esserlo quando le due donne che aveva corteggiato lo avevano rifiutato entrambe e avevano dato molta più attenzione a Chu Feng?


Tuttavia, a parte infuriarsi, non poteva fare nient'altro. Anche se lo detestava, non osò attaccarlo qui. Dopotutto Chu Feng era sotto la protezione di Miao Renlong.


Il resto della folla invece provò più invidia che rabbia.


Non molto tempo dopo, le notizie di cos'era successo si diffusero per tutta l'Alleanza degli Sciamani. Dopo saputo dell'accaduto, Sima Ying andò subito a trovare Chu Feng con un sorriso e iniziò a stuzzicarlo: "Non male, sei riuscito perfino a conquistare la figlia adottiva del Lord Venerabile."


"È solo un'amica." Rispose con un sorriso Chu Feng.


"Un'amica? Davvero?" Chiese Sima Ying.


"Naturalmente." Chu Feng annuì, ma cercò di non esagerare dicendo "non ti sto mentendo", dopotutto stava nascondendo la verità.


"È comunque sbalorditivo. Dopotutto sei il solo nell'Alleanza degli Sciamani che è riuscito a farsela amica."


"Quella junior Xiao Mei è davvero arrogante e gelida, nemmeno io riesco ad essere così gelida." Disse con un sorriso raggiante Sima Ying. Anche se Su Mei aveva preso il suo posto come ragazza più popolare nell'Alleanza degli Sciamani, non provava nessun odio nei suoi confronti.


"Ahah..." Chu Feng si limitò a ridere. Dopotutto sapeva che tipo di persona era Su Mei. Sapeva che non era arrogante, né gelida, se non altro non con lui. Anzi, era estremamente gentile.


All'improvviso Sima Ying disse: "Oh giusto, ho qualcosa di serio di cui parlarti."


"Non sai cos'è successo nella tua montagna del Legno Turchese?" Chiese Sima Ying.


"No, cosa?"


"Sembra che tu non lo sappia davvero. Devi sapere delle Rovine dell'Antica Era nella tua montagna del Legno Turchese, vero?" Chiese Sima Ying.


"Rovine dell'Antica Era?" Il cuore di Chu Feng iniziò a palpitare e il suo sguardo divenne serio.


Mentre poteva non sapere nulla delle Rovine dell'Antica Era di altre zone, conosceva molto bene quelle della montagna del Legno Turchese.


Lì non c'erano solo creature feroci dell'Antica Era e innumerevoli pericoli, ma anche molti tesori.


Quando Chu Feng si era unito alla montagna del Legno Turchese, l'aveva fatto proprio per ottenere un tesoro che era localizzato proprio nelle Rovine.


Tuttavia, visto che era un'area così speciale, era diventata la zona proibita del Sect. Figuriamoci Chu Feng, praticamente nessuno aveva il permesso di entrare.


"Naturalmente so delle Rovine dell'Antica Era della montagna." Disse Chu Feng.


"In tal caso, sai della Caccia delle Nove Organizzazioni?" Chiese SIma Ying.


"No." Chu Feng scosse la testa. Non lo sapeva davvero.


"Va bene. Non sai nemmeno questo. Beh, non importa, posso spiegartelo io."


"La caccia delle Nove Organizzazioni è una coalizione tra le nove organizzazioni. Per metterla in termini più semplici, i discepoli più sbalorditivi di ognuno dei nove Sect si raduneranno in una zona pericolosa e competeranno tra di loro."


"Organizzano questa caccia ogni tre anni e il posto dove si tiene è diverso ogni volta, così ognuna delle nove organizzazioni ospita a turno l'evento."


"Stavolta è la montagna del Legno Turchese ad organizzare l'evento e ha già mandato gli inviti."


Mentre parlava, Sima Ying tirò fuori una lettera di invito e la passò a Chu Feng.
                                


                                



