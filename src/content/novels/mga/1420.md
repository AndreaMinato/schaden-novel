---
title: Capitolo 1420 – Formazione Misteriosa
pubDate: 2024-07-20T18:13:16.506Z
tags:
    - mga
---


Capitolo regolare,
0 capitoli in coda, 0/3
-Schadenfreude


Chu Feng capì subito che la lettera proveniva dalla montagna del Legno Turchese, non solo c'era il simbolo speciale del Sect, ma emanava un'aura speciale.


Era l'aura particolare che poteva essere creata da un tesoro speciale della montagna del Legno Turchese.


Così sarebbe stato molto difficile per gli altri falsificarla e si poteva essere relativamente sicuri che provenisse da loro.


Chu Feng aprì la busta e iniziò a leggere la lettera. Una volta che finì, mostrò un gran sorriso e si riempì di entusiasmo.


Non solo la lettera invitava esplicitamente i discepoli dell'Alleanza degli Sciamani a partecipare, comunicava anche dove si sarebbe tenuta la caccia: la zona proibita della montagna del Legno Turchese, il luogo dove Chu Feng voleva entrare assolutamente, le Rovine dell'Antica Era.


Chu Feng chiese: "Sorella Ying'er, non solo ci andrete tu e Lin Yezhou, ma anche i discepoli del Sect della Terra Maledetta, la città dell'Armatura Dorata e gli altri?"


Anche se l'apertura delle rovine era una questione molto importante, era preoccupato.


"Sì, naturalmente. Se non ci saranno imprevisti, anche alcuni membri di organizzazioni abbastanza forti, ma inferiori alle Nove Organizzazioni riceveranno l'invito."


"Dopotutto questa caccia non è una mera competizione tra discepoli, è anche un'ottima opportunità per mostrare la forza della propria organizzazione."


"Così, non saranno solo le nove organizzazioni a partecipare, ci saranno sempre altri Sect che faranno da spettatori o si uniranno alla competizione." Spiegò Sima Ying.


"Ottimo, è davvero un'opportunità senza precedenti." Il sorriso di Chu Feng si allargò.


In realtà non gli importava degli altri partecipanti, ma il suo sangue iniziò a ribollire dopo aver saputo che ci sarebbero stati Lin Yezhou, Qin Lingyun e i discepoli del Sect della Terra Maledetta. Dopotutto aveva dei conti in sospeso con queste persone.


Dopo aver fatto un calcolo, Chu Feng determinò che mancava ancora un po' di tempo prima che iniziasse questo evento. Se fosse riuscito ad aumentare la sua coltivazione di un livello durante questo periodo di tempo, avrebbe potuto competere con Qin Lingyun, Lin Yezhou e gli altri. Forse si sarebbe potuto anche vendicare.


Se fosse stato fortunato, avrebbe trovato Han Helai e avrebbe recuperato il Ghiacciaio del Sigillo. Poi avrebbe potuto aiutare Hong Qiang a sigillare la Stranezza Naturale e così avrebbe ottenuto preziose risorse di coltivazione.


Non sarebbe stato un semplice aumento di livello per lui, avrebbe potuto vendicarsi per tutte le umiliazioni ricevute. Avrebbe fatto capire loro cos succedeva a chi lo umiliava.


Così come poteva non essere entusiasta? Si riempiva di energia solo a pensarci.


"Non vedi proprio l'ora di partecipare. Ad essere sinceri anche io. Quei bast***i mi hanno trattato così male. Farò vedere loro cosa succede a chi osa mancarmi di rispetto." Disse Sima Ying con un'espressione piena di aspettative.


Era evidente che Sima Ying fosse una persona che si ricordava bene dei torti subiti. Stava aspettando un'opportunità per recuperare la sua dignità e la Caccia delle Nove Organizzazioni sarebbe stata una buona occasione per lei.


"Sta per iniziare? Oh, ottimo. È passato molto tempo da quando ho visto quei miei vecchi amici."


"Ora però dobbiamo andare nell'Antico Villaggio del Sigillo. Dopotutto dobbiamo catturare quel traditore, quell'animale che ha massacrato i suoi compagni, non appena possibile."


All'improvviso risuonò la voce di un vecchio. Era Miao Renlong.


"Nonno Miao, sei tornato?" Sima Ying si riempì di gioia e chiese subito: "Allora quando partiamo?"


"Partiremo immediatamente." Disse con un sorriso il vecchio.


Anche Chu Feng si entusiasmò, questo viaggio per l'Antico Villaggio del Sigillo sarebbe stato cruciale per permettergli di dimostrare il suo talento e conquistare i tesori.


I tre partirono subito. Sotto la guida di Miao Renlong, Chu Feng finalmente arrivò a destinazione.


L'Antico Villaggio del Sigillo era lo stesso di sempre, ma il ritorno di Miao Renlong e di Chu Feng rese molto contento il vecchio capo.


Bisognava sapere che il capo villaggio Ma stava aspettando notizie dal giovane, ma non si sarebbe mai aspettato che Chu Feng avrebbe portato con sé una persona importante come Miao Renlong.


Il vecchio capo villaggio si riempì di gioia vedendoli tirare fuori il tesoro che conteneva l'aura di Han Helai.


"È lui. Non ci sono errori. È sicuramente la stessa aura. Non mi sarei mai aspettato che la persona che ha rubato il nostro Ghiacciaio del Sigillo sarebbe stato il traditore dell'Alleanza degli Sciamani."


"Se Lord Miao è disposto ad aiutarci, quella canaglia non potrà scappare." Disse con grande gioia il vecchio capo villaggio. Era evidente che sperasse che Miao Renlong lo aiutasse.


"Han Helai è un traditore. Una volta che potremo rintracciarlo, naturalmente non ce lo lasceremo scappare. Però dovremo sapere dov'è." Disse Miao Renlong.


"Non si preoccupi Lord Miao. Questa formazione è degna della sua reputazione." Il vecchio capo villaggio li guidò verso una formazione.


Quando la videro, Chu Feng, Miao Renlong e Sima Ying divennero seri.


Desideravano sapere esattamente che tipo di formazione fosse visto il suo potere miracoloso.


In quel momento però non sembrava niente di speciale. Se non altro, il suo aspetto era davvero ordinario.


Era soltanto una piattaforma di pietra circolare alta tre metri e ampia due.


A parte qualche runa e simbolo speciale inciso su di essa, sembrava mera roccia. Se non fosse per questi segni, Chu Feng e gli altri l'avrebbero scambiata per una normale struttura.


Anche le rune e i simboli non parevano nulla di speciale. Anche usando gli Occhi Celesti, Chu Feng non riuscì a capire cosa ci fosse di particolare in questa piattaforma.


"Sta parlando di questa piattaforma?"


Sima Ying guardò Chu Feng con sospetto. Non sembrava che fosse convinta.


"Non preoccuparti signorina. Presto vedrai quanto è straordinaria."


"Anche se è la prima volta che la attivo, negli annali c'è scritto che è stata attivata tre volte. Inoltre ha avuto successo ogni volta." Disse con grande sicurezza il vecchio capo villaggio.


Mentre parlava, estrasse l'aura di Han Helai dal tesoro e la mise nella formazione.


"Buzz."


La formazione iniziò a brillare, ora i suoi simboli non sembravano più ordinari.


Aspetto più importante, iniziò ad emanare un'aura misteriosa e potente che presto coprì Chu Feng e gli altri.


Era davvero potente, qualcosa che non avevano mai visto prima d'ora. Perfino Miao Renlong ne fu sorpreso. Sembrava che quest'aura provenisse dall'Antica Era.
                                


                                



