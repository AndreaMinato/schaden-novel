---
title: Capitolo 1422 – Meglio una vita pessima che una buona morte
pubDate: 2024-07-20T20:13:16.506Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Era davvero strano, nemmeno Chu Feng capì cosa stava succedendo.


Era chiaramente la prima volta che vedeva questa persona, come poteva sembrargli familiare? Inoltre era una sensazione diversa rispetto a quando aveva visto Su Mei e non ne capiva il motivo. Era davvero un mistero.


"Chi mi ha evocato?"


Disse quell'uomo. Il suo tono era arrogante e altero. Sembrava un dio che stava questionando un gruppo di mortali ordinari.


"Signore, sono un discendente dell'Antico Villaggio del Sigillo. Il motivo per cui l'ho evocata è perché il nostro tesoro guardiano è stato rubato."


"Così spero che sia disposto ad usare il suo potere straordinario per attivare la formazione e aiutarmi a scoprire dov'è andato il ladro. Spero di poterlo recuperare il prima possibile e impedire che avvengano delle calamità." Disse con fare rispettoso e umile il vecchio capo villaggio.


"Il Ghiacciaio del Sigillo è stato rubato? Siete già andati incontro ad una calamità." L'uomo sogghignò con sdegno, poi disse: "Le generazioni del Villaggio del Ghiacciaio del Sigillo peggiorano sempre di più. Un conto sono altri oggetti, ma ora avete perso anche il Ghiacciaio del Sigillo. Siete davvero dei rifiuti."


"Smamma, non ti aiuterò." L'uomo fece un cenno con freddezza e crudeltà.


Miao Renlong e gli altri rimasero sbalorditi, specialmente Sima Ying.


Che sorta di formazione era questa? Aveva insultato il suo padrone in questo modo. Indipendentemente da quanto fosse potente, era solo un filo d'aura lasciato per attivare la formazione. Come poteva essere così arrogante?


Sima Ying si arrabbiò, indicò l'uomo e gridò: "Bada a come parli! Non siamo venuti qui ad implorarti!"


"Da dove è venuta questa maledetta mocciosa? Osi parlarmi in questo modo?" Nonostante fosse solo un filo d'aura, questa persona non era da sottovalutare. Il suo sguardo divenne freddo e l'atmosfera nella stanza divenne gelida. In un istante, si passò dalla primavera all'inferno.


Aspetto più importante, uno sconfinato intento omicida si precipitò su Sima Ying con una velocità spaventosa.


"Senior, si calmi per favore." Miao Renlong fece subito da scudo alla giovane e creò all'istante una barriera dorata di fronte a sé, fermando l'intento omicida.


"Un mero Semi Martial Emperor al picco del suo stadio osa comportarsi con tale arroganza? Figuriamoci il mio maestro, avrei potuto sconfiggerti con una mano sola un tempo." L'uomo mostrò un'espressione davvero scontenta vedendo che il suo intento omicida era stato bloccato.


A quanto pareva, anche se questa persona possedeva un'aura terrificante, non era così potente. Al massimo sarebbe stato alla pari con Miao Renlong.


Tuttavia Chu Feng non avrebbe osato sottovalutarlo. Dopotutto era solo un filo d'aura lasciato per attivare la formazione.


Ogni volta che la formazione si attivava, la sua forza si sarebbe indebolita. Secondo il vecchio capo villaggio Ma, questa piattaforma era stata attivata diverse volte e quindi il filo di quest'aura si era indebolita di molto.


Altrimenti sarebbe davvero riuscito a sconfiggere Miao Renlong usando una sola mano. La forza che possedeva allora doveva essere spaventosa quanto la sua aura maestosa.


Chu Feng però era interessato sopratutto al suo maestro. Quanto doveva essere potente?


Quanto erano formidabili gli imperatori Gong e Xuantian?


"Senior, non intendeva offenderla. Ma non solo Han Helai ha rubato il tesoro dell'Antico Villaggio del Sigillo, è anche un assassino e un criminale imperdonabile."


"Ha ucciso fin troppe persone e molte di loro si fidavano di loro e lo consideravano un amico."


"Questa ragazza si chiama Sima Ying. I suoi genitori, i suoi parenti più stretti, sono stati uccisi tutti da quell'Han Helai."


"E ora quell'uomo è ancora libero. Lei è il solo capace di scoprire dov'è."


"Ying'er l'ha offesa senza volere perché desidera vendicare i suoi parenti. Spero che non se la prenda per questo." Disse con rispetto Miao Renlong.


"Quel Miao Renlong è intelligente. Sa che non si può usare la forza per trattare con una persona del genere. Dopotutto è venuto qui per chiedergli aiuto." Ovetto lo lodò.


"Senior Miao è davvero straordinario. Sa quando inchinarsi e sottomettersi e quando alzare la testa. Non è una persona troppo orgogliosa. La sua mentalità è proprio ammirevole." Anche Chu Feng era impressionato.


"Senior, è una questione davvero importante. Per questo l'ho dovuta disturbare. Spero che possa aiutarmi. Altrimenti il nostro Antico Villaggio del Sigillo potrebbe finire in rovina."


"Senior la imploro." Il vecchio capo villaggio Ma si inginocchiò e iniziò a prostrarsi con sincerità.


Dopotutto per lui l'aiuto della formazione sarebbe stato ancora più importante, c'era in gioco il futuro dell'Antico Villaggio del Sigillo.


"Ahah..." In quel momento però il filo d'aura iniziò a ridere con sdegno e derisione.


"....."


Chu Feng e gli altri iniziarono ad accigliarsi. Iniziarono a pensare che sarebbe stato impossibile convincerlo ad aiutarli.


"Ad essere sinceri provo compassione per voi. Ma vorrei farvi una domanda." Disse all'improvviso l'uomo.


"Chieda pure senior." Dissero tutti all'unisono. Speravano ancora che potesse aiutarli.


"Se quattro estranei apparissero di fronte a voi, spiegassero quanto è miserabile la loro esistenza e poi vi chiedessero aiuto, li accontentereste?"


"Se ciò che dicono è vero e posso aiutarli, allora lo farei." Disse Miao Renlong.


"Lo stesso vale per me." Il vecchio capo villaggio Ma annuì.


"Puoi aiutarli? Ahah... e se aiutarli vi ucciderebbe?" Chiese con una risata l'uomo.


"Cosa...?" Anche se non mostrarono troppo chiaramente la loro sorpresa, Miao Renlong e il vecchio capo villaggio Ma ne furono confusi.


Pochissimi avrebbero sacrificato la loro vita, anche per i loro cari. Era semplicemente impossibile farlo per degli estranei.


All'improvviso Chu Feng chiese: "Senior, non può attivare di nuovo la formazione, altrimenti... morirà?"


"Che sia questo il motivo per cui sta rifiutando di aiutarci?"


"Questo..." Miao Renlong e gli altri capirono.


All'inizio pensavano che quest'uomo avesse fatto una domanda del genere per metterli in difficoltà, ma ora avevano compreso qual era il problema.


Alcune formazioni potevano esistere in eterno, mentre altre potevano essere attivate un numero limitato di volte. Altrimenti non avrebbe dato ogni sorta di scusa per rifiutare di aiutarli. Dopotutto era una questione vitale per lui.


"Ahah, due vecchi dalla lunga esperienza non sono brillanti quanto un mocciosetto."


"Esatto ragazzo. Allora il mio maestro mi ha fatto rimanere qui per aiutare la gente dell'Antico Villaggio del Sigillo, ma il potere che mi ha dato è limitato."


"Molti anni fa, ho esaurito molto del mio potere per aiutare questi rifiuti dell'Antico Villaggio del Sigillo."


"Ora mi è rimasta pochissima energia, se attiverò di nuovo la formazione, morirò."


"Anche se sono solo un filo d'aura, anche se sono rimasto qui per oltre diecimila anni ed è stata una vita solitaria e avvilente, anche se la mia vita è un vero e proprio inferno."


"...Provo ancora riluttanza nel morire. Posso dirvi questo, meglio una vita pessima che una bella morte. Anche se la mia vita è miserabile, è meglio che morire." Disse l'uomo con una risata piena di amarezza.
                                


                                



