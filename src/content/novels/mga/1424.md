---
title: Capitolo 1424 – Da quanto tempo
pubDate: 2024-07-20T22:13:16.506Z
tags:
    - mga
---


<em>BUON NATALEEE!
Capitolo regolare,
0 capitoli in coda, 0/3
-Schadenfreude</em>


"Questa formazione è davvero miracolosa. Non c'è da meravigliarsi che nemmeno la nostra Alleanza degli Sciamani non ne possieda una."


"Sfortunatamente è collassata. Temo che sarà difficile trovare un'altra formazione del genere nella Terra Sacra delle Arti Marziali." Miao Renlong sospirò con tristezza. Il suo sguardo rivelò tristezza e rimpianto.


In quanto Sciamano, naturalmente era molto interessato a potenti e rare formazioni e questa piattaforma ne era un ottimo esempio.


Nonostante fosse innegabile che fosse scomparsa a causa loro, Miao Renlong e gli altri provarono tristezza nel vederla scomporsi.


Questo valeva in particolare per Chu Feng, che si sentiva anche in colpa. Dopotutto quell'uomo era scomparso a causa sua. Inoltre gli aveva dato un inspiegabile senso di familiarità, per quanto lieve.


"Nonostante questa formazione sia sparita, siamo riusciti almeno a trovare un modo per determinare la posizione di Han Helai." Il capo villaggio Ma invece era pieno di gioia, stava mostrando un lieve sorriso.


Dopotutto per lui era molto più importante sapere dov'era Han Helai rispetto alla sopravvivenza di questa formazione.


"Vero, ma ci siamo riusciti grazie all'amico Chu Feng." Miao Renlong guardò il giovane con ammirazione.


"Putt." Sima Ying si inginocchiò di fronte a lui e disse: "Grazie. Grazie per avermi dato l'opportunità di uccidere Han Helai e vendicare i miei genitori." La sua gratitudine era evidente.


"Sorella Ying'er, cosa stai facendo?" Chu Feng la aiutò subito a rialzarsi.


In quel momento le lacrime stavano scorrendo sulle guance della giovane. Naturalmente era emozionata all'idea di poter trovare Han Helai e vendicare la sua famiglia.


"Non preoccuparti, il tuo nemico è il mio nemico, ti aiuterò sicuramente a vendicarti." Mentre parlava, Chu Feng porse la bussola verso Miao Renlong: "Senior Miao, è quella la direzione da prendere."


Miao Renlong osservò la bussola e vide l'ago tremare lievemente. L'aspetto più interessante erano i piccoli caratteri raffinati incisi nella direzione in cui stava puntando l'ago, c'era scritto "Animale Hen Helai". Probabilmente era un'iscrizione lasciata dall'uomo della formazione.


"Amico Chu Feng, quel senior ha detto che dovresti essere tu a portare la bussola. Nonostante sia scomparso, dovremmo seguire comunque i suoi ultimi desideri. Così dovresti essere tu a farci strada." Miao Renlong non prese la bussola e spinse indietro la mano del giovane.


"Va bene allora." Chu Feng ritirò la mano e continuò a tenere la bussola.


Anche se era lui a guidare il gruppo, in realtà era Miao Renlong a trasportare tutti. D'altronde era un Semi Martial Emperor al picco del suo stadio ed era estremamente veloce. Solo così avrebbero potuto arrivare a destinazione il più velocemente possibile.


Dopo un lungo viaggio, l'ago smise finalmente di tremare ed emise un tipo di luce speciale. Questo significava che erano molto vicini ad Han Helai.


Erano arrivati in una catena montuosa dall'aspetto molto strano che fece provare loro inquietudine. Non solo era permeata da un'aura di morte, era anche nera come la pece. Una foschia polverosa che somigliava a delle nuvole aleggiava per questo territorio.


Questa catena montuosa sembrava la dimora di un demone, era davvero terrificante. Ciò che esasperò Chu Feng e gli altri era che questa catena montuosa aveva un effetto isolante sul potere spirituale. Perfino Chu Feng non poteva scorgere cosa c'era celato nelle profondità delle montagna nonostante avesse usato gli Occhi Celesti.


"Che posto è questo? Non c'è da meravigliarsi che quel tipo formato dall'aura ha detto che è un posto pericolosa. Sembra un po' sospetto." Sima Ying era accigliata, aveva un brutto presentimento.


"Un po'? È estremamente sospetto. Perché una catena montuosa ordinaria diventerebbe così? Cos'è successo esattamente qui? Molto probabilmente è opera di Han Helai."


"Questo posto è così remoto ed è praticamente disabitato. Che Lord Miao sappia dove siamo?" Chiese sorpreso il vecchio capo villaggio Ma.


"Esatto, è un luogo molto remoto. Anche se non vivono persone ordinarie qui, non ci sono nemmeno organizzazioni. Ma in passato sono stato qui."


"Un tempo aveva un paesaggio incantevole, non c'erano bestie mostruose speciali qui, ma ci vivevano alcune creature ordinarie."


"Eppure ora questo luogo è completamente silenzioso e avvolto da un'aura letale. C'è sicuramente un motivo dietro. Cos'ha fatto esattamente quell'anima di Han Helai?" Disse Miao Renlong.


"Nonno Miao, sei sicuro che sia stato Han Helai?" Chiese Sima Ying.


"Molto probabilmente. Tuttavia ha sicuramente altri complici." Disse Miao Renlong.


"Intendi dire...?" Sima Ying si inquietò.


"Anche se Han Helai è capace di ridurre così un'intera zona, non è lui ad avere incantato quest'area in modo da impedire al mio potere spirituale di sondare questa catena montuosa. Se le mie ipotesi sono corrette, qualcuno deve aver usato l'energia naturale di questa catena montuosa per creare una formazione Tabù." Disse Miao Renlong.


"Formazione Tabù?" Sima Ying si agitò ancora di più. Iniziò a ripensare alle parole che gli aveva detto quell'uomo. Che fosse un pericolo che nemmeno Miao Renlong avrebbe potuto affrontare?


"Sì, è sicuramente una Formazione Tabù. Altrimenti sarebbe impossibile che diverse miglia attorno si riempiano di un'aura di morte così intensa." Disse il vecchio capo villaggio Ma guardando all'orizzonte.


Solo in quel momento Sima Ying notò che, nonostante la regione attorno alla catena montuosa non fosse sinistra e spaventosa, era comunque completamente spoglia; non erano rimasti nemmeno delle erbacce per terra.


"Non importa. Oggi sarà comunque il giorno in cui quell'animale di Han Helai morirà."


"Amico Chu Feng, facci strada." Disse Miao Renlong, mosse la manica e creò due barriere difensive dorate attorno a Chu Feng e a Sima Ying.


Anche se doveva catturare Han Helai e decapitarlo, non era assolutamente certo di potercela fare e così doveva fare attenzione.


In risposta, Chu Feng non esitò e iniziò a seguire le indicazioni della bussola.


Più si addentravano nelle profondità della catena montuosa, più brillava l'ago. Allo stesso tempo però la loro sensazione di inquietudine si intensificò. Anche se erano tutti coltivatori, non potevano vedere oltre mille miglia di distanza.


All'improvviso una voce strana risuonò da lontano: "Lord Miao, da quanto tempo."
                                


                                



