---
title: Capitolo 1425 – Pericolo
pubDate: 2024-07-20T23:13:16.507Z
tags:
    - mga
---


<em>BUONE FESTE!
Capitolo regolare,
0 capitoli in coda, 0/3
-Schadenfreude</em>


"Han Helai!!" Sima Ying e Miao Renlong mostrarono espressioni arrabbiate.


"Eheh, non mi sarei mai aspettato che sarebbe venuta anche Ying'er. È passato poco tempo dall'ultima volta che ci siamo incontrati, ma sembra che la tua forza sia aumentata di nuovo."


Quella voce risuonò di nuovo, sembrava avvicinarsi. Presto una figura uscì dalla foschia. Era Han Helai.


Il suo tono non rivelava la minima traccia di paura, stava perfino sorridendo lievemente. Era davvero strano.


"Ti ucciderò!" Sima Ying perse subito il controllo. Ringhiando, si precipitò all'attacco. Sfoderò un Armamento Reale e usò un Tabù Marziale, la sua mossa più potente.


"Bang!!"


Han Helai però riuscì a bloccarlo con un mero cenno. Si poteva dire che l'avesse annullato senza fare nessuno sforzo.


"Oh Ying'er, temo che tu non sia ancora capace di uccidermi. Dovresti tornare indietro e allenarti per diverse altrw decadi. Con il tuo talento potresti superarmi allora."


Han Helai rise con fare depravato e compiacimento. Era evidente che la stesse deridendo.


"Mentre Ying'er può non esserne capace, potrei farcela io?"


Miao Renlong sbuffò freddamente e poi sferrò un pugno verso il nemico. Il mondo iniziò a tremare e feroce potere Martial si abbatté su Han Helai come un mare sconfinato.


"Bang!!"


Tuttavia stavolta Han Helai non si disturbò nemmeno a muoversi. Rimase sul posto senza mostrare la minima paura.


Solo quando l'attacco di Miao Renlong arrivò a dieci metri di distanza da lui risuonò un rombo. Il suo assalto era stato fermato da un'energia invisibile.


"Oh Miao Renlong, temo che al momento tu non possa ucciderlo. Dopotutto è sotto la mia protezione." Una voce strana risuonò dietro Han Helai.


"Chi va là? Esci allo scoperto!" Miao Renlong sapeva che il loro nemico doveva avere un complice, così non ne era sorpreso.


"Impudente, è così che parli ad un membro della vecchia generazione?" Un vecchio uscì allo scoperto.


"Sei tu..." Chu Feng e gli altri iniziarono ad accigliarsi. Miao Renlong invece era scioccato.


Questo vecchio era alto e magro come un bastoncino. Aveva un paio di strane sopracciglia bianche come la neve e lunghe un metro che ricadevano ai lati dei suoi occhi come due cascate. Aveva l'aura di un esperto straordinario.


In effetti la sua aura era estremamente potente, si poteva dire che fosse alla pari con Miao Renlong. In altre parole era ad un passo dal diventare un Martial Emperor.


Il motivo per cui Miao Renlong era scioccato però era che quest'uomo fosse un membro della Sacra Assemblea dell'Alleanza degli Sciamani.


Esatto, la persona che lo stava ostacolando era un Anziano della Sacra Assemblea.


Era un uomo da un soprannome molto adatto: vecchio mostro Zhangmei.


<em>Nota traduzione: 长眉 "Zhangmei" significa "lunghe sopracciglia".</em>


"È così sorprendente? Perché non potrei essere io?" Il vecchio mostro sorrise lievemente. Sembrava che stesse deridendo Miao Renlong e gli altri per la loro stupidità.


"Sorpreso? Naturalmente sono sorpreso. Dovresti sapere che tipo di persona è Han Helai. Per un solo tesoro ha ucciso i suoi compagni dell'Alleanza degli Sciamani e poi ha ucciso innumerevoli altre persone. È un traditore imperdonabile."


"Anche se sei un Anziano della Sacra Assemblea, fai comunque parte dell'Alleanza degli Sciamani. Hai ricevuto anche tu le risorse della nostra alleanza, uccidere un traditore è anche una tua responsabilità."


"Un conto è non decidere di ucciderlo, ma come puoi proteggerlo?" Chiese con rabbia Miao Renlong. Era così infuriato che le vene della sua fronte iniziarono a sporgere.


Era sempre stato molto calmo e raramente avrebbe mostrato la sua rabbia. Ora però aveva perso il controllo perché non poteva accettare la verità.


"Ahah, Miao Renlong, oh Miao Renlong, pensavo che fossi una persona intelligente, ma a quanto pare ti ho sopravvalutato." Il vecchio mostro Zhangmei rise in modo strano.


Miao Renlong alzò le sopracciglia e chiese con freddezza: "Cosa intendi dire?"


"Han Helai era solo un Anziano, eppure l'Alleanza degli Sciamani non è comunque riuscita a catturarlo e molte delle persone che l'hanno inseguito sono scomparse."


"In effetti, anche dopo che Han Helai era stato ferito da quel ragazzo, Sima Huolie, è comunque riuscito a sopravvivere. Dopo è diventato ancora più potente ed è riuscito a sottrarre il Divino Diagramma dei Nove Spiriti a Sima Huolie e anche ad ucciderlo. Secondo te come ci è riuscito? È stato grazie a me."


"Han Helai ha lavorato con me fin dall'inizio. Ha seguito le mie istruzioni. Ora capisci?" Disse il vecchio mostro Zhangmei.


"Così sei tu il colpevole?!" Miao Renlong si infuriò così tanto da iniziare a tremare. Non riusciva proprio a tollerarlo, non si sarebbe mai aspettato che sarebbe apparso un traditore del genere nella Sacra Assemblea, il posto dove si radunavano gli individui più potenti della sua organizzazione.


"Ahah, naturalmente stava seguendo i miei ordini. Ma posso anche dirti questo. Le sue azioni sono solo la punta dell'iceberg."


"Le mie imprese sono sconvolgenti, credi davvero che quelle vecchie scarpe della Sacra Assemblea siano scomparsi senza nessun motivo?"


"Sono stati uccisi tutti da me perché possedevano qualcosa di cui avevo bisogno." Disse il vecchio mostro Zhangmei.


"Animale! Ti ucciderò!" Miao Renlong non riuscì a contenersi. Dopo un grido arrabbiato, i suoi abiti iniziarono a svolazzare ed evocò una spada dorata brillante. Una volta che la brandì, sembrava contenere un potere capace di distruggere il mondo intero mentre sfrecciava verso il vecchio mostro Zhangmei.


"Eheh, uccidermi? Ne sei capace?"


Il vecchio mostro Zhangmei continuò a sorridere, non si disturbò nemmeno a muoversi. Le sue palpebre tremolarono e un raggio di luce apparì all'improvviso di fronte a lui.


Era un'enorme creatura alta cento metri dal corpo traslucido e coperta di fiamme verdi. Aveva il corpo di un uomo, ma aveva i lineamenti del viso di una bestia. Era coperto da un'armatura e stava brandendo un enorme martello.


Sembrava una montagna insormontabile, una fortezza impenetrabile. Fece da scudo al vecchio mostro Zhangmei e ad Han Helai.


"Woosh!!"


L'enorme creatura attaccò Miao Renlong con il suo martello.


"Booom!!"


Una forte esplosione risuonò per tutto il mondo, facendo tremare l'intera catena montuosa. Il terreno collassò e si sollevarono violente raffiche. Sembrava che fosse arrivata la fine del mondo. Questa catena montuosa nera come la pece era stata rasa al suolo in un solo colpo.


Una volta che il rimbombo si spense, la grande spada dorata di Miao Renlong era scomparsa. Tuttavia l'enorme creatura era ancora in piedi, illesa.


Inoltre, anche se questa catena montuosa era stata spianata, la regione era ancora coperta da uno strano colore nero.


"Non avere così tanta fretta di attaccare. Devo ancora dirti perché ho ucciso quelle persone e ho portato via i loro tesori." Il vecchio mostro Zhangmei sorrise in modo strano e poi fece un cenno.


All'improvviso otto raggi di luce sfrecciarono dalle profondità delle montagne, discendendo attorno a Chu Feng e agli altri e tagliando loro ogni via di fuga.
                                


                                



