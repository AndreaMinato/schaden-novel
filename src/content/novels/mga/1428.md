---
title: Capitolo 1428 – Vale la pena di sacrificare la mia vita
pubDate: 2024-07-21T02:13:16.507Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Ragazzina, stai cercando di morire così da poterti riunire con la tua famiglia?"


"Molto bene, ti aiuterò." Han Helai rise spietatamente.


La sua mano destra sfrecciò verso il petto di Sima Ying come una lama affilata. Il suo attacco era estremamente veloce e potente. Data la sua forza, era semplicemente impossibile per lei schivare il suo assalto. Se avesse ricevuto questo colpo, sarebbe morta sicuramente.


"Bang!!"


Tuttavia, proprio in quel momento, fu respinto dalla barriera difensiva che la circondava.


"Cosa? Quel maledetto Miao Renlong..."


Han Helai iniziò a stringere i denti per la rabbia. Gli si spezzarono tre dita e fu respinto.


A quanto pareva nemmeno lui poteva rompere la barriera di Miao Renlong. Non poteva ferire minimamente Sima Ying.


Tuttavia la giovane poteva sferrare degli attacchi contro di lui.


Sfortunatamente per lei però era troppo debole. Anche se era in assoluto vantaggio, non poteva comunque ferire Han Helai. Questo era il divario assoluto che c'era tra di loro.


"Maledetta, mi occuperò di te dopo."


Vedendo che attaccare Sima Ying era inutile, Han Helai si rivolse di nuovo al vecchio capo villaggio Ma. La sua forza dopotutto non era da sottovalutare.


Visto che non aveva la protezione della barriera difensiva di Miao Renlong, il vecchio Ma finì in svantaggio. Anche se le loro coltivazioni erano alla pari, il capo villaggio non poteva rivaleggiare affatto con Han Helai.


Da lontano, Miao Renlong stava conducendo i diciotto spiriti e stava affrontando l'enorme Spirito Divino, era in netto svantaggio e in effetti due dei suoi spiriti erano morti in battaglia e dieci erano rimasti feriti. Perfino Miao Renlong stesso aveva perso un braccio ed era ricoperto di sangue. Era già sul punto di morire da un momento all'altro.


"Dannazione, cosa posso fare?"


Chu Feng era estremamente agitato. Scappare? Non aveva il cuore di abbandonare Sima Ying, Miao Renlong e il vecchio capo villaggio Ma.


Inoltre, anche se fosse fuggito, dove poteva andare? Dopotutto il vecchio mostro Zhangmei era ancora presente a guardarsi lo spettacolo. Se avesse attaccato, avrebbe potuto uccidere tutti quanti.


Se non fosse scappato però sarebbe stato spacciato. Ciò che lo aspettava era un annientamento totale. In effetti forse non avrebbe potuto lasciare nemmeno un cadavere.


"Ragazzo, hai iniziato a farti prendere dal panico."


Proprio in quel momento, una voce rise piano nelle orecchie di Chu Feng.


Non era la voce del vecchio capo villaggio, né di Miao Renlong.


Non era nemmeno Han Helai, né il vecchio mostro Zhangmei o gli spiriti.


Questa voce apparteneva a qualcun altro!!!


"Senior, è lei? È sopravvissuto?" Chu Feng era scioccato e spaventato. Aveva capito chi era stato a parlare.


Era il filo d'aura della formazione dell'Antico Villaggio del Sigillo. Quell'uomo però chiaramente si era dissipato, come poteva apparire adesso?


Inoltre questa voce proveniva dalla bussola nelle sue mani. Allora non era morto?


"Naturalmente sono vivo. Se fossi morto come potrei essere in grado di parlarti? IN realtà, potrei ancora creare un'altra bussola con la mia forza, non sono ancora arrivato al punto di collassare."


"Ma ho percepito i pericoli di questo luogo e sapevo che sareste venuti qui. Così ho deciso di aiutarti, ragazzo."


"Così ho infuso tutto il mio potere nella bussola, così da darti una mano durante un momento critico."


"Chi avrebbe pensato che sarebbe finita come mi aspettavo?" Disse con una risata l'uomo. Il suo tono era un po' compiaciuto, sembrava orgoglioso della sua astuzia.


"Senior, allora ha un modo per aiutarci?" Chu Feng si rallegrò. Nel momento in cui gli sembrava di essere spacciato, era apparso un barlume di speranza.


Non si sarebbe mai aspettato che qualcuno di potente sarebbe venuto in loro soccorso.


"Naturalmente, perché ti direi tutto questo? Tuttavia sono solo un filo d'aura e non posso scatenare il mio vero potere. Anche se lo usassi, al massimo avrei la forza di un normale Semi Martial Emperor al picco del suo livello. Non potrei affrontare quel mostro."


"Così ho bisogno del tuo aiuto." Disse l'uomo.


"Del mio aiuto? Cosa devo fare?" Chiese Chu Feng.


"Rilassati e non cercare di resistere. Prenderò in prestito il tuo corpo." Disse l'uomo.


"Capito." Chu Feng chiuse subito gli occhi e si rilassò.


"Buzz." La bussola nelle sue mani si trasformò in un'aura dorata simile ad un piccolo serpente ed entrò nel palmo di Chu Feng e poi si espanse nel resto del suo corpo.


In quel momento il giovane ebbe la sensazione di ribollire e che ci fosse un grande potere che stava cercando di assumere il controllo del suo corpo.


Non cercò di fermare questa energia, sapeva che era quel Senior.


"Ragazzo, cos'è quella cosa nel tuo dantian?" La voce risuonò di nuovo, il suo tono sembrava impaurito.


"Eh..." Chu Feng cominciò ad esitare, ma alla fine disse: "È la caratteristica della mia stirpe."


"Stirpe? Esiste una stirpe così spaventosa in questo mondo?" Disse con sorpresa l'uomo, poi iniziò a ridere con gioia.


"Ahah, bene, molto bene. Non mi sono sacrificato invano. Sei degno del mio aiuto ragazzo, sei proprio degno del mio aiuto."


"Ahah, forse il mio aiuto oggi farà nascere un altro sovrano di un'era."


"Ne vale la pena. Vale la pena di sacrificare la mia vita per aiutarti."


L'uomo scoppiò a ridere freneticamente. La sensazione di bollore divenne ancora più violenta. In quel momento lo spirito assunse il controllo del suo corpo.


"Ahhhh!"


Il vecchio capo villaggio Ma urlò. Era stato colpito al petto da Han Helai. Non solo gli si erano rotte diverse costole, il suo corpo era macchiato di rosso e aveva anche vomitato una boccata di sangue.


"Ahah, i rifiuti rimangono rifiuti. Come puoi contendere con me?" Han Helai rise freddamente, pieno di derisione.


Strinse la presa sul suo Armamento Reale, che iniziò ad emettere un intenso intento omicida. Aveva intenzione di uccidere il vecchio.


"Woosh!"


Tuttavia, all'improvviso una figura bloccò il suo assalto. Era Chu Feng.


"Sei tu?" Han Helai rimase scioccato.


Non si aspettava che sarebbe intervenuto qualcuno, inoltre il giovane sembrava completamente diverso rispetto a prima.


Gli occhi di Chu Feng sembravano mortalmente pallidi, come se fosse privo di iridi. Tuttavia aveva uno sguardo pieno di spirito e il suo intero corpo era ricoperto da luce dorata che aveva assunto la forma di un'altra persona.


Inoltre l'aura che stava emanando era anormale, così potente da superare quella di Miao Renlong e del vecchio mostro Zhangmei, era paragonabile perfino all'enorme Spirito Divino.
                                


                                



