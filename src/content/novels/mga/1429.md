---
title: Capitolo 1429 – Una parte dello spirito del successore dell'Imperatore Gong
pubDate: 2024-07-21T03:13:16.507Z
tags:
    - mga
---


<em>Capitolo regolare,
20 capitoli in coda (Federico), 0/3
-Schadenfreude</em>


"Parli come se sapessi chi sono." Chu Feng sorrise in modo strano.


"Tu... non sei lui. C-chi sei?"


Han Helai fu colto dal panico e si ritirò frettolosamente. Stava cercando di trovare un'opportunità per scappare.


Si era già reso conto di com'era cambiato.


"Putt!!"


Risuonò un tonfo dal dantian di Han Helai. Quando l'uomo spostò lo sguardo verso il basso, vide che stava scorrendo sangue dal suo ventre


Una mano aveva trafitto il suo corpo e aveva anche fatto a pezzi il suo dantian.


"Sono la persona che ti farà provare così tanto dolore da desiderare di essere morto".


Una voce risuonò da dietro di lui, era Chu Feng, ma la sua voce era diversa rispetto a prima.


Rendendosi conto della situazione, Han Helai urlò: "Lord Zhangmei, aiuto!!!"


"Cosa?" Il vecchio mostro Zhangmei rivolse lo sguardo verso il suo sottoposto e quando vide cos'era successo, mostrò un'espressione scioccata.


"Non sono io la persona che vuole ucciderti di più, quindi ti risparmierò." L'esistenza che stava controllando Chu Feng rise lievemente, poi afferrò Han Helai e lo lanciò verso il vecchio capo villaggio.


Al momento Han Helai aveva perso la sua coltivazione e non rappresentava la minima minaccia. Cadde nelle mani del vecchio capo villaggio come una pecora in attesa di andare al macello.


"Woosh!"


Dopo essersi occupato da Han Helai, Chu Feng arrivò in un istante di fronte all'enorme Spirito Divino.


Miao Renlong stava ancora lottando ed era ricoperto di sangue. Quando vide il giovane apparire all'improvviso, rimase scioccato e gridò subito: "Chu Feng! È pericoloso!"


"Non urlare inutilmente vecchio, non sono Chu Feng. Dovresti riconoscermi." Disse con fare indifferente Chu Feng.


Miao Renlong aveva già percepito l'aura dell'uomo, ma non poteva ancora crederci. Dopotutto era scomparso di fronte ai suoi occhi.


"Ritirati e vai a guarire le tue ferite. Lascia fare a me." Disse l'uomo.


"Sì." Miao Renlong non rifiutò. Dopotutto non solo era gravemente ferito e non sarebbe resistito a lungo, aveva anche scoperto che l'aura di quell'uomo era molto più forte rispetto a prima.


Non era inferiore a quella dell'enorme Spirito Divino. In effetti era ancora più formidabile e forse sarebbe riuscito a batterlo.


"Spirito Divino? Ho incontrato un uomo simile ad un dio, ma era il mio maestro."


"Tuttavia era solo simile e non avrebbe osato definirsi tale. Come può questo mostro essere considerato divino."


"In confronto al mio maestro sei inferiore sotto ogni aspetto." L'uomo guardò il colosso e iniziò a deriderlo.


"Ti... ucciderò!!!"


Dopo essere stato provocato in questo modo, l'enorme creatura emise un ruggito sconvolgente e poi sferrò un pugno verso il nemico.


Questo Spirito Divino era troppo enorme, sembrava una formica in confronto a Chu Feng.


Normalmente questo pugno avrebbe dovuto schiacciare il giovane.


"Eheh..."


Ma l'uomo non sembrava minimamente impaurito, non solo iniziò a ridere freddamente, sferrò un pugno per contrattaccare.


"Booom!!"


Il colpo seminò distruzione. Dopo una forte esplosione, l'enorme pugno dello Spirito Divino venne fatto a pezzi. Perfino il suo enorme corpo che arrivava fino alle nuvole fu respinto per diversi passi.


"Cielo, questo..."


Non solo il vecchio mostro Zhangmei, anche Miao Renlong e il vecchio capo villaggio rimasero sbalorditi.


Non si sarebbero mai immaginati che quell'uomo fosse così formidabile. Quell'enorme Spirito Divino era spaventoso, eppure era stato sconfitto con un solo pugno.


"C-chi sei esattamente?"


Il vecchio mostro Zhangmei fu colto dal panico. Questo moccioso non degno di nota aveva rivelato un potere così spaventoso.


"Chi sono? Vuoi davvero saperlo?"


"Mh, lasciami pensare a come presentarmi."


"Oh, giusto. Forse è l'introduzione più adatta."


"Ascolta bene. Sono parte dell'aura del successore dell'imperatore Gong." Disse l'uomo.


"Il successore dell'Imperatore Gong? Parte dell'aura?" Il vecchio mostro Zhangmei non capiva, cosa stava succedendo esattamente?


Aveva sentito parlare dell'imperatore Gong, ma non del suo successore.


"Basta con le tue assurdità, non mi importa da dove provieni, ma non pensare di poter rovinare il mio piano!"


Il vecchio mostro Zhangmei ringhiò di rabbia. Fece un cenno e creò un raggio di luce che entrò nel corpo dell'enorme Spirito Divino.


Anche se era stato estremamente veloce, forse a causa dell'influenza dell'uomo, Chu Feng riuscì a vedere chiaramente cos'aveva lanciato; era il Divino Diagramma dei Nove Spiriti.


Anche se aveva perso i suoi spiriti, il diagramma conteneva ancora un potere molto forte, innumerevoli tesori e grandi formazioni. Era davvero uno strumento prezioso.


Chu Feng era sicuro che questo vecchio mostro Zhangmei non poteva aver lanciato il diagramma senza motivo. Sicuramente aveva qualche asso nella manica. Probabilmente, se il Divino Diagramma dei Nove Spiriti si fosse fuso con l'enorme creatura, avrebbe potuto causare una calamità.


"Roaarrrr!!!"


In effetti, come aveva previsto Chu Feng, dopo aver assimilato il diagramma, il colosso emise un ringhio.


Il pugno distrutto prima si rigenerò e una foschia grigia iniziò ad avvolgere il suo enorme corpo.


La nebbia poi iniziò a cambiare e si condensò in un magnifico esercito di migliaia di uomini e cavalli che caricarono verso lo Spirito Divino, fondendosi con il suo corpo.


Mentre sempre più mostri si fondevano con la creatura, l'aura del colosso si rafforzò.


"Sì, questa zona era già coperta da una Formazione Tabù, ma non pensavo che fosse per questo mostro."


"Sembra che questa creatura non abbia ancora sciolto il suo sigillo, ma ora è sul punto di liberarsene completamente."


Miao Renlong era riuscito a capire i misteri di questo luogo, ma questo non fece altro che inquietarlo.


"Senior, non può permettergli di fargli assorbire quella nebbia, altrimenti diventerà inarrestabile." Miao Renlong avvertì l'uomo.


"Non importa quanto lotterà, alla fine è solo un Semi Martial Emperor, finché rimarrà a quello stadio, potrò ucciderlo."


"Ragazzo, ti chiami Chu Feng, vero? Ricorda: sono stato io a farti questo favore e sono... un filo d'aura del successore dell'imperatore Gong."


Dopo aver finito di parlare, l'uomo incrociò le braccia e formò sigilli speciali con le mani. Alla fine aprì la bocca ed emanò una forza traente che avvolse ogni ostacolo di fronte a lui.
                                


                                



