---
title: Capitolo 1432 – Per Te
pubDate: 2024-07-21T06:13:16.507Z
tags:
    - mga
---


<em>Capitolo sponsorizzato, ringraziamo Federico!
18 capitoli in coda (Federico), 0/3
-Schadenfreude</em>


"Senior, cosa sta succedendo? Cosa sta accadendo ad Ovetto?" Sentendosi impotente, Chu Feng uscì dal suo spazio degli spiriti e chiese aiuto al filo d'aura.


"Ovetto? Chi è?" L'uomo inizialmente fu confuso dalla domanda di Chu Feng. Presto però capì e rise: "Oh... stai parlando dello spirito Asura nel tuo corpo?"


"Esatto, è lei." Chu Feng annuì frettolosamente.


"Eheh, non preoccuparti, sta bene."


"Quel Divino Diagramma dei Nove Spiriti conteneva tutti quei tesori. Ti sarà di grande aiuto e naturalmente anche il tuo spirito ne ha beneficiato."


"Però il potere del diagramma è un po' speciale. Non può assimilarlo tutto in una volta e perciò deve armonizzarsi con esso lentamente."


"Non disturbarla. Quando riuscirà a convertire tutto il potere, naturalmente si sveglierà." Disse con un sorriso l'uomo.


"Grazie senior! Non riuscirò davvero a ripagare il suo favore." Chu Feng lo ringraziò subito.


Si era reso conto che non solo Ovetto stava bene, ma si stava anche godendo una rara opportunità. Sapeva che, una volta che si fosse svegliata, la sua forza sarebbe aumentata sicuramente.


Era un'ottima opportunità ed era tutto merito della persona che aveva davanti. Come poteva non mostrare la sua gratitudine?


"Non devi ringraziarmi. Ragazzo, hai un potenziale illimitato e un talento eccezionale ancora più grande di quello del mio maestro. Finché non accadranno disgrazie, credo che potrai dominare l'intera Terra Sacra deglle Arti Marziali in futuro."


"Allora, finchè potrai ricordarti che un filo d'aura come me un tempo ti ha aiutato, sarà sufficiente per me." L'uomo rise fragorosamente e poi aggiuinse: "È il momento di finirla."


"Roaaarr!!"


Dopo aver finito di dire queste parole, aprì la bocca e ruggì. Una violenta forza attrattiva iniziò ad espandersi attorno.


Così divorò le increspature di energia attorno.


Durante questo processo, il corpo dell'uomo già debole perse ancora di più le forze. Quando divorò completamente le increspature di energia, scomparve completamente.


"Senior, la ringrazio. Non si preoccupi, non dimenticherò mai il favore e la gentilezza che mi ha mostrato oggi." Anche se l'uomo era già scomparso, Chu Feng si inchinò rispettosamente verso il luogo dov'era stato.


"Chu Feng, Chu Feng!!!" Iniziarono a risuonare le grida di Miao Renlong, Sima Ying e del vecchio capo villaggio. Si stavano avvicinando sempre di più.


Rivolgendosi verso di loro, Chu Feng scoprì che i tre erano già arrivati. Vedendo che il giovane stava bene, mostrarono sorrisi di gioia.


"Stai bene? Grandioso!"


"Come ci sei riuscito? Come hai fatto a rimanere vivo in mezzo a delle onde d'energia così terrificanti per tre giorni? Inoltre sembra che la tua aura e il tuo potere siano aumentati rispetto a prima. Che tu sia un mostro?" Chiese con shock e contentezza Sima Ying.


Anche Miao Renlong e il capo villaggio lo guardarono con curiosità. Era evidente che anche loro volessero sapere come ci era riuscito.


"Come potrei aver fatto? È stato tutto grazie a quel senior." Disse con un sorriso Chu Feng.


"Senior? Era il filo d'aura del successore dell'imperatore Gong?" Chiese Sima Ying.


"Mn." Chu Feng annuì.


"È stato tutto grazie a lui. Altrimenti temo che saremmo tutti morti qui."


"Comunque siamo riusciti ad ottenere il suo aiuto solo grazie all'amico Chu Feng." Disse Miao Renlong.


"Esatto. Dobbiamo ringraziare Chu Feng. Sfortunatamente non siamo riusciti a catturare quel vecchio mostro Zhangmei, né siamo riusciti a recuperare il Ghiacciaio del Sigillo." Disse con un po' di rimpianto Sima Ying. Mentre parlava gettò anche un'occhiata verso il capo villaggio.


In quel momento Chu Feng notò che, anche se il vecchio Ma stava sorridendo, il suo sguardo rivelava una vena di tristezza.


"Chi ha detto che non siamo riusciti a recuperare il Ghiacciaio del Sigillo? Cos'è questo allora?" Chu Feng sorrise lievemente. Mentre parlava, tirò fuori un Sacchetto Cosmo e il tesoro apparì di fronte a loro.


"Cielo! È il Ghiacciaio del Sigillo!" Il vecchio capo villaggio Ma si riempì di gioia. Era così emozionato che quasi non credeva fosse vero


"Anche questo è per merito di quel senior. Tuttavia sembra che il vecchio mostro Zhangmei ed Han Helai ne abbiano usato un bel po'. Tuttavia credo ancora che sia stato comunque meglio recuperarlo." Disse con un sorriso Chu Feng.


"Naturalmente, naturalmente." Il vecchio annuì ripetutamente. Aveva notato subito che il Ghiacciaio del Sigillo era incompleto e che ne era stato usato almeno un quinto.


Tuttavia, come aveva detto il giovane, era comunque una grande occasione averlo recuperato.


Tuttavia presto l'espressione del vecchio capo villaggio Ma diventò di nuovo avvilita.


Anche se il Ghiacciaio del Sigillo era proprietà del suo villaggio, non era stato abbastanza forte per recuperarlo. E adesso era riuscito a riprenderselo solo grazie a Chu Feng.


Quell'uomo lo aveva lasciato a Chu Feng, non a lui. Così non poteva essere sicuro che il Ghiacciaio del Sigillo sarebbe tornato nel suo villaggio.


"Senior Ma, so bene quanto è importante il Ghiacciaio del Sigillo per il suo villaggio. Naturalmente lo restituirò al suo legittimo proprietario." Chu Feng aveva capito il dilemma del vecchio Ma e gli consegnò il tesoro con un sorriso.


"Amico Chu Feng, tu... questo... io..." Il capo villaggio si commosse così tanto che non riuscì a parlare. I suoi occhi si velarono di lacrime perfino.


Per lui era una questione troppo importante. Dopotutto questo Ghiacciaio del Sigillo era qualcosa che avrebbe determinato il futuro del suo Antico Villaggio del Sigillo.


"Senior Ma, avrei bisogno comunque di un po' di Ghiacciaio del Sigillo. Potrebbe darmene un po'?" Chiese con tono scherzoso Chu Feng.


"Sì, naturalmente." Il capo villaggio accettò senza esitare. Colpì due volte il Ghiacciaio del Sigillo con la mano e ne rimosse due pezzi.


"Uno dovrebbe essere ricompensato per l'aiuto offerto. Lord Miao, signorina Sima, questi sono vostri." Il vecchio consegnò i due pezzi a Miao Renlong e a Sima Ying.


"Senior Ma, questo suo dono è troppo prezioso, io..." Sima Ying si riempì di gioia vedendo il pezzo di Ghiacciaio del Sigillo. Dopotutto, per gli Sciamani, il Ghiacciaio del Sigillo era un tesoro. Inoltre il vecchio capo villaggio era stato così generoso e aveva consegnato loro due grossi pezzi.


Tuttavia era proprio perché era un tesoro così prezioso che era riluttante. Dopotutto non bisognava accettare una ricompensa immeritata. Era stato tutto grazie a Chu Feng, non aveva fatto nulla per aiutarlo e così pensava di non essere degna del dono.


"Ying'er, è una gentilezza del capo villaggio Ma. Non dovresti rifiutare." Mentre parlava, Miao Renlong accettò il regalo.


"La ringrazio senior Ma." Sima Ying smise di esitare e ripose il suo pezzo di Ghiacciaio del Sigillo. In quel momento divenne così contenta che non riuscì a contenere il suo sorriso. La sua espressione felice era molto bella.


"Woosh!"


Poi il vecchio capo villaggio Ma divise il pezzo rimasto in due metà uguali.


Sorprendendo tutti, il vecchio consegnò uno dei pezzi a Chu Feng e disse con sincerità: "Amico Chu Feng, questo pezzo è per te."
                                


                                



