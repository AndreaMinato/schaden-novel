---
title: Capitolo 1438 – Diventare un Individuo davvero Capace
pubDate: 2024-07-21T12:13:16.508Z
tags:
    - mga
---


<em>Capitolo regolare,
14 capitoli in coda (Federico), 0/3
-Schadenfreude</em>


"Chu Feng, mi dispiace davvero. Anche se non so perché volevi così tanto i suoi semi, visto che sono sigillati così, ormai non hanno più nessun valore."


"Che ne dici di fare così, ti compenserò. Divideremo a metà questo metallo dalle Fiamme Ardenti." Disse Hong Qiang con fare imbarazzato.


Da come la vedeva, i semi di loto erano già privi di valore. Ora che erano sigillati, erano diventati un oggetto puramente decorativo.


Così Hong Qiang provava vergogna nel non essere riuscito a rispettare la promessa che aveva fatto a Chu Feng. Così voleva usare il metallo delle Fiamme Ardenti per rimediare.


"Senior, è possibile rompere questo sigillo, no?" Chu Feng non era molto malinconico in confronto ad Hong Qiang.


"Tutti i sigilli possono essere sciolti. Tuttavia il sigillo in questo fiore di loto è qualcosa che la Stranezza Naturale ha creato usando tutto il suo potere nei suoi ultimi momenti."


"Per dirla in un altro modo. Se il Fiore di Loto Metallico delle Fiamme Ardenti avesse continuato a combattere contro di me, avrei dovuto esaurire le mie energie per domarlo."


"Tuttavia, visto che ha usato tutta la sua forza per distruggere questo seme di loto, sono riuscito a cogliere l'occasione per ucciderlo rapidamente."


"Così questo sigillo sul fiore di loto è davvero problematico. A dire la verità, al momento non ho modo di rompere il sigillo." Hong Qiang scosse la testa con fare imbarazzato.


"Ho una formazione spirituale che potrebbe rompere il sigillo, solo che ha requisiti molto elevati per quanto riguarda la purezza del potere spirituale. Temo che dovrò chiederle di aiutarmi." Disse Chu Feng.


"Che sorta di formazione è?" Chiese con fare sorpreso Hong Qiang. Allo stesso tempo, era scettico. Non credeva che Chu Feng possedesse una formazione capace di sciogliere il sigillo sul seme di loto. Dopotutto nemmeno lui avrebbe potuto romperlo.


"È questa formazione." Mentre parlava, Chu Feng girò la mano e la ondeggiò verso il cielo. Presto una formazione Spirit brillante apparì di fronte ad Hong Qiang.


Questa non era un semplice piano, conteneva anche dettagli sui misteri della formazione e come crearla. Inoltre era estremamente dettagliato e conciso. Esperti come Hong Qiang sarebbero riusciti ad apprendere ogni formazione Spirit con una sola occhiata. Finché l'avessero studiata meticolosamente per un po', sarebbero riusciti a capire in poco tempo i misteri di questa formazione.


"Aspetta un momento."


Dopo aver visto questo diagramma, Hong Qiang rimase sbalordito. Era così stupito che non riuscì a distogliere lo sguardo dal piano della formazione. Il suo sguardo iniziò a brillare. Stava usando un metodo di osservazione speciale per ispezionare il diagramma.


Chu Feng sapeva che Hong Qiang era impegnato a studiarla, così si fece da parte e non disse altro. Rimase a guardare in silenzio senza disturbarlo.


Questo perché Chu Feng sapeva che, se Hong Qiang l'avesse usata, sicuramente avrebbe rotto il sigillo sul seme di loto. In tal caso, gli ultimi sforzi del Fiore di Loto Metallico erano andati sprecati.


In realtà Chu Feng avrebbe potuto scioglierlo da solo, ma ci avrebbe messo moltissimo tempo per farlo perché era solo uno Sciamano dal Mantello Reale con il marchio dell'Insetto.


Tuttavia, per Hong Qiang sarebbe stato molto più facile. Se non altro, sarebbe stato più rapido e per questo Chu Feng gli aveva chiesto aiuto.


Dopo molto tempo, Hong Qiang finalmente parlò. Al momento aveva un'espressione entusiasta, era pieno di emozione, come se avesse appena trovato un raro tesoro senza pari: "Sorprendente, davvero sorprendente. Io, Hong, ho studiato meticolosamente tecniche Spirit per tutti questi anni, ma è la prima volta che incontro una formazione per sciogliere sigilli così miracolosa."


"No, non la prima, ma la seconda volta. La prima è stata con quella spada. Quella lama che mi hai dato conteneva proprietà sigillanti."


In effetti, le formazioni spirituali potenti erano praticamente dei tesori per gli Sciamani, così non era sorprendente che Hong Qiang reagisse così.


"Chu Feng, sei stato tu a creare quella spada?" All'improvviso Hong Qiang guardò il giovane. Pensò ad una possibilità, una sorprendente possibilità.


"A dire la verità, sì senior. Spero che non mi biasimerà per aver disubbidito al suo ordine ed essere venuto qui invece." Disse Chu Feng.


"Che dici? Se tu non fossi venuto qui sarei già morto. Mi hai salvato la vita, come potrei biasimarti?" Non solo Hong Qiang non lo biasimò, gli era estremamente grato.


"Chu Feng, in tal caso, sei già diventato uno Sciamano dal Mantello Reale?" Chiese Hong Qiang. Sapeva che solo gli Sciamani dal Mantello Reale avrebbero potuto creare una Spada Sigillante del genere.


"Mn." Chu Feng annuì.


"Chi se lo sarebbe immaginato, ti ho sottovalutato ragazzo." Hong Qiang sussultò, ma la sua espressione era sorridente. Era contento per Chu Feng e, sopratutto, provava un nuovo livello di rispetto nei suoi confronti.


"Senior, è riuscito ad apprendere questa formazione spirituale?" Chiese Chu Feng.


"Se non ci fossi riuscito, avrei vissuto tutti questi anni invano." Disse con una risata Hong Qiang.


"In tal caso, senior, questa formazione è capace di rompere il sigillo sul seme di loto?" Chiese Chu Feng.


"Sì. Ma avrò bisogno di un po' di tempo. Se impegnerò a fondo, potrei finire di romperlo quando inizierà la caccia delle Nove Organizzazioni."


"Ma Chu Feng, perché sei così interessato a questo seme di loto?"


"Non puoi essere interessato all'energia naturale al suo interno, vero?"


"Chu Feng, anche se il seme di loto contiene una quantità di energia molto densa, è estremamente feroce e impossibile da raffinare. Non pensare di raffinarla." Disse Hong Qiang.


"Senior, non si preoccupi, non farò nulla di troppo pericoloso." Rispose con un sorriso Chu Feng. Anche se aveva bisogno dell'energia naturale contenuta nel seme di loto, temeva che Hong Qiang si sarebbe preoccupato per lui. Per questo aveva deciso di rispondergli in questo modo.


Non aveva detto che non avrebbe utilizzato l'energia naturale nel seme di loto. Tuttavia, allo stesso tempo, Chu Feng riuscì anche a diminuire le preoccupazioni di Hong Qiang.


Dopotutto, per Chu Feng, raffinare l'energia naturale in questo seme di loto non era pericoloso. Con il suo Fulmine Divino sarebbe riuscito ad assimilare qualsiasi fonte di energia.


"Bene, bene." Hong Qiang fu sollevato dalla risposta di Chu Feng.


"Senior, in tal caso, le dovrò dare questo disturbo. Ho una questione di cui occuparmi nell'Alleanza degli Sciamani. Ritroviamoci di nuovo nella montagna del Legno Turchese durante la caccia delle Nove Organizzazioni."


Chu Feng era preoccupato per l'Alleanza degli Sciamani.


"Ragazzo, non sapevo che hai anche avuto a che fare con l'Alleanza degli Sciamani. Molto bene, fai pure. Stai attento però." Avvertì Hong Qiang.


"Farò attenzione." Chu Feng porse i suoi rispetti e poi iniziò ad andarsene.


Hong Qiang non lo accompagnò alla porta, rimase fermo sul posto. Solo quando l'aura di Chu Feng scomparì completamente disse: "La Strada Celeste della Regione del Mare Orientale è diversa dalle altre, in confronto alle altre tre, è molto più pericolosa."


"Si dice che tutti i giovani capaci di oltrepassarla diventeranno individui davvero capaci e da quello che ho visto oggi, sembra proprio vero. Non vedo proprio l'ora di vedere come brillerai nella Terra Sacra delle Arti Marziali Chu Feng." Disse con un'espressione piena di aspettative Hong Qiang.
                                


                                



