---
title: Capitolo 1442 – Mi permetta di provare
pubDate: 2024-07-21T16:13:16.508Z
tags:
    - mga
---


<em>Capitolo sponsorizzato, ringraziamo Federico!
10 capitoli in coda (Federico), 0/3
-Schadenfreude</em>


"Sono andati a cercare Xiao Mei?"


"È successo qualcosa, vero?" La percezione di Chu Feng era davvero acuta e aveva scoperto che era successo qualcosa nella piattaforma.


Aveva notato che Su Mei non era stata presente fin dall'inizio, perciò potevano esserci solo due possibilità.


La prima era che Su Mei non fosse nell'Alleanza degli Sciamani e che fosse per questo che non era apparsa.


L'altra possibilità era che non potesse combattere al momento, in tal caso, probabilmente era dovuto al contraccolpo dato dalla sua coltivazione.


Pensando a questo, Chu Feng se ne andò dalla piazza senza dare nell'occhio e volò verso la residenza di Su Mei.


Dopotutto era la sua amata, era preoccupato per lui più di chiunque altro.


In effetti, come aveva previsto Chu Feng, Su Mei era stata colta da una reazione avversa.


Al momento era seduta a gambe incrociate in una sala di palazzo. Non molto lontano da lei c'era il Venerabile della Sinistra e tra i due c'era una formazione curativa.


L'esperto la stava curando controllando la formazione.


Il Venerabile della Sinistra era preoccupato per il fatto che gli effetti collaterali potessero di nuovo manifestarsi. Così era andato da lei di mattina per accompagnarla nel caso accadesse qualcosa, così da aiutarla velocemente ad alleviare il dolore e per permetterle di partecipare alla competizione.


Tuttavia non si sarebbe mai immaginato che gli effetti collaterali di Su Mei sarebbero scoppiati con ancora più ferocia rispetto a prima. Perfino il Venerabile della Sinistra non riuscì ad aiutarla velocemente a sbarazzarsi del dolore. Poteva solo rallentarli.


Adesso era passato un po' di tempo da quando era iniziato lo scontro con il clan imperiale Dongfang e anche il Venerabile della Sinistra era preoccupato. Dopotutto il risultato di questo incontro era molto importante per il prestigio dell'Alleanza. E Su Mei era la chiave per vincere questa competizione.


"Non potete entrare."


Miao Renlong arrivò nella residenza di Su Mei insieme a Sima Ying, tuttavia fu sorpreso nello scoprire che il Venerabile della Sinistra aveva ordinato alle guardie di non fare passare nessuno.


Inoltre le guardie di questo luogo non erano persone ordinarie, erano due potenti Anziani della Sacra Assemblea. Nemmeno Miao Renlong aveva l'autorità per dare loro ordini.


"Signori, la signorina Xiao Mei è qui?" Domandò Miao Renlong.


Uno dei due Anziani, un vecchio con la faccia tinta di nero, chiese con freddezza: "Cosa succede? Che i mocciosi dell'Alleanza degli Sciamani non possano vincere contro quel ragazzo del clan imperiale Dongfang?"


"Mn, la situazione ha preso una brutta piega. Abbiamo bisogno della signorina Xiao Mei per salvarci." Disse Miao Renlong.


"Un branco di spazzatura. Non stanno competendo usando tecniche Spirit? Come potete non riuscire a vincere contro quel ragazzo del clan imperiale Dongfang? Davvero, ci avete fatto perdere la dignità." L'Anziano si arrabbiò sentendo queste parole.


"Questo..." Miao Renlong era in una situazione imbarazzante. Non sapeva come rispondere. Dopotutto era una questione davvero umiliante. Tuttavia non poteva fare nulla per cambiare ciò che era accaduto.


"Non importa, sono i discepoli ad essere deludenti. Perché mettere in difficoltà Renlong?" Intervenne l'altro Anziano. Il suo atteggiamento era di gran lunga migliore rispetto al vecchio con la faccia tinta di nero.


Inoltre spiegò: "Xiao Mei non si sente bene al momento. Il Lord Venerabile la sta curando. Dopo che il trattamento sarà finito, vi raggiungerà subito."


"Cos'è successo esattamente alla signorina Xiao Mei? C'è bisogno del mio aiuto?" Chiese con benevolenza Miao Renlong.


"Cosa ti fa pensare di poterla aiutare quando perfino il Lord Venerabile non può farci niente?" Disse con disprezzo l'Anziano con il viso tinto di nero.


"Io..." Miao Renlong era senza parole. Se perfino il Venerabile della Sinistra era impotente, naturalmente sarebbe stato impossibile anche per lui farcela. Tuttavia, anche se aveva solo fatto il suo suggerimento spinto da buone intenzioni, era stato rimproverato così. Questo lo aveva lasciato in una situazione davvero imbarazzante.


In quel momento, Sima Ying era dietro Miao Renlong e stava stringendo i denti per la furia. Se non fosse stato per la posizione eccezionale dell'esperto con il viso tinto di nero, l'avrebbe già insultato.


Dopotutto, Miao Renlong era la persona che rispettava di più e lo considerava alla pari di suo nonno, mentre l'Anziano con la faccia tinta di nero era davvero troppo offensiva.


"Forse potrei aiutare." Risuonò la voce di un uomo dall'alto. Una figura atterrò di fronte a tutti loro.


"Chu Feng?!" Miao Renlong sussultarono e furono contenti di averlo rincontrato.


"Chu Feng? Sei quel Chu Feng?!" I due Anziani iniziarono a squadrarlo. Gli riservavano un trattamento diverso rispetto a quello che mostravano ai membri della giovane generazione.


Specialmente l'Anziano più gentile, mostrò uno sguardo pieno di apprezzamento e ammirazione. Evidentemente aveva già sentito dei risultati di Chu Feng e sapeva che era un raro genio, uno Sciamano Asura.


"Sì sono Chu Feng." Il giovane aveva sentito i rimproveri dell'esperto con la faccia tinta di nero ed ebbe automaticamente una pessima impressione di lui.


Così naturalmente non l'avrebbe trattato con rispetto. Indipendentemente dall'autorità dei due, non provò a lusingarli, anzi, non usò nemmeno la più semplice etichetta.


"Che tono che hai. Stai dicendo di essere più potente del Lord Venerabile e che sei capaci di fare qualcosa che nemmeno lui può fare?" L'Anziano dal volto nero derise Chu Feng. Il suo sguardo era malevolo.


"Ho detto soltanto che potrei aiutarlo, non ho mai detto che ero certo di poterlo fare." Rispose Chu Feng.


"Potrebbe significa che è possibile. Ragazzo, sei davvero arrogante." Il vecchio con la faccia tinta di nero rimproverò fredddamente il giovane. Sembrava che non tollerasse più l'atteggiamento irrispettoso di Chu Feng.


"Permettete loro di entrare." Proprio in quel momento, la voce del Venerabile della Sinistra risuonò dalla sala del palazzo.


"Entrate." L'altro Anziano non esitò, aprì immediatamente la porta così che Chu Feng e gli altri potessero entrare.


Il giovane si precipitò subito dentro visto che era preoccupata per Su Mei. E Miao Renlong e Sima Ying lo seguirono.


All'improvviso l'Anziano più tollerante si rivolse all'altro: "Perché stai entrando anche te?"


"Voglio vedere esattamente che metodi avrebbe a disposizione quel ragazzo." Dopo aver detto questo, l'esperto seguì Chu Feng e gli altri.


"Hai vissuto già per migliaia di anni, eppure stai gareggiando con un bambino?" L'Anziano più benevolo sospirò con esasperazione. Dopodiché chiuse la porta e continuò a stare di guardia fuori.


Chu Feng e gli altri continuarono ad avanzare. Presto arrivarono nella sala del palazzo dove si trovavano Su Mei e il Venerabile della Sinistra.


Quando Chu Feng vide le condizioni di Su Mei, iniziò ad accigliarsi e si addolorò profondamente.


Anche se Su Mei indossava ancora il mantello nero che copriva il suo viso e la sua espressione di dolore, Chu Feng poteva immaginarsi quanto stesse soffrendo.


"Questo... cos'è successo esattamente alla signorina Xiao Mei?" Nonostante Miao Renlong non sapesse cosa stesse succedendo, poteva capire chela sua situazione era pessima vista la stanchezza del Venerabile della Sinistra.


"Xiao Mei non si sente bene. L'avete visto anche voi ora. Non preoccupatevi però, posso rimediare."


"Renlong, torna indietro. Se la gente del clan imperiale Dongfang diventerà impaziente, trova una scusa per trattenerli. Se non funziona, allora permetti loro di fare ciò che vogliono." Disse il Venerabile della Sinistra.


"Sì mio signore." Miao Renlong non osò disubbidire agli ordini del Venerabile della Sinistra. Si girò e si preparò ad andarsene.


Tuttavia, proprio in quel momento, Chu Feng rimase a fissare Su Mei con un'espressione innaturale.


"Andiamo. Che stai guardando ancora? Credi davvero di poterla aiutare?" Disse l'Anziano con il viso tinto di nero. Il suo tono era pieno di derisione.


"Lord Venerabile della Sinistra, può permettermi di provare?" Chiese Chu Feng.


"Cosa? Vuoi davvero fare un tentativo?" L'esperto con la faccia tinta di nero rimase a bocca aperta.


In effetti, non solo lui, anche Miao Renlong e Sima Ying che avevano intenzione di andarsene iniziarono scioccati a guardare Chu Feng.
                                


                                



