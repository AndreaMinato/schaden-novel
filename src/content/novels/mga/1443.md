---
title: Capitolo 1443 – Un nuovo livello di rispetto
pubDate: 2024-07-21T17:13:16.508Z
tags:
    - mga
---


<em>Capitolo sponsorizzato, ringraziamo Federico!
9 capitoli in coda (Federico), 0/3
-Schadenfreude</em>


"Cos'hai detto?" Il Venerabile della Sinistra guardò Chu Feng con un'espressione sbalordita. Era evidente che anche lui fosse scettico delle capacità di Chu Feng.


"Lord Venerabile della Sinistra, mi permetta di fare un tentativo. Vorrei aiutare la signorina Xiao Mei." Disse ancora una volta Chu Feng.


Sentendo le sue parole, tutti si ammutolirono e mostrarono espressioni piene di emozioni contrastanti.


Il Venerabile della Sinistra guardò il giovane con scetticismo. Miao Renlong e Sima Ying lo osservarono con stupore. L'Anziano con il viso tinto di nero invece era pieno di derisione. Non vedeva l'ora che Chu Feng si rendesse ridicolo di fronte a tutti.


"In tal caso, avvicinati." Disse alla fine il Venerabile della Sinistra. Aveva davvero accettato.


"La ringrazio senior." Chu Feng espresse i suoi ringraziamenti. Dopotutto, se non avesse ricevuto il permesso del vecchio, non avrebbe avuto modo di aiutarla.


Ora praticamente gli era stata data un'opportunità e così Chu Feng naturalmente avrebbe provato gratitudine per l'occasione di poter aiutare la sua amata.


"Non c'è bisogno di ringraziarmi. Naturalmente sarebbe meglio se potessi aiutare Xiao mei. Se non ci riuscirai, accetterò comunque le intenzioni gentili per suo conto." Disse il vecchio.


Sentendo queste parole, Chu Feng non esitò più. Si avvicinò a Su Mei e iniziò a creare una formazione Spirit.


"Uno Sciamano Reale? Chu Feng, sei diventato uno Sciamano Reale?"


Chu Feng scioccò immediatamente tutti i presenti nel momento in cui iniziò ad usare il suo potere. Figuriamoci l'Anziano dal viso tinto di nero o il Venerabile della Sinistra, anche Miao Renlong e Sima Ying, che erano in rapporti abbastanza stretti con Chu Feng, rimasero a bocca aperta.


Nessuno di loro si aspettava che Chu Feng fosse già passato allo stadio successivo. Era stato troppo improvviso. Dopotutto era al Mantello d'Oro non molto tempo fa.


Per quanto riguardava il Venerabile della Sinistra e l'Anziano con il viso tinto di nero, rimasero ancora più scioccati. In effetti avevano perfino difficoltà ad accettarlo.


Dopotutto l'Alleanza degli Sciamani aveva dovuto sforzarsi molto per coltivare i due Sciamani dal Mantello Reale, Lin Yezhou e Fu Feiteng.


Eppure, in quel momento, anche un discepolo della montagna del Legno Turchese era uno Sciamano dal mantello Reale. Inoltre era anche uno Sciamano Asura.


Ciò che li scioccava di più però era l'età di Chu Feng. Era molto più giovane di Lin Yezhou e Fu Feiteng. Era davvero incredibile che avesse già fatto progressi del genere.


"Questo è...?"


Il Venerabile della Sinistra e gli altri divennero ancora più scioccati.


Avevano tutti capito che la formazione di Chu Feng era davvero notevole. Anche se non era ancora completa, potevano tutti sentirne il potere.


Per quanto riguardava la formazione, derivava dal Diagramma Divino dei Nove Spiriti.


"Woosh!"


"Woosh!"


"Woosh!"


Le mani di Chu Feng si spostavano velocemente. I suoi movimenti erano rapidi e fluidi. Da quando aveva iniziato a creare la formazione, non aveva esitato minimamente. Ogni sua mossa era perfetta e piena di ingegnosità.


Miao Renlong e gli altri sussultarono, specialmente l'Anziano con il viso tinto di nero, la sua espressione era davvero buffa.


Genio, un genio assoluto. Ad una così giovane età, aveva ottenuto una forza formidabile e questa formazione notevole. I quattro osservatori non poterono che sussultare con stupore.


"Buzz!!"


La formazione spirit di Chu Feng iniziò a brillare ancora di più. Un flusso sconfinato di Potere Spirit apparì nella barriera e iniziò ad entrare nel corpo di Su Mei.


"Wuu!"


Il suono che sfuggì dalle labbra di Su Mei non fu un grido di dolore, sembrava più un sospiro di sollievo.


"Funziona. Chu Feng, continua."


Il Venerabile della Sinistra si riempì di gioia. Rimosse la formazione che aveva creato così da poter dare più spazio a Chu Feng.


Sapeva che la sua formazione avrebbe solo attenuato il dolore di Su Mei, mentre quella di Chu Feng era capace di rimuovere il dolore degli effetti collaterali.


Così, usando la formazione del Divino Diagramma dei Nove Spiriti, Chu Feng iniziò a guarirla con tutte le sue forze. Dopo poco tempo, Su Mei aprì la bocca e disse:


"Fratellone Chu Feng!!!"


Aveva chiamato il suo nome. Non solo il suo tono era amorevole, ma si gettò tra le braccia di Chu Feng e lo abbracciò.


Questa scena scioccò Miao Renlong, Sima Ying e l'Anziano.


Che sorta di situazione era questa? La figlia adottiva del grande Venerabile della Sinistra, il genio più forte dell'Alleanza degli Sciamani, non solo aveva chiamato con confidenza il giovane della montagna del Legno Turchese, ma si era anche gettata tra le sue braccia.


"Xiao Mei, anche se ti ha aiutato, non c'è bisogno di essere così entusiasta, vero?"


Disse il Venerabile della Sinistra dopo aver tossito. Al contrario degli altri, sapeva che rapporto c'era tra i due. Tuttavia, a causa della richiesta del vecchio cieco, non solo doveva fingere di non saperne nulla, doveva anche fingere di non conoscere Chu Feng.


"Eh... scusa, mi sono agitata troppo."


Su Mei si era riempita di gioia nel rivedere Chu Feng. Dopotutto lo desiderava giorno e notte. Tuttavia le parole del Venerabile della Sinistra la spinsero a recuperare il controllo. Indipendentemente da quanto desiderava Chu Feng, doveva comunque esercitare un certo ritegno di fronte agli altri.


Così, in quel momento, si separò da Chu Feng. Poi disse: "Comunque devo ringraziarti davvero. La tua formazione è davvero miracolosa."


"Questa formazione Spirit è molto semplice. Non sarebbe molto difficile da utilizzare per te. Posso insegnarti ad usarla."


"Tuttavia, prima, la signorina Xiao Mei deve battere il terzo principe del clan imperiale Dongfang." Disse con un sorriso Chu Feng.


In confronto a Su Mei, era più capace di rimanere composto. Stava fingendo di essere distante.


"È già iniziato?" Solo dopo aver sentito queste parole Su Mei riuscì a reagire. Quando aveva dovuto sopportare il dolore degli effetti collaterali, la sofferenza era stata così intensa da farle dimenticare il passare del tempo. Così non sapeva quante ore fossero trascorse.


"Signorina Xiao mei, non solo Dongfang Zexuan è uno Sciamano dal mantello Reale, anche le sue tecniche Spirit sono molto potenti. Sciamani di questo livello si vedono raramente nella giovane generazione."


"Ora Lin Yezhou è stato sconfitto. Solo tu sei capace di respingere quel Dongfang Zexuan ora. La reputazione dell'Alleanza degli Sciamani dipenderà da te." Spiegò Miao Renlong.


"In tal caso, partiamo subito." Disse Su Mei.


"Xiao Mei, sei certa di poter affrontarlo?"


Il Venerabile della Sinistra era ancora preoccupato. Sapeva degli effetti collaterali e del dolore che doveva sopportare Su Mei e così era preoccupato che dovesse ancora riprendersi.


"Padre, le mie condizioni sono ottime, ed è tutto grazie a Chu Feng." Su Mei guardò il giovane mentre parlava.


"Questo..."


Il Venerabile della Sinistra, Miao Renlong, Sima Ying e l'Anziano rivolsero gli sguardi verso Chu Feng, pieni di apprezzamento e ammirazione.


Specialmente il vecchio con la faccia tinta di nero. Non lo osservava più con disprezzo, anzi. Aveva un nuovo livello di rispetto per Chu Feng.
                                


                                



