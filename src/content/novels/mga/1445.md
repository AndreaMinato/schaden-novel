---
title: Capitolo 1445 – Che c'è, hai paura?
pubDate: 2024-07-21T19:13:16.508Z
tags:
    - mga
---


<em>Capitolo regolare,
8 capitoli in coda (Federico), 0/3
-Schadenfreude</em>


"Xiao Mei!!!!"


La caduta di Su Mei spaventò molte persone. Il Venerabile della Sinistra in persona balzò sulla piattaforma e sorresse la giovane svenuta.


Immediatamente dopo, iniziò a creare una formazione spirituale per guarire le ferite di Su Mei. In quel momento aveva un'espressione molto solenne.


"Lord Venerabile della Sinistra, la signorina Xiao Mei sta bene?"


Anche Miao Renlong, il capo dell'alleanza e altre persone salirono sulla piattaforma. Osservavano Su Mei con espressioni nervose.


Anche se il dardo era estremamente piccolo ed era riuscito solo a trapassare la spalla sinistra di Su Mei, e quindi non era fatale, aveva fatto perdere i sensi alla giovane.


Non doveva essere un normale proiettile, doveva essere invece una formazione Spirit molto potente.


Inoltre la folla aveva anche notato che, da quando Dongfang Zexuan era stato messo alle strette da Su Mei, aveva stretto uno dei suoi pugni. Non importava che sorta di movimento avesse fatto o che formazione stava preparando, non aveva mai aperto il palmo.


Solo quando aveva lanciato il dardo lo aveva fatto.


Questo significava che Dongfang Zexuan aveva pianificato questa fossa fin dall'inizio. Aveva condensato questa formazione Spirit per tutto questo tempo, così da poterla usare durante un momento cruciale come attacco a sorpresa.


Dopo che il Venerabile della Sinistra esaminò con attenzione Su Mei, disse con tono sollevato: "Sta bene, è soltanto paralizzata. Si sveglierà dopo un breve periodo di riposo."


Sapeva che Dongfang Zexuan era stato indulgente. Con quell'attacco a sorpresa di prima avrebbe potuto sicuramente uccidere Su Mei.


Tuttavia, anche se sapeva che il terzo principe si era trattenuto, il Venerabile della Sinistra lo guardò con ostilità. Dopotutto Dongfang Zexuan aveva ferito Su Mei. Il Martial Emperor avrebbe ricordato bene questo torto.


Tuttavia, era chiaro che il terzo principe non aveva notato l'odio nello sguardo del vecchio. Stava mostrando un sorriso compiaciuto per la vittoria.


"Signorina Su Mei, pensavi di avermi messo in difficoltà. Tuttavia non sai cos'è una finta."


"Mentre una battaglia richiede forza assoluta, bisogna avere anche le capacità di superare in astuzia il nemico. La potenza è solo una porzione, mentre gli stratagemmi è un'altra componente importante. Signorina Su Mei, anche se sei forte..."


"...In quest'area... sei piuttosto carente." Mentre parlava, il terzo principe si indicò la testa. Stava sottintendendo che Su Mei fosse stupida.


"Tu..."


La gente dell'Alleanza degli Sciamani si infuriò dopo aver sentito questo insulto. Volevano tutti maledirlo. Il terzo principe aveva davvero esagerato.


Tuttavia, proprio mentre furono sul punto di imprecare, finirono per ricacciarsi le parole in gola. Nemmeno il Venerabile della Sinistra e le altre figure importanti presenti avevano risposto, così naturalmente non avrebbero osato dire la propria.


Così il risentimento e la furia assalirono i cuori dei membri dell'Alleanza degli Sciamani. Stavano praticamente impazzendo di rabbia.


"E ora? C'è qualcun altro dell'Alleanza degli Sciamani capace di affrontarmi? Se non c'è, allora me ne andrò ora." Disse ad alta voce Dongfang Zexuan. Mentre parlava, lanciò uno sguardo provocatorio verso la folla.


Sembrava che stesse comunicando con lo sguardo che l'Alleanza degli Sciamani non poteva fare nulla e che se fosse stata capace di farsi valere, avrebbe potuto mandare un membro della giovane generazione capace di combattere contro di lui.


Accigliati, estremamente accigliati. Anche se la loro dignità era stata calpestata, gli uomini dell'Alleanza degli Sciamani, dal Venerabile della Sinistra e gli altri Anziani fino ai discepoli come Lin Yezhou, non potevano rispondere agli insulti di Dongfang Zexuan. Dopotutto era vero che erano stati sconfitti.


Inoltre tutti sapevano che Su Mei era la più forte della giovane generazione dell'alleanza. E ora, visto che era stata battuta, nessun altro sarebbe stato capace di affrontare il terzo principe.


"Ahah, anche se può essere spiacevole da sentire, devo comunque dirlo. Indipendentemente da quanto possano essere sbalorditivi i senior dell'Alleanza degli Sciamani, la vostra giovane generazione non è un granché." Dongfang Zexuan scoppiò a ridere fragorosamente e con arroganza.


"Terzo principe, è meglio se presta attenzione a ciò che dice." Il maestro dell'Alleanza degli Sciamani non riuscì più a tollerarlo. In quanto capo dell'organizzazione, non riuscì più a continuare a tollerare il comportamento atroce di questo giovane.


"Lord dell'Alleanza, non avevo intenzione di offenderla. Dopotutto rispetto profondamente i membri della generazione più grande dell'Alleanza degli Sciamani."


"Tuttavia non deve costringermi a dire menzogne per questo. Dopotutto è vero che la giovane generazione della sua Alleanza degli Sciamani è incompetente." Dongfang Zexuan aveva risposto al maestro dell'alleanza davanti a tutti.


I membri dell'Alleanza degli Sciamani stavano tremando di rabbia. Anche molti degli Anziani erano diventati rossi di rabbia.


Uno schiaffo in faccia. Non solo loro, anche il capo dell'Alleanza degli Sciamani aveva ricevuto uno schiaffo in faccia. Come potevano continuare a tollerare questo affronto?


Tuttavia, indipendentemente da quanto non potevano sopportarlo, erano comunque costretti ad ignorarlo. Dopotutto, quel Dongfang Zexuan non era una persona ordinaria. Era il terzo principe della casata Dongfang. Se lo avessero attaccato senza motivo, avrebbe solo portato una calamità sull'Alleanza degli Sciamani.


Dopotutto, i quattro clan imperiali erano famosi per il loro atteggiamento tirannico. Non avrebbero potuto vincere contro il clan imperiale Dongfang.


Così, indipendentemente dall'atteggiamento vile di Dongfang Zexuan e di quanto venissero insultati, avrebbero dovuto sopportarlo. Dovevano stringere i denti.


"Che arroganza. Ma dovresti dirlo solo dopo avermi sconfitto."


Risuonò all'improvviso una voce. Una figura con un mantello nero balzò e atterrò fermamente sulla piazza.


"Quello è?" Tutti rimasero sbalorditi. Figuriamoci gli estranei, anche i membri dell'Alleanza degli Sciamani erano stupiti. Chi era esattamente questa persona? Perché avrebbe portato un mantello nero?


"Il discepolo dell'Alleanza degli Sciamani, Feng Chu."


"Prego terzo principe." L'uomo con il mantello nero che aveva nascosto il suo aspetto porse i suoi rispetti.


"Cosa? Feng Chu? Chi è? Da quando la nostra Alleanza ha un discepolo come lui?"


"Dannazione. Chi è quell'idiota imprudente che è apparso per umiliarsi. Crede che la nostra Alleanza degli Sciamani non sia stata umiliata abbastanza?"


Nessuno dei membri dell'alleanza sapeva chi era Feng Chu. Mentre iniziavano a farsi domande, molti ebbero la sensazione che questo Feng Chu fosse davvero uno di loro, ma che fosse un idiota imprudente. Era balzato in piazza solo per essere picchiato, solo per umiliarli e causare altri guai.


Così, molti degli Anziani dell'Alleanza stavano stringendo i denti per la rabbia. Iniziarono tutti a mandare trasmissioni del suono intimando a Chu Feng di scendere immediatamente, altrimenti l'avrebbero punito severamente.


Tuttavia, Chu Feng li ignorò tutti, anzi, si rivolse di nuovo a Dongfang Zexuan. Poi chiese con tono provocatorio: "Che c'è, hai paura?"
                                


                                



