---
title: Capitolo 1451 – Sei Tu?
pubDate: 2024-07-22T01:13:16.509Z
tags:
    - mga
---


<em>Capitolo sponsorizzato, ringraziamo Federico!
4 capitoli in coda (Federico), 0/3
-Schadenfreude</em>


"Cosa..."


In realtà, quelle parole non sbalordirono solo la gente del clan Imperiale Dongfang, ma anche i membri dell'Alleanza degli Sciamani.


Quanto doveva essere spudorato per osare insultare pubblicamente il terzo principe di fronte a tutti questi Anziani del clan imperiale?


Nessuno a parte il Venerabile della Sinistra avrebbe mostrato un'audacia del genere. Tuttavia questo discepolo di cui non avevano mai sentito parlare era così coraggioso. Come potevano non essere scioccati?


Tuttavia, anche se erano stupiti, erano anche molto soddisfatti. Specialmente i discepoli dell'Alleanza degli Sciamani, avevano la sensazione di aver sfogato un po' di frustrazione e sporsero i petti in avanti.


Il grande terzo principe del clan imperiale Dongfang era stato sconfitto, come potevano non esserne contenti?


Comunque la natura umana era complicata, e mentre la maggior parte della gente si riempì di gioia, molti si avvilirono e iniziarono perfino a detestare Chu Feng.


La migliore rappresentazione di questo gruppo era il discepolo numero uno dell'Alleanza degli Sciamani, Lin Yezhou.


Dopo la comparsa di Su Mei e Feng Chu, il suo titolo di discepolo numero uno era diventato vuoto.


Così, non solo era avvilito, ma stava anche detestando questo Feng Chu. odiava il fatto che questo talento lo avesse reso insignificante al confronto, minacciando ancora di più la sua posizione.


Naturalmente, se avesse saputo che questo Feng Chu era Chu Feng, chissà che espressione avrebbe mostrato.


"Sei il primo ad avere il coraggio di insultarmi in questo modo."


Disse alla fine Dongfang Zexuan. Era riuscito a calmarsi e sembrava aver accettato la sconfitta.


Tuttavia il suo sguardo era pieno di rabbia e le sue parole erano minacciose. Era evidente che non aveva intenzione di lasciare perdere la questione.


"Insultare? Dubito che sia così. Anche se fosse, ti sto solo ripagando con la stessa moneta.


"Tuttavia, se sono davvero il primo ad averti insultato, allora ne sono davvero onorato." Disse Chu Feng con molta calma. Non solo non temeva la minaccia di Dongfang Zexuan, ma lo contraddisse.


"Sei davvero audace. In tal caso, potrai rimuovere il tuo mantello nero e mostrarti così che possa sapere esattamente chi è stato a parlarmi in questo modo?" Disse stringendo i denti Dongfang Zexuan.


"Vuoi che mi riveli così potrai attaccarmi in futuro?" Chu Feng si immaginava quali fossero le intenzioni di Dongfang Zexuan. Chu Feng aveva posto una formazione di isolamento del Diagramma Divino dei Nove Spiriti sul mantello nero che poteva bloccare il potere Spirit e altri metodi d'osservazione.


Così, figuriamoci la gente del clan imperiale Dongfang, nemmeno una persona potente come il Venerabile della Sinistra sarebbe riuscita a scoprire che aspetto aveva.


Sicuramente Dongfang Zexuan non avrebbe lasciato correre. Se avesse voluto vendicarsi però avrebbe dovuto sapere che aspetto aveva Chu Feng. Sfortunatamente per lui, il giovane non sarebbe caduto nella sua trappola.


"Sembra che tu non oserai rivelarti allora." Invece di rispondere alla domanda, Dongfang Zexuan cercò di stuzzicarlo.


Chu Feng disse: "Non sei degno di vedere che aspetto ho."


"Bada a come parli!" Gli Anziani del clan imperiale Dongfang non riuscirono a contenersi e lo rimproverarono.


"Dovrebbe badare a come parla? Chi siete voi per interferire?" Disse con tono maestoso il Venerabile della Sinistra. La sua voce risuonò come una potente campana e zittì tutti quanti.


Dopo il grido arrabbiato del Venerabile della Sinistra, gli Anziani del clan imperiale Dongfang abbassarono le teste e non osarono fare un solo lamento, come uccellini spaventati.


Martial Emperor non erano figure con cui meri Semi Martial Emperor potevano competere. C'era un divario enorme tra di loro.


"Terzo principe, potrai vedere il mio vero aspetto, ma dovrai aspettare finché le tue tecniche Spirit non supereranno le mie." Disse Chu Feng.


"Molto bene, arriverà sicuramente un giorno in cui ti schiaccerò. Ti sconfiggerò anche usando tecniche Spirit."


"Andiamo." Poi Dongfang Zexuan si girò e se ne andò.


Vedendo questo, l'esercito del clan imperiale Dongfang lo seguì immediatamente.


Anche se non accettavano ancora la sconfitta, non potevano nulla con il Venerabile della Sinistra presente.


"Lord Venerabile della Sinistra, Lord capo dell'Alleanza, abbiamo delle questioni di cui occuparci, ci congederemo." Anche gli Anziani del Tempio dell'Acqua di Giada, della sala della Pioggia di Fuoco e delle Otto Catene Montuose Desolate se ne andarono frettolosamente dopo che l'esercito del clan se ne andò.


Così, la competizione si concluse. Il risultato era stato una splendida vittoria per l'Alleanza degli Sciamani ed era tutto grazie a Chu Feng.


"Wooahhhh!!"


"Junior Feng Chu, sei davvero sbalorditivo! Perfino quel Dongfang Zexuan non è riuscito a competere con te!"


"Ehi, bada a come parli! Come puoi essere certo che è un junior? Chiamalo senior. In futuro senior Feng Chu sarà il discepolo numero uno dell'Alleanza degli Sciamani."


In piazza, i discepoli che erano rimasti in silenzio per molto tempo iniziarono a causare trambusto.


Stavano gridando e acclamando un solo nome, Feng Chu.


"Eh..." Il capo dell'Alleanza degli Sciamani si avvicinò a Chu Feng. Non sapeva cosa dire e poté solo sorridere contento.


"Senior, potremmo andare in un posto tranquillo per parlare?" Disse all'improvviso Chu Feng.


"Questo..." Quelle parole sorpresero il maestro dell'Alleanza degli Sciamani e molti Anziani. Avevano pensato che Feng Chu avrebbe rivelato il suo vero aspetto.


Dopotutto anche loro erano curiosi riguardo all'identità di questo discepolo straordinario.


Un posto silenzioso in cui parlare? Cosa intendeva? Di cosa voleva parlare?


Comunque era solo un discepolo, era di fronte a tutte le persone più influenti dell'Alleanza degli Sciamani, come poteva rivolgersi a loro in questo modo?


"Andiamo." Disse il Venerabile della Sinistra proprio mentre il gruppo esitava.


Anche se tutti i presenti erano figure molto importanti nell'Alleanza, anche se erano tutti esperti straordinari e grandi Sciamani, la persona più potente tra di loro era comunque il Venerabile della Sinistra.


Così, guidati dal Venerabile della Sinistra, il capo dell'Alleanza, Miao Renlong e molti altri Anziani della Sacra Assemblea se ne andarono dalla piazza e arrivarono in una maestosa sala del palazzo.


Anche Su Mei, Sima Ying e Lin Yezhou li seguirono.


Il motivo per cui potevano farlo era per i loro potenti sostenitori. Non c'era bisogno di menzionare Su Mei. Era la figlia adottiva del Venerabile della Sinistra. Mentre Sima Ying aveva il supporto di Miao Renlong.


Anche Lin Yezhou era una persona abbastanza importante, anche più di Sima Ying. I suoi nonni e i suoi genitori erano tutti Anziani della Sacra Assemblea.


Inoltre erano tutti presenti. Così naturalmente potevano accompagnarli.


Lin Yezhou desiderava proprio vedere chi era stato stato a derubarlo del suo titolo.


"Senior, mi devo scusare per l'abbaglio che ho fatto oggi." Subito Chu Feng si inchinò e si scusò.


"Oh, Feng Chu, cosa intendi dire? Hai reso un grande servizio alla nostra Alleanza degli Sciamani. Che problema c'è?" Gli anziani ne furono confusi. Avevano tutti intenzione di ricompensarlo, non di biasimarlo.


"Sono nel torto perché ho finto di essere un discepolo dell'Alleanza degli Sciamani." Chu Feng si tolse il mantello nero e rivelò il suo vero aspetto.


"Chu Feng, sei tu?!!!"


Tutti, a parte il Venerabile della Sinistra, rimasero tutti sbigottiti, specialmente Lin Yezhou. La sua espressione era scontenta e sembrava che avesse appena mangiato cacca di cane.
                                
                        



