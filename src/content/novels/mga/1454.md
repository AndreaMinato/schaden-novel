---
title: Capitolo 1454 – La sconfitta sia del Nonno che del Nipote
pubDate: 2024-07-22T04:13:16.509Z
tags:
    - mga
---


<em>Capitolo regolare,
2 capitoli in coda (Federico), 0/3
-Schadenfreude</em>


La maggior parte dei presenti, incluso perfino Miao Renlong, iniziarono ad innervosirsi.


Avevano visto tutti quanto era potente Chu Feng. Chi tra di loro non desiderava che il giovane si unisse alla loro Alleanza degli Sciamani?


Temevano solo che Chu Feng rifiutasse e che la loro organizzazione si perdesse un genio così straordinario.


Pieni di speranze e paure, naturalmente diventarono estremamente nervosi.


Quando tutti avevano già capito cosa stava cercando di fare il capo dell'Alleanza, qualcuno fece una domanda di cui sapeva già la risposta: "Non provereste ad invitare l'amico Chu Feng nella nostra Alleanza degli Sciamani, vero?"


Era un Anziano dai capelli neri di quasi mille anni. Tuttavia era riuscito a mantenere l'aspetto di un uomo di mezz'età.


Detto questo, indipendentemente da quanto sembrasse giovane, il suo ghigno insoddisfatto era estremamente evidente. Dato che aveva osato parlare in modo così irrispettoso al capo dell'Alleanza, questa persona naturalmente faceva parte della Sacra Assemblea.


Era anche il figlio di Lin Kuxing, il padre di Lin Yezhou.


"Ah, ad essere sincero, è vero che desidero invitare l'amico Chu Feng nella nostra Alleanza degli Sciamani." Il capo annuì con un sorriso.


Poi guardò Chu Feng e continuò: "Gli Sciamani sono un gruppo di persone speciali. Ci sono persone che hanno padroneggiato un potere davvero formidabile, e vengono rispettati e temuti. Tuttavia, alla fine, gli Sciamani hanno dei punti in comune."


"Da come la vedo, dovremmo essere tutti una famiglia. Dovremmo unirci e aiutarci a vicenda  senza abbandonare nessuno."


"Amico Chu Feng, capisco perché hai rifiutato di unirti alla nostra Alleanza degli Sciamani per così tanto tempo. Dev'essere perché sei un discepolo della montagna del Legno Turchese. Da come la vedi, se ti unissi all'Alleanza degli Sciamani sarebbe un tradimento della tua montagna del Legno Turchese."


"Tuttavia in realtà non è così. Puoi unirti a noi anche se sei un discepolo della montagna del Legno Turchese. Non sarebbe un tradimento. Al massimo significherebbe che avresti un altro luogo che potresti chiamare casa."


"Non preoccuparti, nemmeno la montagna del Legno Turchese ti biasimerà per la tua decisione. Finché sarai disposto a farlo, potrò mandare loro personalmente una lettera e spiegare la questione al capo del tuo Sect."


"Amico Chu Feng, unisciti a noi. Anche se non ho mai insistito ad invitare qualcuno nell'Alleanza degli Sciamani in passato, tu sei diverso. La nostra grande famiglia ha bisogno di te."


Il capo dell'Alleanza era stato proprio sincero. Desiderava ardentemente che Chu Feng si unisse all'alleanza.


Non voleva davvero perdersi un genio così straordinario.


Chu Feng ne fu commosso. Anche se c'erano molte persone nell'Alleanza che lo consideravano un nemico, il loro capo, Miao Renlong e il Venerabile della Sinistra lo avevano trattato molto bene.


Inoltre c'era anche Su Mei qui.


A dire il vero, si sentiva più a casa nell'Alleanza degli Sciamani in confronto alla montagna del Legno Turchese.


"Clap, clap, clap, clap..."


Proprio in quel momento in cui Chu Feng stava esitando, risuonò un applauso. Era il padre di Lin Yezhou.


Con uno strano sorriso, disse: "Che parole meravigliose. Vedo proprio che vuole davvero che Chu Feng si unisca a noi."


"Sfortunatamente l'amico Chu Feng ci sdegna. Anche se le sue parole sono stucchevoli, non si unirà comunque a noi."


Era pieno di derisione e non stava ridicolizzando Chu Feng, ma il capo dell'Alleanza degli Sciamani.


Chiunque avesse un minimo di intelligenza avrebbe capito che il padre di Lin Yezhou aveva detto parole del genere perché non desiderava che Chu Feng si unisse a loro.


Non era difficile capirlo. Dopotutto suo figlio era comunque il discepolo numero uno dell'Alleanza degli Sciamani, se non altro il numero uno tra i discepoli maschi.


Se Chu Feng si fosse unito all'Alleanza degli Sciamani, Lin Yezhou avrebbe perso il suo titolo.


Alla fine era tutto egoismo. Non solo il padre di Lin Yezhou, anche suo nonno aveva preso di mira Chu Feng spinto da interessi personali.


Chi avrebbe pensato che Chu Feng sarebbe intervenuto: "Chi ha detto che rifiuterò?"


"Cosa?" Lin Yezhou e la sua famiglia rimasero sbalorditi.


"Amico Chu Feng?" Il capo dell'Alleanza degli Sciamani si emozionò. Non osava nemmeno giungere a conclusioni affrettate.


"Lord maestro dell'alleanza, il motivo per cui ho rifiutato prima è perché pensavo che le mie abilità fossero insufficienti e che non fossi ancora degno di diventare un discepolo dell'Alleanza."


"Ma vista la considerazione che ha di me, allora non ho motivo di rifiutare."


"Se non le dispiace, sono disposto ad unirmi all'Alleanza degli Sciamani." Disse con serietà Chu Feng.


"Naturalmente no, come potrebbe dispiacermi? Ahah, è davvero un momento felice."


"Mandate l'ordine, terrò un banchetto in piazza domani per festeggiare l'ammissione di Chu Feng nella nostra Alleanza degli Sciamani." Il maestro dell'Alleanza degli Sciamani era pieno di gioia. Aveva deciso di organizzare una festa per Chu Feng.


"No, meglio di no. Di sicuro non possiamo lasciare che gli altri sappiano che l'amico Chu Feng è quel Feng Chu che ha sconfitto Dongfang Zexuan. Altrimenti temo che attireremo un disastro per l'amico Chu Feng." Disse con cautela il Venerabile della Sinistra.


"Ha ragione Lord Venerabile. Annuncerò che il banchetto di domani sarà per festeggiare la nostra vittoria contro il clan imperiale Dongfang. Allo stesso tempo, annuncerò pubblicamente che l'amico Chu Feng si è unito alla nostra Alleanza degli Sciamani. Dopotutto, l'amico Chu Feng è il primo Sciamano Asura della storia della nostra organizzazione."


"Per quanto riguarda la questione di Feng Chu, se non ne parlassi, dubito che qualcuno farebbe domande." Disse il capo dell'Alleanza.


"Mn, va bene." Il Venerabile della Sinistra annuì in segno di approvazione.


"Ahah, Chu Feng, finalmente ti sei unito a noi. Ora siamo davvero una famiglia." All'improvviso Sima Ying si avvicinò e, senza badare agli sguardi degli altri, lo afferrò per mano e iniziò a saltellare. Era davvero contenta.


"Junior Chu Feng, non mi sarei mai aspettata che fossi così potente. Spero che potremo diventare amici." Vedendo che Sima Ying si stava comportando in modo così intimo con il suo uomo, Su Mei non voleva essere da meno.


Non solo afferrò l'altra mano di Chu Feng, ma lo abbracciò. Perfino Sima Ying rimase sbalordita dalle sue azioni.


"Ahah, queste due ragazze hanno iniziato ad entrare in rivalità per corteggiare un uomo..."


Mentre la gente era contenta, non commentò le reazioni di Su Mei e di Sima Ying, invece si mise a ridere.


Tuttavia, la gioia di un uomo poteva indurre tristezza in un altro. Mentre la maggior parte della folla era contenta per Chu Feng, Lin Yezhou era pieno di amarezza.


Era profondamente addolorato. Non solo Chu Feng si era unito all'Alleanza degli Sciamani, ma le sue amate stavano lottando per il suo affetto. Era davvero insopportabile per lui.


Anche i suoi nonni e i suoi genitori erano a disagio.


Sapevano già che Lin Yezhou era interessato a Sima Ying e a Su Mei. Tuttavia si erano resi conto che le due giovani non ricambiavano affatto i suoi sentimenti.


Quelle due ragazze sembravano davvero allegre e mostravano affetto nei confronti di Chu Feng, mentre si rifiutavano perfino di guardare Lin Yezhou. Era un divario incolmabile.


Anche uno sciocco avrebbe capito che Lin Yezhou non aveva speranza. Se non altro, la sua fortuna con le donne non era paragonabile a quella di Chu Feng.


"Sigh..." Lin Kuxing poté solo sospirare. Oggi era stato sconfitto da Chu Feng, e così suo nipote. Era davvero un giorno triste per loro.
                                


                                



