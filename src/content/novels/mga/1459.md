---
title: Capitolo 1459 – Riconciliazione
pubDate: 2024-07-22T09:13:16.511Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Così in realtà è un malinteso. Dato che è un malinteso, è meglio risolverlo. Non preoccupiamocene più."


"Avanti, oggi è un giorno gioioso. Non parliamo di questo tipo di cose spiacevoli. Oggi tutti quanti, che siano Anziani o discepoli, dovranno bere a volontà."


Proprio in quel momento il capo dell'Alleanza degli Sciamani sollevò la sua coppa di vino. Era chiaro che stesse cercando di distogliere l'attenzione della folla dalla questione, così da non dare troppe difficoltà al vecchio capo villaggio Ma.


"Non ce ne andremo finché non saremo tutti ubriachi!!" Quando anche il loro capo stava facendo un brindisi, come potevano gli altri osare non rispondere? In un istante, il mare di persone gridò all'unisono. Ancora una volta, l'atmosfera tornò gioiosa.


Lin Kuxing però mostrò un'espressione estremamente scontenta, come se avesse calpestato cacca di cane. Impotente, sbuffò freddamente e se ne andò con rabbia.


Nessuno cercò di sollecitarlo a rimanere. Inoltre, tutti i presenti più importanti sapevano che Lin Kuxing odiava Chu Feng. Se fosse rimasto, sarebbe stato solo un problema. La sua partenza invece avrebbe permesso che l'evento si svolgesse in modo molto più pacifico.


Per quanto riguardava quel Feng Chu, anche se tutti si stavano chiedendo perché non si fosse mostrato, nessuno osò fare domande al riguardo visto che il capo dell'Alleanza degli Sciamani non aveva parlato di lui.


Inoltre molti pensavano che Feng Chu fosse un genio molto discreto. Così sarebbe stato normale che non si mostrasse anche durante un'occasione del genere.


Tuttavia, che Feng Chu si mostrasse o no, questo non impedì alla folla di discutere di lui animatamente. Feng Chu e Chu Feng, questi due nomi che sembravano molto simili erano diventati gli argomenti più accesi di questo banchetto.


"Davvero incredibile. Non solo si è unito un genio così potente come Feng Chu nella nostra Alleanza degli Sciamani, anche il leggendario Sciamano Asura Chu Feng si è unito a noi."


"Esatto, sono davvero due occasioni felici. Mi chiedo solo chi sia più forte tra Chu Feng e Feng Chu?"


"Sarebbe davvero difficile capire chi potrebbe vincere tra i due. Tuttavia, con loro due e junior Su Mei, credo che la nostra Alleanza degli Sciamani surclasserà le altre otto organizzazioni durante la caccia stavolta."


"Non è certo. Dopotutto, anche se Chu Feng si è unito alla nostra Alleanza degli Sciamani, è solo un discepolo nominale. In una competizione come la caccia, dovrebbe comunque rappresentare la montagna del Legno Turchese, no?"


"Non è un problema. Anche se Chu Feng rappresentasse la montagna del Legno Turchese, la nostra Alleanza degli Sciamani avrebbe ancora Feng Chu e Su Mei."


"Ehi, non pensate tutti che il nome di Chu Feng e quello di Feng Chu siano estremamente simili? A parte il fatto che uno fa di cognome Chu e l'altro fa di cognome Feng, non ci sono differenze tra i loro nomi."


"L'ho notato da tempo, ma è una questione insignificante. Il mondo è così enorme, ci sono moltissime persone che hanno lo stesso nome e cognome."


"Giusto, giusto. È soltanto un nome. Non è niente di che. La questione più importante è che sono entrambi estremamente potenti. Basta questo."


"Esatto. Quello è l'aspetto più importante. Ahah. Avanti, festeggiamo!!!"


Mentre la folla stava bevendo contenta, stavano tutti discutendo di Chu Feng e di Feng Chu. Occasionalmente avrebbero anche menzionato Su Mei. Tuttavia nessuno si disturbò a parlare del loro discepolo numero uno, Lin Yezhou.


Quando Lin Yezhou notò che non era stato menzionato nemmeno una volta durante le loro conversazioni, impallidì e mostrò un'espressione davvero scontenta.


Questo perché, al contrario delle persone che stavano discutendo animatamente di Chu Feng e di Feng Chu, Lin Yezhou sapeva che erano la stessa persona.


Lin Yezhou provava profonda amarezza quando pensava a come Chu Feng era diventato un eroe per la folla, qualcuno che veniva venerato da innumerevoli persone. Aveva la sensazione che il suo cuore fosse stato tagliato a pezzi. Alla fine se ne andò di nascosto dal banchetto, non poteva più continuare a partecipare.


Il banchetto durò due giorni e due notti. Tutti stavano bevendo gioiosamente e stavano chiacchierando gli uni con gli altri. Tuttavia, per quanto possa essere bello un banchetto, prima o poi doveva terminare. Quando l'evento finì, Chu Feng e gli altri iniziarono a dirigersi verso la montagna del Legno Turchese.


Stavolta il capo dell'Alleanza degli Sciamani stavano guidando personalmente il gruppo. Perfino Miao Renlong era partito con loro. A parte i due, insieme a due grandi Semi Martial Emperor al picco del loro stadio, erano stati mandati anche centotrentotto Anziani, i membri d'élite dell'organizzazione. Era una formazione da battaglia estremamente potente.


I discepoli invece erano molti di meno, includendo Su Mei, Sima Ying, Lin Yezhou e Fu Feiteng, ce n'erano solo venti. Naturalmente c'era anche Chu Feng.


Il motivo di questa disparità era che la caccia delle nove organizzazioni era sopratutto una dimostrazione di forza. Come avrebbero potuto farlo senza mandare molti Anziani?


Nonostante i discepoli fossero in teoria i protagonisti della caccia delle nove organizzazioni, la montagna del Legno Turchese aveva mandato solo venti inviti ad ogni Sect.


Anche ogni organizzazione poteva decidere quale discepolo portare, potevano solo selezionarne venti.


Chu Feng e gli altri erano sulla stessa nave da guerra al momento. Visto che gli spostamenti del mezzo erano alimentati dall'energia degli Anziani, Chu Feng e gli altri discepoli erano liberi di fare ciò che volevano.


"Junior Chu Feng, mi sbagliavo prima. Spero che, visto che sei una persona di grande statura morale, dimenticherai delle offese che ti ho arrecato."


Chu Feng sentì all'improvviso una trasmissione della voce. Anche se non poteva determinare chi fosse stato a mandarla, Chu Feng riuscì a capire che era la voce del discepolo Zhao Kai.


"Junior Chu Feng, ho sbagliato. Spero che tu mi perdonerai." Un altro messaggio arrivò alle sue orecchie, era la voce di Chen Mu.


Sia Zhao Kai che Chen Mu erano i geni dell'Alleanza degli Sciamani. Erano entrambi Martial King di ottavo livello ed erano potentissimi Sciamani. Erano inferiori solo a Lin Yezhou e Fu Feiteng.


Allora, quando Chu Feng era appena arrivato nell'Alleanza degli Sciamani, come molti altri discepoli, lo avevano sfidato. Tuttavia erano stati sconfitti e umiliati entrambi da lui.


Questa questione aveva creato un'enorme ostilità tra loro e Chu Feng. A dire il vero, entrambi avevano pensato di vendicarsi.


Tuttavia, dopo che Chu Feng era diventato ancora più potente, aveva sconfitto perfino Lin Yezhou e poi si era unito all'Alleanza, i due avevano cambiato idea.


Dopo un'attenta considerazione, entrambi avevano deciso di riconciliarsi con Chu Feng. Tuttavia, per preservare la loro reputazione, avevano evitato di riconoscere i loro torti pubblicamente e non avevano avuto altra scelta se non scusarsi tramite trasmissioni della voce.


Chu Feng non rispose, ma si girò verso di loro e annuì con un sorriso. La sua intenzione era chiara; non era una persona dalle vedute ristrette e non li avrebbe considerati dei nemici dato che si erano scusati.


Chu Feng era così. Finché gli altri non l'avessero maltrattato, non li avrebbe provocati. Inoltre aveva sentito che i due si erano scusati sinceramente.


Dopo Zhao Kai e Chen Mu, Chu Feng continuò a ricevere altre scuse. Erano tutte persone che avevano cercato di rendergli la vita difficile in passato. Chu Feng rispose nello stesso modo.


Anche se nessuno si era scusato con lui pubblicamente, tutti capirono che Chu Feng si era riconciliato con quelle persone.


Pensando che i geni più potenti dell'Alleanza finalmente avrebbero potuto convivere in pace, Sima Ying e gli altri iniziarono a sorridere contenti.


Non importava quanto competessero tra di loro, dopotutto facevano parte della stessa famiglia. Ora dovevano unirsi contro dei nemici comuni. Naturalmente era positivo che Chu Feng potesse riconciliarsi con loro.


"Chu Feng." Proprio in quel momento Lin Yezhou si fece avanti e guardò con serietà il giovane.


La sua azione ruppe l'atmosfera armoniosa. Tutti a parte Chu Feng si tesero.


Conoscevano molto bene Lin Yezhou. Era una persona molto presuntuosa e vendicativa.


Temevano che avrebbe rifiutato di accettare la sconfitta e che avrebbe creato problemi per Chu Feng.


"Yezhou, siamo tutti una famiglia, parliamone." Fu Feiteng si fece subito avanti e offrì un consiglio. Non desiderava che ci fossero dei conflitti interni nell'Alleanza prima della caccia.


"Non ho bisogno che ti preoccupi dei miei affari." Tuttavia Lin Yezhou rispose in modo davvero scortese.


"Non sei ancora convinto?" Anche Sue Mei si alzò e si mise di fronte a Chu Feng. Da tempo trovava davvero sgradevole questo Lin Yezhou. Eppure osava comunque causare loro guai. Stavolta non gliel'avrebbe lasciata passare liscia.


"Junior Su Mei, è una questione tra me e Chu Feng, spero che non interferirai." In confronto a quando si era rivolto a Fu Feiteng, Lin Yezhou mostrò molto rispetto alla ragazza. Tuttavia continuò a camminare verso Chu Feng.


"Xiao Mei." Chu Feng si fece avanti. Non si sarebbe di certo nascosto dietro una donna. Inoltre non temeva Lin Yezhou.


Tuttavia Lin Yezhou disse qualcosa che sbalordì tutti.


Si inchinò profondamente e disse con tono umile, ma rigido: "Junior Chu Feng, ti ho reso le cose difficili così tante volte. Mi scuso per questo. Indipendentemente che tu sia disposto a perdonarmi o no, devo comunque chiederti di darmi un'altra occasione per favore. Vorrei che ci riconciliassimo."
                                


                                



