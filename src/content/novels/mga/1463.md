---
title: Capitolo 1463 – Un esperto isolato dal resto del mondo
pubDate: 2024-07-22T13:13:16.512Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Quando Chu Feng ricevette la lettera d'invito, una trasmissione della voce risuonò nelle sue orecchie: "Ricorda, sei diverso da loro. Anche se discepoli come Lin Yezhou possono essere sbalorditivi, capiteranno comunque diversi giovani come lui ogni cento anni.
Tu invece, figuriamoci mille anni, probabilmente un talento come te non capiterebbe nemmeno per altri diecimila anni. E io lo so, per questo ti ho stimato così tanto e anche il lord direttore lo sa. Per questo mi ha chiesto di badare a te.
Così, non biasimarlo, è solo troppo preoccupato per te."


"Capisco."


Chu Feng non biasimava Dugu Xingfeng, capì il significato dietro le parole di Bai Yuan. Era proprio perché il direttore lo stimava molto che non desiderava condividerlo con l'Alleanza degli Sciamani.


Ma ora non c'era modo di cambiare la situazione, perciò, anche se Dugu Xingfeng era scontento della decisione di Chu Feng, non aveva altra scelta che tollerarlo.


Solo il fatto che aveva mandato Bai Yuan dimostrava che lo aveva accettato e che stimava Chu Feng.


Come poteva Chu Feng biasimare una persona del genere.


Era un membro della generazione preoccupato per lui che lo stava rimproverando per il suo bene. Come poteva provare ostilità nei confronti di una persona del genere?


"Amici, ho ancora delle questioni di cui occuparmi. Ora mi congederò."


"Oh, giusto. Domani verranno annunciate le regole della caccia. Assicuratevi di essere presenti. Forse alcuni di voi potrebbero tenere lo stendardo del proprio Sect." Bai Yuan se ne andò con un sorriso.


Lin Yezhou si scambiarono delle occhiate piene di aspettativa.


Tenere lo stendardo era una sorta di onore nella caccia delle Nove Organizzazioni.


Ogni direttore avrebbe potuto scegliere due persone che avrebbero potuto tenere lo stendardo e avrebbero avuto l'autorità di comandare gli altri.


Tutti però volevano ottenere questo raro onore. Era una dimostrazione della propria forza e, per qualcuno come Lin Yezhou, una fonte di sicurezza.


In effetti Lin Yezhou era stato la prima scelta per l'Alleanza finora. Tuttavia quest'anno la situazione era un po' diversa. Con Su Mei qui, sapeva che non lo sarebbe stato più.


Comunque, c'erano comunque due posizioni disponibili ed era sicuro che sarebbe stato lui il secondo.


Tuttavia doveva ringraziare Chu Feng per questo. Era contento che Chu Feng avrebbe rappresentato la montagna del Legno Turchese e non l'Alleanza degli Sciamani.


"Mi chiedo come sarà la caccia di quest'anno."


"Ho sentito che la caccia di quest'anno si terrà in una rovina dell'Antica Era. Devi sapere che i resti delle Antiche Ere sono estremamente pericolosi."


Le regole cambiavano ogni anno, così Sima Ying e gli altri si incuriosirono e si entusiasmarono.


Quando Sima Ying vide gli altri discutere con fare acceso, mentre Chu Feng rimaneva in silenzio come uno spettatore, chiese con curiosità: "Sembra che non ti interessino le regole della caccia. Sei sicuro di poter ottenere il primo posto?"


"Primo posto? Non mi importa davvero." Chu Feng sorrise. Era la verità, il suo scopo principale era il tesoro contenuto nelle rovine dell'Antica Era.


Il suo unico obiettivo era di ottenere il tesoro, così le regole e lo stendardo sarebbero state tutte questioni insignificanti per lui. Dopotutto quelle questioni riguardavano solo fama insignificante, mentre il tesoro era il motivo per cui si era unito alla montagna del Legno Turchese in primo luogo.


E ora finalmente era alla sua portata.


All'improvviso Fang Tuohai disse: "Oh, giusto. Senior, siete appena arrivati oggi. Così dovete sapere che persona sorprendente è venuta nella nostra montagna del Legno Turchese, vero?"


"Persona sorprendente? Chi?" Fang Tuohai riuscì a destare l'interesse della folla. Dato che erano giovani, erano pieni di curiosità e adoravano questo tipo di pettegolezzi.


"Persona sorprendente? Di fronte ai direttori, chi può essere considerato tale? Che sia arrivato un Martial Emperor?" Chiese con sdegno Lin Yezhou.


Sapeva che le Nove Organizzazioni avevano tutte Martial Emperor nei loro ranghi. Tuttavia ricoprivano tutti cariche molto elevate e fuori dalla portata della gente comune. Si sarebbero allenati con dedizione e avrebbero cercato di diventare sempre più potenti. Pochissimi si sarebbero preoccupati delle questioni del mondo esterno. Così naturalmente non si sarebbero disturbati a partecipare a qualcosa come la caccia alle nove organizzazioni.


A parte i Martial Emperor, pochissime persone sarebbero riuscite ad attirare l'interesse di Lin Yezhou.


"Non è un Martial Emperor, né proviene dalle nove organizzazioni. Tuttavia ha battuto un Anziano principale delle Nove Organizzazioni." Fang Tuohai chiaramente non aveva notato lo spregio nel tono di Lin Yezhou, così continuò.


"Un estraneo ha battuto un Anziano principale? Che coraggio!"


Anche se le Nove Organizzazioni sarebbero state le protagoniste della caccia, avrebbero sempre invitato altri Sect per unirsi al divertimento. In effetti, anche alcuni dei loro discepoli avrebbero partecipato alla competizione.


Tutti intuirono che doveva essere un estraneo.


Tuttavia, al contrario delle nove organizzazioni, quei Sect erano molto piccoli e deboli, non potevano reggere il confronto. Nemmeno i loro discepoli avrebbero osato provocare i membri delle nove organizzazioni. Chi poteva essere così audace?


"Cos'è successo esattamente? Presto diccelo." Sima Ying e gli altri divennero ancora più curiosi. Perfino Lin Yezhou che provava sdegno iniziò a drizzare le orecchie.


"È successo questo. Per gentilezza, il daoista serpente d'argento del tempio d'acqua di giada ha radunato molti direttori e Anziani di altri Sect e ha deciso di insegnare loro qualche mistero della coltivazione marziale. Tuttavia uno degli altri direttori ha precisato di fronte a tutti che ciò che stava dicendo loro era sbagliato e che avrebbe solo tardato i loro progressi."


"Il daoista Serpente d'Argento si è infuriato subito e poi ha deciso di dare una lezione a quella persona. Tuttavia, dopo un solo scambio, è stato sconfitto." Disse Fang Tuohai.


"Sei certo che sia stato sconfitto in un solo colpo?" Chiese Fu Feiteng.


Il daoista Serpente d'Argento era comunque un potente esperto anche se non era al picco del Semi Martial Emperor. Sia la sua forza che la sua reputazione erano alla pari con Bai Yuan. Era molto rinomato tra le nove organizzazioni.


Eppure come poteva qualcuno come lui venire sconfitto da un altro direttore in un solo scambio?


"Assolutamente! Era davvero il daoista Serpente d'Argento. Questa questione ha allarmato molte persone e il direttore del tempio Acqua di Giada si è presentato personalmente. Tuttavia, per qualche motivo sconosciuto, hanno risolto tutto senza problemi. Nessuno ha attaccato il direttore che ha sconfitto il daoista."


"Aspetto più importante, prima che quell'uomo se ne andasse, ha perfino detto al direttore del tempio Acqua di Giada di controllare bene cosa insegnava quell'Anziano, così da non dire qualcosa che avrebbe potuto ostacolare i progressi degli altri."


"Ditemi, è una persona sbalorditiva o no?" Chiese con un'espressione adorante Fang Tuohai.


"Sorprendente, davvero sorprendente. Molto probabilmente è un esperto che si è isolato dal resto del mondo e che è venuto nella montagna del Legno Turchese. Altrimenti il direttore del tempio Acqua di Giada avrebbe potuto attaccarlo."


"Junior, dimmi presto, a quale organizzazione appartiene? Qual è il suo nome?"


"Giusto, diccelo presto." Fu Feiteng e gli altri si incuriosirono.


"Per pura coincidenza, proviene dal dominio dell'Alleanza come voi."


"Non so quale sia il suo nome, ma credo che proveniva dalla Foresta di Bambù delle Foglie Cadute." Disse Fang Tuohai.
                                


                                



