---
title: Capitolo 1467 – Scioccare Tutti
pubDate: 2024-07-22T17:13:16.512Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Scommetterò sull'amico Chu Feng."


Molti rimasero sbalorditi, non si sarebbero mai aspettati che delle persone avrebbero scommesso su un discepolo debole come Chu Feng.


Dopotutto, la posta in gioco era estremamente alta. Chi era così sciocco da scommettere su un rifiuto del genere? Che abbia troppe ricchezze da sprecare?


La folla scoprì che era stato Miao Renlong dell'Alleanza degli Sciamani a parlare.


"Cosa... senior Miao, perché l'ha fatto?"


Miao Renlong non aveva scommesso sulle splendide sorelle del giardino dei Diecimila Fiori, né sui suoi giovani talenti Su Mei o Lin Yezhou, ma su Chu Feng.


Era davvero scioccante. Dopotutto Miao Renlong aveva un'ottima reputazione. Se gli altri si fossero comportati in modo sciocco, sarebbe stato accettabile, ma Miao Renlong non sembrava una persona imprudente.


"Scommetterò sull'amico Chu Feng della montagna del Legno Turchese." In quel momento risuonò un'altra voce, era il capo dell'Alleanza degli Sciamani.


"Anche lui ha puntato su Chu Feng? Cosa sta succedendo esattamente? Che le tecniche Spirit di Chu Feng siano così sbalorditive?"


In quel momento, la folla si stava riempiendo di curiosità. Tuttavia, non importava quante domande si facessero, solo le persone che sapevano di come Chu Feng fosse un discepolo nominale dell'Alleanza degli Sciamani avevano capito il motivo dietro le loro azioni.


All'improvviso un'altra persona disse: "Scommetto su Chu Feng." Era Bai Yuan della montagna del Legno Turchese.


Silenzio. La folla già era scioccata prima, figuriamoci adesso.


"Chu Feng." Dugu Xingfeng si era alzato e anche lui aveva fatto la sua puntata. Dopo aver detto queste parole, si rivolse verso Chu Feng e annuì con un sorriso. Sembrava che stesse cercando di esprimere la sua buona volontà nei confronti del giovane talento.


Folle, erano tutti impazziti.


No, non erano le persone che avevano scommesso Chu Feng ad essere impazzite, erano gli spettatori ad essere rimasti storditi.


Che sorta di situazione era questa? Tra i centoottanta discepoli delle Nove Organizzazioni, il più debole aveva ricevuto quattro puntate consecutive. Ora era quotato quanto le due sorelle più forti del giardino dei Diecimila Fiori. Era estremamente difficile da accettare.


"Punto su Qin lingyun." Disse il Folle Assassino Tuoba.


"Finalmente qualcuno di normale. Temevo che tutti avrebbero puntato su quel rifiuto."


Solo allora la folla poté tirare un sospiro di sollievo. Si erano resi conto di non stare sognando, ma non riuscivano ancora a capire il motivo dietro le scommesse sconvolgenti di prima.


La gente poi spostò lo sguardo verso la villa della forgia della spada. Ora sarebbe stata questa organizzazione a decidere chi avrebbe ricevuto più scommesse. Dopotutto mancavano solo loro.


"Amica Wan'er, so che non mi deluderai. Scommetterò su di te." Disse per primo il direttore della villa della Forgia della Spada. Era evidente che riponesse le sue speranze in Nie Wan'er, che rispose con uno splendido sorriso tranquillo. Stava ringraziando questa figura importante per il suo supporto.


"Dato che il lord direttore sta scommettendo sulla signorina Wan'er, io scommetterò sulla signorina Xi'er." Disse un Anziano della villa della Forgia della Spada. Era estremamente potente. Era un Semi Martial Emperor di ottavo livello, più forte sia di Bai Yuan che del Folle Assassino Tuoba. Così era abbastanza ricco da poter partecipare a questa scommessa.


Anche se Chu Feng era arrivato miracolosamente allo stesso livello delle sorelle, alla fine era stato comunque superato.


In quel momento, il solo che non era intervenuto era il vecchio daoista Wuliang, la persona che aveva proposto questa iniziativa.


Tutti sapevano che anche lui aveva molta fiducia nelle splendide sorelle. In effetti era la persona che le stimava di più.


Sei anni fa, le due donne avevano partecipato alla caccia per la prima volta. Allora nessuno le conosceva, eppure il vecchio daoista Wuliang aveva scommesso su di loro. Le splendide sorelle così erano diventate l'incognita della caccia.


Anche se non avevano vinto di netto come avevano fatto tre anni fa, avevano comunque occupato il primo posto anche allora.


Così la folla era sicura che sarebbero state le due donne ad avere l'onore di aver ricevuto più puntate.


Tuttavia il vecchio daoista Wuliang non fece la sua scommessa immediatamente. Invece guardò Chu Feng e chiese: "Amico della montagna del Legno Turchese, il tuo nome è Chu Feng, vero?"


"Sì senior." Chu Feng porse i suoi rispetti e annuì.


"Non male, allora stavolta scommetterò su di te." Disse il vecchio daoista Wuliang.


"Cosa? Davvero? Ho sentito male? Come può essere?!!!"


Stupore. Un incredibile stupore. Se la folla era ancora riluttante ad accettare che tre persone avessero scommesso su Chu Feng, l'interno del daoista Wuliang li sconvolse.


Che sorta di individuo era il vecchio daoista Wuliang? Era il dio delle scommesse! Da quando aveva proposto questa iniziativa, non aveva mai perso nemmeno una volta.


Tuttavia, cosa gli stava succedendo stavolta? Perché avrebbe scommesso su Chu Feng della montagna del Legno Turchese? Che fosse un'altra incognita?


Com'era possibile però? Era soltanto un Martial King di sesto livello. Indipendentemente da quanto potesse essere potente, come poteva contendere con guerrieri al nono livello?


"Cosa sta facendo? Non sta scommettendo a caso?"


Qin Lingyun e gli altri discepoli della montagna del Legno Turchese stavano tremando per la rabbia. Avevano la sensazione che il loro cuore e i loro polmoni stessero per scoppiare per la furia.


All'inizio avevano pensato che Chu Feng sarebbe rimasto umiliato, eppure non solo aveva mantenuto il suo onore, era anche diventato il centro dell'attenzione dopo aver ricevuto cinque puntate. Non solo ora era alla pari con le splendide sorelle, aveva anche il doppio delle puntate che aveva ricevuto Qin Lingyun.


In quel momento, mostrarono delle smorfie e i loro volti si inverdirono per l'invidia.


"Finalmente abbiamo concluso. Le scommesse di quest'anno sembrano piuttosto entusiasmanti." Disse con un sorriso raggiante il capo del giardino dei Diecimila Fiori. Tuttavia il sorriso magnifico e solenne della donna era un po' innaturale, era sbalordita. Nemmeno lei si aspettava che le puntate di quest'anno sarebbero state così diverse.


Tuttavia alla fine era comunque un pareggio cinque contro cinque. Così riuscì ad accettarlo. Dopotutto era certa che le sue discepole avrebbero vinto.


"Dato che è finita, possiamo disperderci ora. Domani sarà il giorno della caccia. I vincitori e chi perderà i suoi risparmi verranno decisi dalla caccia." Disse il direttore del tempio dell'Acqua di Giada. Nemmeno la sua espressione era molto contenta. Nel suo tono c'era un po' di amarezza.


Non gli era piaciuto l'evento di quest'anno, aveva la sensazione che Dugu Xingfeng, il vecchio daoista Wuliang, Miao Renlong e gli altri stessero scommettendo a caso.


Così per lui queste scommesse avevano perso ogni significato. Anche se fosse riuscito a vincere, non si sarebbe goduto la vittoria.


In effetti, molti avevano lo stesso presentimento. Sentivano che le scommesse di quest'anno erano diverse rispetto agli anni precedenti e che fossero molto noiose.


"Aspettate un momento, anche io desidero fare una scommessa."


Proprio in quel momento, quando tutti stavano per andarsene, intervenne un'altra persona.
                                


                                



