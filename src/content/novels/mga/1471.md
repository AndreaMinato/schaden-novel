---
title: Capitolo 1471 – Sei il Numero Uno
pubDate: 2024-07-22T21:13:16.513Z
tags:
    - mga
---


<em>Capitolo sponsorizzato, ringraziamo Edoardo!
8 capitoli in coda, 0/3
-Schadenfreude</em>


Nie Wan'er e Nie Xi'er mostrarono espressioni sbalordite. Erano profondamente scioccate e facevano un po' pena.


Quando il loro attacco finale era fallito, la loro rabbia non poté che trasformarsi in impotenza riluttante.


"Impossibile, è impossibile! Come abbiamo potuto perdere contro di te?" Gridò Nie Xi'er con amarezza. Delle lacrime velarono i suoi occhi.


Umiliazione. Per lei era un'enorme umiliazione. Lei, che si considerava la discepola numero uno delle nove organizzazioni, era stata sconfitta. Per lei era come se qualcuno l'avesse derubata del suo trono.


Da oggi in avanti, non sarebbero state più loro due ad avere questo primato, ma sarebbe stato Chu Feng.


Lo sapeva molto bene. Questo era il motivo per cui aveva così tanta difficoltà ad accettarlo.


"Siete forti, ma non così tanto."


"Mentre il vostro potere combattivo si avvicina molto a quello di un Semi Martial Emperor di quarto livello dopo aver usato i vostri poteri divini, non siete ancora a quel livello.


"Dopotutto i Semi Martial Emperor sono un'esistenza superiore ai Martial King. Non importa quanto sia forte un Martial King, quanto sia stupefacente il suo potere combattivo, può solo avvicinarsi a quel livello e non essere alla pari con loro."


"Io però sono diverso da voi. Ho usato potere Spirit e non potere marziale. Io sono capace di affrontare alla pari un Semi Martial Emperor di quarto livello."


"Così non potete competere con me. Non è stato un incidente, è stato solo logico." Disse lentamente Chu Feng.


"Tu..." Nie Xi'er si sedette a terra affranta. Aveva un'espressione spenta e pareva aver ricevuto un profondo shock.


Se Nie Xi'er era stata gelida come la neve d'inverno, allora le parole di Chu Feng avrebbero solo aggiunto grandine.


Nie Wan'er sostenne sua sorella e disse: "Hai vinto. Lasciaci andare." Il suo tono era un po' implorante.


Aveva paura. Temeva che Chu Feng le avrebbe trattenute.


Con un solo sguardo, Chu Feng iniziò a dissipare la formazione che le sorelle non erano riuscite a rompere nemmeno dopo aver esaurito tutte le loro forze.


"Potete andarvene. Non vi accompagnerò alla porta." Disse facendo un cenno con la mano Chu Feng.


Le palpebre di Nie Wan'er fremettero. Si alzò per andarsene ma all'improvviso si fermò. Si girò e disse: "Chu Feng, ammetto che sei molto potente. Ora sei il numero uno tra tutti i discepoli delle Nove Organizzazioni."


Dopodiché Nie Wan'er e Nie Xi'er se ne andarono. Nessuno sapeva che erano venute qui e i pochi avevano assistito a questo scontro.


"Sapevo che eri molto potente, ma non mi aspettavo che fossi così formidabile. Forse presto emergerà il signore di una nuova era." Risuonò la voce di un vecchio. Era Hong Qiang.


Hong Qiang era un Semi Martial Emperor al picco del suo stadio. Così poteva entrare e uscire da questo luogo senza lasciare traccia. Se non avesse desiderato rivelarsi, allora Chu Feng e gli altri non sarebbero riuscito a percepirlo minimamente.


Tuttavia era chiaro che fosse rimasto lì da un bel po' di tempo. Se non altro aveva visto come Chu Feng aveva battuto le sorelle Nie.


"Amici, potete permettermi di parlare in privato con Chu Feng?" Chiese con un sorriso Hong Qiang.


Sentendo questo, Lin Yezhou e gli altri se ne andarono frettolosamente. Quando uscirono dalla sala del palazzo, non si dimenticarono di sorridere e salutare rispettosamente Hong Qiang.


Sapevano tutti che sorta di persona era questo vecchio. Era al picco del Semi Martial Emperor ed era una persona allo stesso livello del loro direttore. Non avrebbero osato offendere una figura importante come lui.


"Chu Feng, le mie scuse, ti ho deluso. Non sono riuscito a sciogliere il sigillo sui semi del fiore di loto dalle fiamme ardenti."


"Senior, cosa dice? Sono stato io a disturbarla alla fine. Come può avermi deluso?"


"Credo che con le sue abilità, prima o poi riuscirà a sciogliere il sigillo." Disse con un sorriso Chu Feng.


"In realtà dovrei riuscirci presto. Ci riuscirò dopo che la caccia sarà finita." Disse Hong Qiang.


"Mi fido di lei." Chu Feng prese una sedia e poi disse: "Prego si sieda Senior. Sono passati molti giorni da quando ci siamo visti e vorrei parlarle di alcune cose."


Dopo essersi seduto, Hong Qiang disse con un sorriso: "Mn, anche io vorrei sentire dei dettagli di come hai sconfitto il terzo principe del clan imperiale Dongfang."


Chu Feng sorrise. Era sorpreso di quanto era ben informato, era riuscito a sapere molto velocemente della questione. Inoltre, aveva chiaramente usato lo pseudonimo di Feng Chu, eppure Hong Qiang era riuscito a capire chi era.


"In realtà è successo così..." Dopo un breve momento di stupore, Chu Feng non cercò di nascondere nulla e iniziò a narrare cos'era successo in pieno dettaglio.


Allo stesso tempo, le due sorelle Nie Wan'er e Nie Xi'er tornarono nella loro residenza.


Al loro arrivo, trovarono una persona. Era una donna che aveva vissuto per innumerevoli anni, ma che aveva mantenuto l'aspetto di una persona di mezz'età. Non solo era molto bella, ma anche raffinata. Aspetto più importante, emanava un'aura opprimente che i coltivatori ordinari non possedevano.


Era la direttrice del giardino dei diecimila fiori, la maestra delle due sorelle.


"Siete andate a cercare Chu Feng?" Chiese la donna.


"Mn." Nie Wan'er annuì.


"Sembra che siete state sconfitte." Disse la direttrice.


"Mn." Nie Wan'er annuì di nuovo.


"Sigh...." La donna sospirò profondamente. Sembrava molto delusa.


"Avete usato tutte le vostre forze?"


"Sì maestra."


"Avete usato il potere divino?" Chiese la direttrice.


"Sì."


"A che livello?"


"Ci siamo trasformate." Rispose Nie Wan'er.


"In tal caso, quanto si è dovuto impegnare per sconfiggervi?" Continuò a domandare la donna.


"Non siamo riusciti a ferirlo minimamente. Siamo state costrette ad annullare la nostra trasformazione a causa delle sue tecniche Spirit." Rispose Nie Wan'er.


"..." La direttrice divenne silenziosa. Dopo molto tempo, chiese: "Ha nascosto la sua forza? Che sia un Semi Martial Emperor?"


"No, è solo un Martial King di sesto livello." Disse Nie Wan'er.


"In tal caso, come ha potuto sconfiggervi?" La direttrice si agitò, non osava credere che fosse vero.


"Siamo delle incompetenti maestra." Nie Wan'er e Nie Xi'er si inginocchiarono a terra.


"Non ditemi che le sue tecniche Spirit sono state così potenti che siete state sconfitte. Vi ho insegnato bene come affrontare gli Sciamani. E ora... siete esperte nel batterli. Così... ditemi la verità. Perché siete state sconfitte?"


"Maestra, sappiamo che è incredibile. Ma le sue tecniche Spirit sono straordinarie ed estremamente potenti. È il più forte Sciamano dal Mantello Reale del Marchio dell'Insetto che abbiamo mai incontrato."


"Anche se lo sfidassimo dieci, cento o anche mille volte ancora, il risultato sarebbe lo stesso." Disse con sincerità Nie Wan'er. Raramente ammetteva la sconfitta, ma stavolta non aveva scelta.


Per tutta la battaglia, Chu Feng era sembrato molto rilassato. Non erano riuscite a costringerlo ad usare i suoi assi nella manica. Chu Feng possedeva ancora innumerevoli altre tecniche di cui non sapevano nulla. Così Nie Wan'er si era resa conto che non erano affatto allo stesso livello.


"..." La direttrice si ammutolì di nuovo. Dopo un po' disse: "Dugu Xingfeng, maestro dell'Alleanza degli Sciamani, vecchio daoista Wuliang, Miao Renlong, vecchie volpi. Ora so perché stimate così tanto Chu Feng."


"Ricordate, d'oggi in avanti non provate a diventare amiche di Chu Feng, ma non dovete nemmeno inimicarvelo."


"Ricevuto." Nie Wan'er e Nie Xi'er non osarono disubbidire, né desideravano farlo.
                                


                                



