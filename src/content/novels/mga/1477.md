---
title: Capitolo 1477 –  Organismi dell'Antica Era
pubDate: 2024-07-23T03:13:16.513Z
tags:
    - mga
---


<em>Capitolo sponsorizzato, ringraziamo Edoardo!
2 capitoli in coda, 0/3
-Schadenfreude</em>


Sentendo queste parole, gli otto Anziani fecero delle smorfie, ma non osarono parlare. Impotenti, rivolsero lo sguardo verso l'Anziano Xue.


Al momento le labbra del vecchio stavano fremendo lievemente, ma alla fine si fece coraggio e disse con tono umile: "Mia signora, ci è stato ordinato dal maestro della Sacra Assemblea di proteggere questo luogo. Ora che qualcuno si è introdotto nell'area proibita, non possiamo ignorare..."


"Non dire altro. Mi occuperò io della questione. Voi dovete solo ubbidire, rimanete qui e fingete che non sia accaduto nulla."


"Ricordate, se qualcuno di voi oserà interferire, non la passerete liscia così facilmente." Le fiamme viola e gassose rilasciarono di nuovo una voce fredda e spietata.


"Woosh!"


Dopo aver detto questo, la nuvola purpurea di fuoco si rimpicciolì e sparì in lontananza. Era diretta verso le rovine dell'Antica Era.


"Cosa facciamo ora?" La signora si girò verso gli altri sette.


"Facciamo come dice. Perfino il signore della Sacra Assemblea deve prendere in considerazione quella persona. Gente come noi non può permettersi di offenderla."


L'Anziano Xue dal temperamento feroce chiuse gli occhi. Nonostante fosse riluttante, non poteva farci nulla. Dopo il duro colpo ricevuto alla sua autostima, poté solo serrare le palpebre per recuperare la compostezza.


"È un Anziano della Sacra Assemblea del Legno Turchese. Dovrebbe almeno mantenere una certa compostezza, no? Perché fa così tanto clamore? Sa quanto è vergognoso un atteggiamento del genere?" Destato dal rumore, l'espressione dell'Anziano Xue divenne ancora più scocciata. Tuttavia alla fine spostò lo sguardo verso la formazione Spirit.


"Cielo! Com'è possibile?!" Il suo viso vecchio rivelò un'espressione stupita.


Il profilo che di solito mostrava la formazione era scomparso come se non fosse mai stato lì fin dall'inizio.


Sapevano molto bene quanto era potente la formazione. Finché fosse stata attivata, sarebbe riuscita a rintracciare ogni movimento dell'intruso e avrebbe rivelato la sua immagine nella barriera. Era impossibile sfuggirle.


Eppure la persona che l'aveva attivata era scomparsa. Questo significava che non doveva essere una figura ordinaria, se non altro, era impossibile che fosse un discepolo delle Nove Organizzazioni.


"Ha sciolto una formazione di tracciamento? Un discepolo non potrebbe riuscirci, sicuramente non è uno dei giovani che sta partecipando alla caccia. Un esperto si è intrufolato nell'area proibita. Anziano Xue, cosa dovremmo fare?" Gli Anziani presenti furono colti dal panico.


Anche se avevano molta esperienza ed erano riusciti a diventare membri della Sacra Assemblea, la questione era troppo seria al momento; non potevano rimanere calmi e ignorarla.


"Rimanete qui di guardia. Tornerò nella Sacra Assemblea per informare il maestro della Sacra Assemblea." L'Anziano Xue si alzò.


"Ma quella persona ha detto che non potevamo interferire...?" Gli altri sette Anziani si preoccuparono.


"È più grave offendere lei o il capo della Sacra Assemblea? Non avrete dei dubbi in merito?"


L'Anziano Xue volò via mentre parlava. Quando la sua voce riecheggiò nelle orecchie dei sette Anziani, era già a migliaia di miglia di distanza.


Più era veloce, più significava che era estremamente agitato...


Dentro le rovine dell'Antica Era, Chu Feng aprì gli occhi. Era riuscito ad usare le sue tecniche Spirit sbalorditive per eliminare la formazione di tracciamento. La gente della montagna del Legno Turchese non l'avrebbe più potuto individuare.


Tuttavia non si rallegrò per questo, si accigliò. Si guardò attorno con cautela.


A diverse miglia di distanza, tra la vasta nebbia, erano apparsi numerosi occhi rossi come lanterne. Erano Organismi dell'Antica Era.


"Ho già nascosto deliberatamente la mia aura, ma avete comunque sentito il mio odore. Sembra che vi abbia sottovalutato."


"Dato che non posso più scappare, fatemi vedere quanto siete abili voi Organismi dell'Antica Era." Lo sguardo di Chu Feng diventò tagliente.


Sapeva già che esisteva questo tipo di creature nell'area attorno. Tuttavia l'area in cui si trovava Chu Feng non era vicina alle loro tane. Il giovane aveva pensato che, finché avesse nascosto la sua aura, non sarebbero riuscite a scoprirlo nemmeno se fosse rimasto immobile per un breve periodo di tempo.


Tuttavia sembrava che si fosse sbagliato. Questi Organismi avevano un olfatto estremamente sensibile ancora più potente del potere Spirit. Anche se Chu Feng aveva nascosto benissimo la sua aura, non era riuscito a sfuggire ai loro sensi.


Ora poteva solo affrontarle. Fortunatamente, anche se questi Organismi dell'Antica Era non erano deboli, erano solo al primo livello del Semi Martial Emperor. Chu Feng poteva gestirli con le sue tecniche Spirit.


"Roaaar!!"


All'improvviso risuonarono molti ruggiti. Finalmente Chu Feng riuscì a vederli.


Alti oltre tre metri e lunghi dieci metri, questi Organismi dell'Antica Era erano ancora più grossi di elefanti adulti. Tuttavia non erano così grandi in confronto a Bestie Mostruose dello stesso livello.


Anche se non erano molto grossi, il loro aspetto era strano. Sembravano lupi, ma non erano ricoperti da pelo, solo da scaglie.


Inoltre nelle loro teste non c'erano occhi, né dei nasi, c'era solo una bocca piena di denti affilati.


Tuttavia non significava che fossero ciechi e non potessero sentire odori, i loro occhi erano uno su ogni spalla e al posto dei loro nasi c'erano delle branchie ai lati delle loro costole da cui respiravano.


Quarantotto di questi mostri apparirono attorno a Chu Feng, circondandolo completamente.


"Sto solo passando di qui. Non avevo intenzione di offendervi." Chu Feng non attaccò subito, invece provò a comunicare con cautela con loro.


"Rooaaaar!" In risposta però ricevette dei ringhi. I quarantotto organismi spalancarono le fauci e caricarono con i loro artigli affilati come lame.


Avevano ignorato le parole di Chu Feng e avevano deciso di attaccarlo. Inoltre stavano usando il metodo d'attacco più primitivo.


"Dannazione." Pensò con amarezza Chu Feng.


Aveva scoperto che non solo questi Organismi erano al primo livello del Semi Martial Emperor, ma avevano un potere combattivo sconvolgente capace di battere persone di tre livelli superiori. Avevano nascosto molto bene il loro potere combattivo. Prima che iniziassero ad attaccare, perfino Chu Feng non aveva notato la loro potenza.


In altre parole, ora stava affrontando quarantotto Organismi dell'Antica Era al quarto livello del Semi Martial Emperor.


Pericolo. Era la prima volta che Chu Feng si era reso conto di quanto fossero pericolose le Rovine dell'Antica Era. Non si sarebbe mai aspettato che questi Organismi fossero così spaventosi.


"Posso solo affrontarli usando tutte le mie forze." Chu Feng non aveva scelta se non fronteggiarle.


"Huuuu!!"


Così, Chu Feng iniziò ad emettere un potere Spirit sconfinato simile ad un turbine. Questa enorme energia si precipitò sui quarantotto organismi.


"Bang, bang, bang, bang!"


Tuttavia, proprio quanto l'attacco di Chu Feng fu sul punto di raggiungere quelle creature, gli Organismi cambiarono forma. Diventarono perfettamente dritti come spade affilate e superarono le formazioni del giovane.


"Che problema spinoso. Sembra che potrò affrontarne una alla volta." Chu Feng girò il palmo e tirò fuori la Spada Sigilla Demoni.


Poi coprì la spada con il suo potere Spirit, raddoppiandone in un istante il potere.


Questo era un metodo speciale che prendeva in prestito il potere di un Armamento Reale per aumentare la forza di una formazione Spirit. Chu Feng non stava usando il suo Armamento Reale come principale fonte d'attacco, stava ancora contando sulle sue tecniche Spirit.


"Woosh!!"


Chu Feng sollevò la Spada Sigilla Demoni e caricò verso l'Organismo più vicino a lui.


Era estremamente rapido, più veloce perfino di un fulmine. In un batter d'occhio, era arrivato di fronte alla creatura e puntò la spada dritta verso la testa del mostro.


Chu Feng aveva notato la composizione straordinaria dell'antico organismo e aveva notato il suo punto debole più grande.


Anche se il suo attacco poteva sembrare semplice, era la fusione tra una tecnica di movimento, forza, velocità e potere combattivo, insieme a molte altre tecniche Spirit rafforzanti.


Si poteva dire che questo colpo contenesse un potere sconfinato, che questo affondo fosse enormemente distruttivo.


Chu Feng praticamente aveva sfoderato tutta la sua forza in un solo attacco. Questo attacco doveva funzionare, altrimenti sarebbe morto cercando di portarlo a termine.


"Puuuuu!!"


Risuonò un tonfo e sangue verde iniziò a schizzare ovunque. Non solo Chu Feng era riuscito a trapassare la testa dell'organismo, l'aveva fatta esplodere. Era riuscito ad uccidere il mostro.


"Altri quarantasette." Immediatamente dopo Chu Feng atterrò e si guardò attorno. Stava cercando di determinare quale Organismo stesse ancora caricando verso di lui e quali avrebbe potuto uccidere con un solo colpo.


"Roaaaar!"


Tuttavia, le quarantasette creature rimaste smisero di attaccare, invece iniziarono a correre verso una certa direzione.


Si radunarono tutte insieme e i loro corpi iniziarono ad emettere una lieve luce verde. Il bagliore diventò sempre più intenso e alla fine si fuse in un solo enorme mostro alto trenta metri e lungo cento.


Aspetto più importante, non emetteva più l'aura di un Semi Martial Emperor di quarto livello, ma di quinto.


"Ca**o, mi state prendendo in giro?"


Perfino Chu Feng rimase sbigottito.





