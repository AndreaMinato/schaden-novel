---
title: Capitolo 1478 – La Regina dei Fiori del Firmamento
pubDate: 2024-07-23T04:13:16.514Z
tags:
    - mga
---


<em>Capitolo sponsorizzato, ringraziamo Edoardo!
1 capitoli in coda, 0/3
-Schadenfreude</em>


"Ehi ascoltatemi, sono solo passato di qui. Non ho nessuna intenzione malvagia. Parliamone, va bene?"


Chu Feng provò a comunicare con l'enorme mostro brandendo la Spada Sigilla Demoni ricoperta di sangue.


"Roaaaaarrr!!"


L'enorme creatura rispose con un ringhio e rilasciando un'ondata di luce verde chiaro dalla bocca.


Vedendo questo, Chu Feng balzò immediatamente e iniziò a schivare.


"Boom!!"


in un istante, si sollevò una raffica e il terreno nero dove prima aveva poggiato i piedi Chu Feng esplose. Si formò un cratere ampio diverse decine di migliaia di metri. Anzi, non un cratere, ma una valle.


Il suolo delle Rovine dell'Antica Era era completamente diverso da quello esterno, era duro come il metallo ed era impossibile per delle persone ordinarie muoverlo. Eppure l'attacco di questo gigante aveva creato un cratere delle dimensioni di una valle.


Ci si poteva immaginare quanto sarebbe stato devastante al di fuori delle rovine dell'Antica Era.


Non era così tanto assurdo pensare che potesse scatenare una devastazione incredibile a questo livello.


"Dannazione, questa cosa non capisce la lingua umana." Chu Feng si rese conto della gravità della situazione. Si girò e si preparò a fuggire.


Aveva già scoperto che, nonostante gli Organismi dell'Antica Era fossero molto potenti e fossero abbastanza intelligenti, non avevano la minima umanità.


In altre parole, erano molto più simili alle bestie feroci. Anche se erano dotate di un grande potere, sapevano solo cacciare, mangiare e uccidere. Non avevano nessuna intenzione di dominare il mondo.


Tuttavia, pensandoci, Chu Feng lo trovò comprensibile. Se questi Organismi avessero avuto un'intelligenza umana e la capacità di cooperare, la montagna del legno Turchese avrebbe provato a sfruttarle. Come avrebbero potuto decidere di intrappolarle così? Dopotutto erano ancora più potenti di alcuni dei loro Anziani.


Tuttavia non era importante. La questione più rilevante era che al momento non poteva rivaleggiare con queste creature. Così doveva trovare un modo per scappare.


"Ji ji ji ji..."


Mentre stava cercando di scappare, risuonarono degli strani rumori.


Sembravano grida di uccelli, ma demoniaci. Questi suoni facevano rizzare i capelli.


Chu Feng si girò a guardare. Le sue pupille si rimpicciolirono immediatamente e si accigliò.


Dietro di lui c'era quell'enorme mostro e dietro delle fiamme viola.


Il suono spaventoso proveniva dal fuoco gassoso. Chu Feng poteva percepire quanto fosse spaventoso, era un'esistenza al livello di un Martial Emperor.


"Roaaaaaaaaaarrr!!"


Prima che Chu Feng potesse reagire, il fuoco raggiunse l'enorme mostro, che iniziò ad ululare disperatamente.


Tuttavia le grida durarono solo un istante. Le fiamme ridussero la creatura formata da quarantasette organismi in una pila di ossa.


Non solo era sparita ogni traccia di carne o sangue, le ossa rimaste crepitarono e si spaccarono.


Selvaggio. Questa era vera ferocia e crudeltà. Aveva divorato in un istante tutti gli organismi.


"Sono spacciato. C'è un mostro Martial Emperor, morirò qui?" Chu Feng si riempì d'ansia.


Tuttavia non era disposto ad accettare la morte così. Aveva sentito quanto erano straordinarie le fiamme viola. Anche se era un Organismo, doveva possedere una natura umana, così decise di cercare di comunicarci.


"Chu Feng, perché sei qui?" Risuonò una voce dalle fiamme viola.


"Tu... mi conosci?" Chu Feng ne fu scioccato. Questa persona sapeva il suo nome.


"Non puoi continuare ad avanzare. Questo posto è troppo pericoloso." La voce gli stava dando un consiglio con estrema gentilezza.


"Chi sei?" Chu Feng capì che l'altra parte non aveva intenzioni malvagie, così cercò di capire chi fosse.


"Io..." Le fiamme viola iniziarono ad esitare e diventarono silenziose. Chu Feng osservò in silenzio questa reazione, non insistette perché sapeva che l'altra parte stava esitando se rivelare o no il loro vero aspetto.


"Va bene. Dopotutto prima o poi dovrò incontrarti." Le fiamme viola iniziarono a vorticare. Si rimpicciolì e alla fine fece apparire una ragazza.


Indossava un abito molto semplice e privo di ornamenti. Anche il suo aspetto era molto ordinario, ma la sua pelle era bianca come la giada e incredibilmente pura.


"Yao'er?" Esclamò Chu Feng.


Aveva riconosciuto all'istante questa persona. Il suo nome era Yao'er ed era una ragazza che aveva incontrato mentre stava facendo la sua missione nel giardino medicinale del firmamento. Allora alcuni discepoli la stavano maltrattando e Chu Feng l'aveva salvata.


In seguito, quella ragazza lo aveva portato tra le erbe medicinali del firmamento e lo aveva aiutato a finire la missione. Era anche in quel luogo che aveva incontrato Jiang Furong.


Tuttavia, non si sarebbe mai immaginato che la sorvegliante del giardino sarebbe stata intimidita da discepoli ordinari, quella ragazza gentile che era rimasta in silenzio in realtà aveva la forza di un Martial Emperor. Era davvero scioccante, non riusciva a crederci.


"Chu Feng, tu... ti ricordi ancora di me?" Yao'er mostrò un'espressione contenta.


"Naturalmente. Yao'er, cosa sta succedendo esattamente? Da dove proviene il potere che hai mostrato prima?" Chu Feng le afferrò una spalla con emozione.


"I-io..." Yao'er iniziò a balbettare. Dopo un po' di tempo disse: "Mi dispiace, non sono umana."


"Non sei umana? Allora cosa sei?!"


"Sono una Stranezza Naturale, sono nata nell'Antica Era e sono riuscita a maturare solo dopo diverse decine di migliaia di anni."


"Mi sono svegliata diecimila anni fa. E loro... mi hanno chiamato regina dei fiori del firmamento."


"Allora, l'adamantio del firmamento che tu e la ragazza di nome Bai Ruochen avete ottenuto nel sotterraneo non era nascosto sottoterra, né è stato formato dall'energia del firmamento delle erbe."


"Era la mia casa, il mio guscio. Era una porzione del guscio rimasta quando mi sono formata." Disse Yao'er.


"..." Chu Feng rimase ancora più senza parole.


A quanto pareva la persona di fronte a lei non era una ragazzina, ma un vecchio mostro nato nell'Antica Era e maturato dopo diverse decine di millenni. Inoltre erano passati diecimila anni da quando era maturata.


In effetti, perfino... l'adamantio capace di formare Armamenti Imperiali che lui e Bai Ruochen avevano ottenuto era solo il suo guscio.


Non c'era da meravigliarsi che Chu Feng avesse sentito la ferocia, ma al tempo stesso familiarità provenire da Yao'er. A quanto pareva era dovuto all'energia del firmamento.


Le due tecniche marziali più potenti che Chu Feng possedeva, il Fendente e lo Scudo del Firmamento, richiedevano entrambe energie del firmamento. Così Chu Feng aveva molta familiarità con questo tipo di forza.


Eppure, non avrebbe mai pensato che la ragazzina sarebbe stata la regina dei fiori del firmamento, una Stranezza Naturale matura, un'esistenza al Martial Emperor che era al picco della Terra Sacra delle Arti Marziali.


"Yao'er, non capisco. Con la tua forza, perché ti nascondi nel giardino medicinale del firmamento, rimani una sorvegliante e accetti di ricevere i maltrattamenti e le umiliazioni di quei discepoli?" Chiese Chu Feng. Questo era il punto che lo confondeva di più.


Un grande Martial Emperor era all'apice di questo piano. Perfino in un'organizzazione della Montagna del Legno Turchese sarebbe stata un'esistenza straordinaria venerata e rispettata dalla gente.


Eppure la situazione di Yao'er era ben diversa. Per questo Chu Feng era confuso.                                
                        



