---
title: Capitolo 1479 – Un Martial King Straordinario
pubDate: 2024-07-23T05:13:16.514Z
tags:
    - mga
---


<em>Capitolo sponsorizzato, ringraziamo Edoardo!
0 capitoli in coda, 0/3
-Schadenfreude</em>


"Sono stanca delle dispute del Sect. Inoltre il giardino delle medicine del firmamento è il mio luogo di nascita, così sono legata a quel posto e ho deciso di rimanere lì."


"Per quanto riguarda chi mi ha umiliato e maltrattato, umpf, nessuno di loro è riuscito ad uscire vivere dal giardino delle medicine del firmamento." Un lampo freddo brillò negli occhi di Yao'er mentre rivelava un sorriso.


Quando Chu Feng vide la sua espressione, quasi sussultò. Aveva visto intento omicida molto intenso nel suo sguardo. Poteva intuire quante persone erano morte per mano sua.


Yao'er in realtà era un demone dal sangue freddo, ma Chu Feng non aveva paura di lei.


Capiva che, nonostante avesse ucciso innumerevoli persone, non aveva nessun intento malvagio nei suoi confronti.


"Perché sei venuto qui? È l'area proibita della montagna del Legno Turchese, non è un posto in cui puoi entrare."


"Se non le avessi fermate, anche se gli Organismi dell'Antica Era non ti divorassero vivo, la gente della montagna del Legno Turchese cercherebbe di ucciderti." Mentre lo menzionava, Yao'er mostrò una profonda preoccupazione.


"Questo... ad essere sinceri, sono venuto qui con uno scopo. Non posso andarmene prima di raggiungere il mio obiettivo." Disse Chu Feng.


"Qual è il tuo obiettivo?"


"Devo raggiungere le aree più profonde di quella zona laggiù." Chu Feng indicò la vasta nebbia. Si potevano sentire dei ringhi provenire da quella direzione. Ogni ruggito era più tonante del precedente.


"Vuoi ottenere i tesori di queste rovine?" Chiese Yao'er.


"Anche tu sai che ci sono dei tesori?"


"Naturalmente. Non solo io, anche la montagna del Legno Turchese lo sa. Altrimenti perché sarebbe un'area proibita?" Disse Yao'er.


"Anche se è così, devo comunque andarci. Inoltre ho già rimosso la formazione di tracciamento. Non sapranno se ho continuato ad avanzare o no." Rispose con ostinazione Chu Feng.


"Non dovresti essere così testardo." Consigliò Yao'er.


"So che lo stai dicendo per il mio bene, ma non rinuncerò."


"Prima gli Organismi dell'Antica Era mi hanno preso di mira perché sono stato disattento, ora però sarò più cauto. Non riaccadrà."


"Oh giusto. Sono davvero grato per il fatto che tu sia venuta fin qui per aiutarmi. Ti ringrazio."


"Inoltre ti ringrazio di nuovo per esserti rivelata a me e avermi parlato delle tue origini." Chu Feng sorrise, poi continuò ad avanzare verso le Rovine dell'Antica Era.


"Dato che sei così testardo, ti aiuterò. Ti farò capire quanto questo posto è pericoloso e spaventoso."


Yao'er si ritrasformò in una fiamma viola. Avvolse Chu Feng come un turbine, diventò un raggio di luce e si precipitò verso le rovine.


Era estremamente veloce, superava completamente l'immaginazione del giovane. Se Chu Feng non avesse usato gli Occhi Celesti, non sarebbe riuscito nemmeno a vedere l'ambiente attorno. Questo era ciò che significava essere un Martial Emperor, un'esistenza dal potere martial puro all'apice delle Terre Sacre delle Arti Marziali.


Durante il viaggio nelle profondità dell'Antica Era, Chu Feng percepì innumerevoli aure. Senza nemmeno pensarci, capì subito che dovevano essere Organismi e ognuno di essi aveva una forza incredibile capace di distruggerlo. Erano davvero spaventosi.


Fortunatamente Yao'er lo stava guidando, altrimenti avrebbe dovuto mantenere la massima cautela se avesse viaggiato da solo. Se avesse fatto anche un solo errore, probabilmente si sarebbe cacciato nei guai e poi sarebbe stato ucciso.


"Tap..."


Alla fine Yao'er smise di avanzare, c'era un burrone di fronte a loro. Era ampio diverse decine di migliaia di metri, era così profondo che non si poteva vedere il fondo né il confine di questa gola.


Aspetto più importante, un potere da Martial Emperor aveva formato un muro che sigillava il cielo. Questa parete non era pericolosa, né bloccava il cammino. Era più un confine per avvertire gli altri di non continuare.


Dall'altra parte di questa gola c'era una nebbia sconfinata e densa, al suo centro però mulinava un vortice dall'aura pericolosa.


"Cos'è quello?" Chiese Chu Feng.


"Posso dirti questo. Davanti a noi c'è una formazione offensiva dell'Antica Era. Superala e raggiungerai i tesori lasciati dall'esperto dell'Antica Era."


"Tuttavia quella formazione è estremamente spaventosa. Fin dai tempi antichi, innumerevoli esperti hanno tentato di attraversarla, ma la maggior parte di loro non sono più tornati." Disse Yao'er.


"Hai detto che la maggior parte non è più tornata, questo significa che non sono svaniti tutti. Qualcuno quindi è riuscito ad entrare e a tornare vivo?"


"Esatto. 8937 anni fa, un esperto è apparso nella Terra Sacre delle Arti Marziali. È venuto nella montagna del Legno Turchese e ha chiesto di esplorare le rovine."


"Non solo l'esperto nascosto era un Martial Emperor, era anche uno Sciamano dal Mantello Reale con il Marchio del Drago. Era davvero un grande esperto. Anche il maestro della Sacra Assemblea non osò rifiutare e finì con l'accettare la sua richiesta."


"Quando è tornato in questo posto, ha usato il suo Armamento imperiale Incompleto e ha colpito il terreno, formando questa gola e avvertendo le future generazioni di non entrare nella formazione."


"Dopo che se n'è andato, non è più riapparso. Non ci sono state più notizie di lui. Tutti hanno pensato che fosse rimasto ferito troppo gravemente e che fosse morto non molto tempo dopo." Disse Yao'er.


Chu Feng divenne silenzioso. Sembrava che stesse riflettendo su qualcosa. Tuttavia Yao'er pensò che fosse rimasto scioccato.


"Non sto cercando di sbalordirti apposta. Voglio solo farti capire che è un luogo che nemmeno dei Martial Emperor possono attraversare. Così è ancora più impossibile farlo per te."


"So che desideri il potere. Se lo vuoi davvero, posso aiutarti. Tuttavia non puoi entrare in quella formazione. Sono rimasta nella montagna del Legno Turchese per così tanto tempo e ho visto moltissimi esperti passare per la formazione per non tornare mai più." Disse con un'espressione preoccupata Yao'er.


Sorprendentemente però Chu Feng sorrise e poi iniziò a ridere freneticamente.


"Ahahahahah..."


Gli Organismi dell'Antica Era vicini iniziarono a ringhiare per la rabbia mentre la sua risata riecheggiava attorno.


Tuttavia le creature avrebbero solo ruggito senza osare avvicinarsi. Forse avevano paura di Yao'er o magari temevano la formazione offensiva oppure il crepaccio. In breve... si limitarono a ringhiare con rabbia da lontano.


"Chu Feng, c-cosa c'è?" Yao'er si agitò. Temeva che Chu Feng avesse ricevuto uno shock troppo enorme e che fosse impazzito.


"Hai detto... che nemmeno i Martial Emperor possono attraversare questa barriera. Ma se ci passassi attraverso, non significherebbe che perfino i Martial Emperor sono inferiori a me?" Chiese Chu Feng.


"Di cosa stai parlando?" Yao'er era confusa.


"Eheh... sto solo scherzando. Naturalmente so di essere inferiore ai Martial Emperor, ma sono sicuro di poter passare oltre la formazione offensiva."


Chu Feng balzò in avanti. Quando atterrò, arrivò dall'altra parte del crepaccio e stava camminando verso il vortice nebbioso.


"Sei impazzito? Quell'esperto che ti ho menzionato non era un ordinario Martial Emperor. Come puoi riuscirci, sei solo un Martial King!" Gridò Yao'er.


Chu Feng fece un cenno e non si disturbò nemmeno a girarsi. "Quel senior non era un Martial Emperor ordinario, e io non sono un Martial King ordinario."


Mentre lo vedeva allontanarsi sempre di più, lo sguardo di Yao'er si riempì di emozioni contrastanti. All'inizio era solo preoccupata e arrabbiata per la sua testardaggine e per il fatto che si rifiutava di ascoltare il suo consiglio. Tuttavia le sue pupille si rimpicciolirono e la sua espressione cambiò drasticamente.


Anche se Chu Feng sembrava molto piccolo e debole, aveva un portamento incredibile. Anche se lei era la regina dei fiori del firmamento ed era vissuta per innumerevoli anni, provò un senso di inferiorità mentre guardava il giovane.


Lei... non aveva il coraggio di Chu Feng.
                                


                                



