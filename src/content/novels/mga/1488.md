---
title: Capitolo 1488 – Vengo con te
pubDate: 2024-07-23T14:13:16.516Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"L'amico Chu Feng è ancora sicuro come sempre." All'improvviso risuonò una risata. Hong Qiang apparì all'improvviso accanto a Chu Feng.


"Senior Hong Qiang arriva e svanisce senza lasciare traccia. Ogni volta mi sciocca." Disse con un dolce sorriso Su Mei. La sua impressione di questo esperto era molto buona perché sapeva che Hong Qiang aveva aiutato Chu Feng.


"Ragazza, nemmeno tu sei ordinaria. Un uomo talentuoso e una splendida donna, siete proprio una bella coppia." Disse con un sorriso Hong Qiang.


"A dire la verità Senior Hong Qiang, Xiao Mei è la mia fidanzata." Disse Chu Feng.


Su Mei sussultò, non si aspettava che il giovane avrebbe rivelato che rapporto avevano a Hong Qiang.


"Non ti preoccupare Xiao Mei, senior Hong Qiang è una persona fidata."


"Capito, così è un segreto? Non preoccuparti, le mie labbra sono sigillate." Disse con un sorriso raggiante Hong Qiang.


Su Mei arrossì un po'. Guardò Chu Feng e disse: "Sembra che senior Hong Qiang sia venuto qui per una questione importante. Non vi disturberò, vado a cercare gli altri."


Dopodiché corse nella direzione in cui erano andati Sima Ying e gli altri.


"È un'ottima ragazza. Sei proprio fortunato con le donne." Disse con un sorriso Hong Qiang.


"Senior Hong Qiang, ci è riuscito?" Chiese Chu Feng.


"Come lo sapevi?"


"Dato quanto è contento, era facile da immaginare." Rispose il giovane.


"Smettila, nessuno è perspicace come te." Hong Qiang gli lanciò un'occhiata di sottecchi. Poi tirò fuori un Sacchetto Cosmo appeso alla vita e lo consegnò a Chu Feng. "Finalmente ho compiuto la mia missione."


"Grazie Senior Hong Qiang." Chu Feng mostrò un'espressione entusiasta. Sapeva che c'erano i semi di loto lì dentro e che il loro sigillo era sciolto.


"Non so perché tu ne abbia bisogno, ma ci sono riuscito." Disse l'esperto.


"Senior Hong Qiang, ora che la caccia delle nove organizzazioni è finita, ha intenzione di tornare nella Foresta di Bambù delle Foglie Cadute?" Chiese Chu Feng.


"Ho già scelto il mio successore, sarai tu il direttore della Foresta di Bambù delle Foglie Cadute."


"Davvero? Io?" Chu Feng ne fu scioccato.


"Ahah, sto solo scherzando. So che un posto piccolo come la Foresta di Bambù delle Foglie Cadute non potrebbe contenerti, così mi sono già preparato prima di partire. Ho scelto due candidati adatti per sostituire me e anche te."


"Tuttavia, se sentirai mai il bisogno di tornare lì, sicuramente non oseranno fermarti." Disse Hong Qiang.


"È proprio premuroso." Chu Feng sorrise. Se Hong Qiang aveva rinunciato alla sua carica nella Foresta di Bambù delle Foglie Cadute, allora non ci sarebbe stato motivo nemmeno per lui di farsi coinvolgere dagli affari di quel Sect.


Tuttavia c'era ancora la bara di cristalli e il corpo misterioso lì. Anche se Chu Feng non sapeva di chi fosse, aveva la sensazione che prima o poi sarebbe tornato lì.


"In tal caso, Chu Feng, quali sono i tuoi piani? Hai intenzione di continuare a rimanere nella montagna del Legno Turchese?"


"Ora sei il tesoro del Sect. Nessuno oserebbe più maltrattarti."


"No, tra un paio di giorni partirò. Ho una questione di cui occuparmi nel dominio della Terra Maledetta."


"Il dominio della Terra Maledetta? Nelle rovine dell'Antica Era hai costretto a ritirarsi tutti e venti i discepoli del Sect della Terra Maledetta. Sicuramente serberanno un profondo rancore nei tuoi confronti. Se entrerai nel loro territorio, non te la lasceranno passare liscia." Disse Hong Qiang.


"Lo so, ma una mia amica è stata catturata dal Sect della Terra Maledetta. Devo andare a salvarla."


"Cosa?" L'espressione di Hong Qiang cambiò. Dopodiché si guardò attorno per poi afferrare il giovane e dire: "I muri hanno le orecchie, parliamone dentro."


Dopo che entrarono nel palazzo di Chu Feng, Hong Qiang creò una formazione di isolamento. Poi chiese: "Chu Feng, cos'hai detto prima? Hai intenzione di entrare nel Sect della Terra Maledetta per salvare qualcuno? Chi sarebbe di così importante per farti correre dei pericoli del genere?" 


"È un'amica. L'ho conosciuta nella Regione del Mare Orientale." Disse Chu Feng.


 "Sss..." Hong Qiang sussultò. Si era reso conto di quanto era importante questa persona per il giovane. "Sembra che tu abbia proprio intenzione di salvarla?"


"Sì." Chu Feng annuì.


"Dai proprio valore al cameratismo." Disse con un sorriso Hong Qiang.


"Il Sect della Terra Maledetta è molto più pericoloso di un mare di fiamme o una montagna di lame. Non ci puoi andare da solo."


"Senior, so che è preoccupato per me, ma devo salvarla." Chu Feng divenne un po' teso. Se Hong Qiang si fosse rifiutato di lasciarlo andare, non sarebbe riuscito a salvare Tantai Xue.


"Verrò con te." Disse Hong Qiang.


"Davvero Senior?" Chu Feng ne fu scioccato. Non si sarebbe mai aspettato che l'esperto avrebbe fatto una proposta del genere.


"Non solo, anche gli altri."


"Gli altri?" Chu Feng ne fu confuso. A chi si stava riferendo?


"Il capo dell'Alleanza degli Sciamani e quell'Anziano Miao Renlong, insieme al direttore Dugu Xingfeng."


"Loro? Impossibile. Sono un mero discepolo, come potrei chiedere loro di partire per me? Inoltre come potrebbero essere disposti a farlo?" Disse Chu Feng.


"Non c'è niente di impossibile. Ora sei estremamente importante per loro. L'importanza che hai per loro supera la tua immaginazione. Altrimenti Dugu Xingfeng non ti avrebbe protetto come ha fatto oggi."


"Per quanto riguarda il Sect della Terra Maledetta, per la montagna del Legno Turchese e l'Alleanza degli Sciamani, è soltanto un potere neutrale. Tuttavia, in realtà, il Sect della Terra Maledetta è l'organizzazione più isolata."


"Così, se avrai davvero bisogno del loro aiuto, ti aiuteranno sicuramente. In effetti hai davvero bisogno del loro aiuto."


"Questo perché il Sect della Terra Maledetta è sostenuto dalla loro Sacra Assemblea, un posto con il supporto dei Martial Emperor. Se tu allarmassi quei vecchi mostri, moriresti sicuramente."


"Così dobbiamo andare lì in tutta sicurezza. Se venissi solo io non potremmo riuscirci. Tuttavia con Dugu Xingfeng, il capo dell'Alleanza degli Sciamani e Miao Renlong, sarebbe stato molto più sicuro." Disse Hong Qiang.


"Ma come glielo dirò?" Chiese Chu Feng.


"Dì loro come stanno le cose. Credo che ti aiuteranno."


"Ora capisco. La ringrazio per il consiglio."


"Mn, in tal caso, mi congederò. Quando sarà il momento di partire dimmelo." Hong Qiang si girò e iniziò ad andarsene.


"La ringrazio senior." Disse Chu Feng.


"Non c'è bisogno di essere così cortesi. Chissà, forse in futuro sarò io ad aver bisogno del tuo aiuto." Hong Qiang sorrise lievemente. Si mosse e scomparì all'istante.


Dopo che Hong Qiang se ne andò, Chu Feng divenne pensoso. Prima stava pensando a salvare Tantai Xue da solo e non aveva mai pensato di chiedere aiuto a Dugu Xingfeng e le altre grandi figure.


Tuttavia, riflettendoci sopra, determinò che Hong Qiang aveva ragione. Se fosse partito da solo avrebbe dovuto fare molta attenzione e, se avesse commesso un solo errore, sarebbe stato ucciso.


Con la sua forza, non c'era bisogno che i vecchi mostri del Sect della Terra Maledetta intervenissero, nemmeno il loro direttore. C'erano molti discepoli tra i loro ranghi capaci di ucciderlo.


Ma se Dugu Xingfeng e gli altri lo avessero aiutato, la questione sarebbe stata molto più semplice.


Dopotutto erano coltivatori molto potenti. Ognuno di loro era un Semi Martial Emperor al picco del suo stadio, figure ad un solo passo dal diventare Martial Emperor.
                                


                                



