---
title: Capitolo 1492 – La disperazione del debole
pubDate: 2024-07-23T18:13:16.516Z
tags:
    - mga
---


<em>Capitolo sponsorizzato, ringraziamo Federico!
12 capitoli in coda, 0/3
-Schadenfreude</em>


"Ahahahah..." Qin Wentian all'improvviso scoppiò a ridere.


Era una risata acuta e strana, non era più piena di arroganza, sembrava più folle.


"Credi davvero di poter competere con me?"


"Prima stavo solo giocando con te. Ora ti farò capire cos'è la vera disperazione."


Qin Wentian stese le braccia. Il suo abito lacero iniziò a svolazzare rapidamente. Anche i suoi lunghi capelli neri stavano danzando nell'aria. Una raffica si espanse dal suo corpo.


Presto la folla notò che i capelli di Qin Wentian stavano diventando rossi.


Era un colore cremisi davvero spaventoso.


"Whoosh!"


Qin Wentian scattò. Si trasformò in un raggio di luce scarlatta e si precipitò su Chu Feng con uno slancio terrificante.


Era troppo rapido. In un istante arrivò di fronte a Chu Feng. Spinse in avanti il palmo e scagliò del potere martial verso di lui. Aveva intenzione di distruggerlo.


Chu Feng però era un esperto assoluto nelle tecniche Spirit, così reagì molto velocemente.


Non decise di erigere una difesa, ma creò una formazione offensiva.


"Boom!"


La sua formazione era un martello così enorme che sembrava uno scudo, copriva completamente lo spazio di fronte a Chu Feng e bloccò con successo l'attacco imminente di Qin Wentian.


Tuttavia era una formazione offensiva e il vero scopo di Chu Feng era usare il martello per colpire l'avversario.


"Che talento insignificante."


Qin Wentian però non fu da meno. Dopo che il colore dei suoi capelli era cambiato, ogni aspetto della sua forza era stato potenziato.


Sia la sua velocità che la forza o perfino le sue capacità mentali erano aumentate di diverse volte.


Non solo schivò l'enorme martello di Chu Feng, ma colse l'occasione per arrivare in un lampo dietro di lui. Aveva intenzione di lanciare un attacco a sorpresa.


Sfortunatamente per lui, Chu Feng reagì molto rapidamente. Anche se aveva chiuso gli occhi, riusciva a percepire ogni azione dell'avversario. Un attacco a sorpresa non poteva ferirlo minimamente.


Proprio quando Qin Wentian stava per avvicinarsi, il giovane si girò e schivò il colpo. Allo stesso tempo fece apparire una lancia nella sua mano usando una formazione Spirit. Si precipitò in avanti puntandola alla gola del nemico.


"Spaccati!"


L'attacco era arrivato troppo all'improvviso. Qin Wentian non aveva il tempo di schivarlo, così poté solo affrontarlo direttamente e cercare di distruggerlo. Strinse la lancia tra le mani e iniziò a riversarci potere Martial attivando una tecnica. "Bang."


La lancia di Chu Feng si frantumò, ma non appena scomparì, Chu Feng evocò un pugnale e si lanciò di nuovo su Qin Wentian ancora più velocemente.


"Osi continuare l'attacco, non temi che ti spaccherò la mano?" Un lampo freddo brillò negli occhi di Qin Wentian. Formò un artiglio e cercò di afferrare Chu Feng.


Stavolta aveva intenzione di afferrare la mano e non l'arma del giovane. Aveva intenzione di spaccargli le dita di fronte a tutti per vendicare l'umiliazione ricevuta prima.


"Woosh!!"


Tuttavia, Chu Feng arretrò e il pugnale nella sua mano si trasformò in un raggio di luce che sfrecciò verso il dantian di Qin Wentian.


"Dannazione!"


L'attacco di Chu Feng era stato così mutevole. Il giovane sapeva molto bene quando avanzare e quando ritirarsi. Nonostante Qin Wentian fosse riuscito a reagire, era stato troppo lento.


"Puuuu!" Sangue scarlatto schizzò nell'aria. Il pugnale d'energia di Chu Feng aveva infilzato l'avversario.


Anche se Qin Wentian era riuscito ad evitare un colpo al dantian, era stato comunque ferito; aveva un grosso buco nella pancia ora.


"Qin Wentian è stato ferito di nuovo?!"


"Che tecniche sbalorditive! Questo Chu Feng ha calcolato alla perfezione ogni attacco e ogni difesa. Ma uno scontro tra esperti cambia rapidamente. Com'è riuscito a fare tutto in così poco tempo?"


"Per questo... questo ragazzino è un genio davvero anormale."


Il combattimento era durato solo un istante. I discepoli ordinari non erano riusciti a vedere nulla. Avevano visto solo che Qin Wentian era ferito. Tuttavia i veri esperti presenti erano riusciti a vedere chiaramente cos'era successo.


Le capacità di valutazione di Chu Feng erano semplicemente smisurate. Era riuscito a calcolare ogni attacco, difesa, schivata e ritirata, anche quando girarsi e che tecniche di movimento usare. Ad ogni mossa aveva già pensato a cosa fare dopo.


Nemmeno i direttori presenti potevano competere con delle capacità di previsione simili.


Erano riusciti solo a vedere i movimenti e gli attacchi di Chu Feng perché avevano una  coltivazione superiore. Se fossero stati al suo stesso livello probabilmente non sarebbero riusciti a batterlo.


"Qin Wentian, finalmente capisco cosa intendevi con disperazione. In effetti mi hai fatto provare una grande disperazione, sono così triste per quanto sei debole." Chu Feng lo guardò con un sorriso raggiante. Sembrava che stesse osservando un pagliaccio.


Chu Feng poteva ammettere che il suo avversario fosse molto forte, abbastanza potente da sconfiggere Nie Wan'er e Nie Xi'er.


Sfortunatamente per Qin Wentian, doveva affrontare Chu Feng, un talento impareggiabile tra i suoi coetanei.


"Tu..." Le vene sulla fronte di Qin Wentian iniziarono a sporgere nettamente e la sua faccia arrossì.


"Ahah..." Il sorriso di Chu Feng si allargò e si riempì di derisione.


"Ahhh!"


Qin Wentian alzò lo sguardo al cielo e ruggì. All'improvviso cominciò ad emanare una sostanza gassosa cremisi che avvolse completamente Chu Feng.


Non era un gas ordinario, dei corpi si muovevano al suo interno, diversi milioni di persone stavano lottando e gridando miserabilmente.


Qin Wentian iniziò ad emanare un'aura enorme, il suo potere combattivo non era più quello di un ordinario Martial Emperor di quarto livello, si stava avvicinando ad uno di quinto.


"Questa è.... una tecnica demoniaca. Qin Wentian sta allenando una tecnica demoniaca?!"


"Fratello Dugu, cos'ha fatto esattamente il tuo discepolo in questi ultimi due anni? Non è una tecnica che uno apprenderebbe con un mero isolamento." Chiese con emozione la direttrice del giardino dei mille fiori.


"Tecnica demoniaca della sete di sangue, quelle figure sono persone che ha ucciso e che sono state sigillate nel suo corpo. Sono loro a dargli il suo potere."


"Questa è una tecnica demoniaca che può essere allenata solo uccidendo. Se ha ucciso persone malvagie, può anche andare. Ma ha ucciso diversi milioni di uomini. Come possono essere tutti malvagi? Sicuramente ha massacrato degli innocenti. Ha tolto la vita a diversi milioni di innocenti per aumentare la sua forza. Oh, che crimine enorme!" Disse il capo della villa della forgia con un'espressione piena d'odio.


Le tecniche demoniache non appartenevano alla via retta, in generale usavano metodi malvagi per aumentare la forza.


La tecnica di Qin Wentian era un archetipo delle tecniche assassine demoniache ed era il metodo più veloce per aumentare il proprio potere. Tuttavia era anche uno dei modi più immorali che veniva disprezzato da tutti.


Nie Wan'er e Nie Xi'er non riuscirono a contenersi e iniziarono ad insultare Qin Wentian: "E io che mi chiedevo com'era riuscito a diventare un Semi Martial Emperor di primo livello in così breve tempo. A quanto pare allenava una tecnica demoniaca così spaventosa." 


"Direttore Dugu, da come la vedo, non c'è bisogno di continuare l'incontro. Un discepolo come lui dovrebbe essere condannato a morte. Altrimenti porterà solo sofferenza in futuro." Disse il capo dell'Alleanza degli Sciamani.


"No, desidero continuare a guardare." Disse Dugu Xingfeng.


"Guardare cosa? Credi che discepoli come lui siano degni della tua protezione?" Chiese il capo delle otto catene montuose desolate.


"Non preoccupatevi. Non sono così folle. Qin Wentian ha commesso la colpa più grave nel mondo della coltivazione. Anche se non me l'aveste suggerito, non gliela lascerei passare liscia."


"Ma voglio vedere se Chu Feng potrà affrontarlo ora che ha usato questa tecnica demoniaca." Disse Dugu Xingfeng mentre osservava il giovane.


"Questo..."


Sentendo questo, gli altri rivolsero gli sguardi verso Chu Feng e nel momento in cui lo fecero, tutti mostrarono espressioni scioccate.
                                


                                



