---
title: Capitolo 1495 – Vittoria Schiacciante
pubDate: 2024-07-23T21:13:16.517Z
tags:
    - mga
---


<em>Capitolo sponsorizzato, ringraziamo Federico!
9 capitoli in coda, 0/3
-Schadenfreude</em>


"Ahhhhhhh!!" Qin Wentian ululò di dolore.


Premuto dall'enorme potere di Chu Feng, Qin Wentian si rimpicciolì sempre di più.


Sapeva molto bene che la situazione stava volgendo al peggio. Sapeva che nel momento in cui fosse tornato alle dimensioni di un normale essere umano, sarebbe morto violentemente.


"Chu Feng, rifiuto. Invece di usare tecniche marziali, hai contato sulle tecniche Spirit. È un vantaggio ingiusto, completamente ingiusto!" Qin Wentian sapeva che non gli era rimasto molto tempo e iniziò ad insultarlo.


Chu Feng interruppe l'attacco e chiese: "Credi davvero che non potrei competere con te se non usassi tecniche Spirit?"


"Stron**te! Sei solo un Martial King di sesto livello. Se non usassi tecniche Spirit, potrei ucciderti con uno sputo."


"Non sei nient'altro che spazzatura che sa solo contare sulle tecniche Spirit. Sei un fallimento come coltivatore e non sei nemmeno degno di stare nella montagna del Legno Turchese. Dovresti tornare con la coda tra le gambe nell'Alleanza degli Sciamani!" Continuò ad insultare Qin Wentian.


"Buzz!"


All'improvviso la Formazione della Divinità ad Otto Braccia si dissolse. Chu Feng fluttuò giù e atterrò nella piazza.


"Cielo! Cos'ha intenzione di fare Chu Feng? Non può avere intenzione di combattere contro Qin Wentian usando tecniche marziali, vero?"


Molti rimasero scioccati. Pensarono che Chu Feng si fosse lasciato sopraffare dalle sue emozioni e che avesse rinunciato alla vittoria per affrontare Qin Wentian usando il suo punto debole. Non era una decisione saggia.


"Woosh!"


L'enorme corpo di Qin Wentian si trasformò in gas cremisi. Con la potenza e la velocità di un fulmine, arrivò di fronte a Chu Feng e si intrecciò attorno a lui come un pitone.


Ormai non era più umano, era un mostro capace di mutare forma.


"Ahah, sei davvero troppo arrogante. La situazione può cambiare in ogni momento, non sai nemmeno come controllarti e mi hai dato l'occasione di contrattaccare."


"Io invece non ti darò l'opportunità di riprenderti. Più proverai rimpianto prima di morire e più proverò gioia. Ti meriti di morire." Qin Wentian utilizzò tutta la sua forza per stringere la presa, aveva intenzione di stritolarlo a morte.


"Eheh..." Tuttavia, proprio quando Qin Wentian pensava che il suo avversario fosse spacciato, Chu Feng rise. Cinque tipi diversi di fulmine brillarono nei suoi occhi e innumerevoli saette sfrecciarono dal suo corpo come lame taglienti.


Ovunque passassero, seminavano distruzione. Anche lo spazio fu devastato dalla loro potenza. Attorno a Chu Feng era rimasta l'oscurità e naturalmente anche Qin Wentian era scomparso.


"Oh, mi sono dimenticato di menzionartelo, non ho usato potere marziale perché non volevo che perdessi troppo miserabilmente."


Chu Feng era ancora nello spazio oscuro e sembrava maestoso con la sua armatura e le ali del fulmine. 


Sembrava un dio del fulmine, ad ogni sua mossa avrebbe attirato l'attenzione.


"Semi Martial Emperor di primo livello, Chu Feng è davvero al primo livello?! Ha proprio nascosto bene la sua coltivazione!" La folla era sbalordita.


"No, ho sentito che Chu Feng ha un metodo speciale con cui può aumentare la sua coltivazione di due livello, usando quell'armatura e quelle ali. In realtà dovrebbe essere all'ottavo livello del Martial King realm." Iniziarono a spiegare alcuni.


La folla discuteva animatamente, il vuoto oscuro causato dalla distruzione dello spazio cominciò a ricomporsi.


L'armatura e le ali del fulmine di Chu Feng scomparirono.


Il giovane era tornato all'ottavo livello, non cercò di nascondere la sua coltivazione, né c'era più bisogno di farlo.


Il suo potere combattivo però era pari ad un Semi Martial Emperor di quarto livello e l'aveva mostrato chiaramente di fronte a tutti.


Anche se lo scontro era finito, Chu Feng avrebbe continuato ad attirare l'attenzione di vari Sect.


Non c'era bisogno di menzionare il Giardino dei Diecimila Fiori, la villa della Forgia e gli altri, pensavano già che Chu Feng fosse un genio oltremodo raro. Non solo le sue tecniche Spirit erano estremamente potenti, era anche un coltivatore formidabile. Era un raro talento che poteva capitare forse ogni diecimila anni.


Erano invidiosi della montagna del Legno Turchese, ma volevano anche intrattenere buoni rapporti con Chu Feng. Questo non solo perché quelle figure importanti e quei Sect fossero spudorati, ma perché un genio del genere aveva una grande attrattiva. Chiunque avrebbe voluto essere amico di un talento simile.


Dopo questa battaglia, furono i discepoli della montagna del Legno Turchese sopratutto a cambiare idea riguardo a Chu Feng.


Le sei puntate, come aveva sconfitto venti discepoli del Sect della Terra Maledetta o ucciso Qin Lingyun... erano tutti avvenimenti incredibili, ma non molti avevano assistito personalmente alle sue imprese, così la maggior parte dei membri della montagna del Legno Turchese non sapeva quanto era potente Chu Feng.


Tuttavia la battaglia di oggi l'aveva mostrato chiaramente e finalmente l'avevano visto con i loro occhi. Così per loro Chu Feng non era più quel rifiuto che Qin Lingyun poteva schiacciare come voleva, ma il numero uno del loro Sect.


In realtà a Chu Feng non importava della loro opinione e alla fine dello scontro tornò nella sua residenza. Doveva recuperare le forze.


Anche se aveva vinto nettamente, non era stato così semplice.


Lo scontro era stato molto stancante per lui, aveva usato i suoi due più grandi assi nella manica.


La Formazione della Divinità ad Otto Braccia aveva esaurito il suo potere Spirit, mentre utilizzare i fulmini era stato enormemente impegnativo per la sua energia e il suo fisico.


Aveva effettuato quella mossa sfruttando i cinque tipi di fulmini diversi nel suo sangue. In realtà conosceva da tempo questa tecnica, l'aveva appresa da quando era avanzato al Martial King realm. La forza di questa mossa però non era così enorme e il suo raggio d'azione era estremamente breve.


Oggi invece era stata mille o perfino diecimila volte più potente rispetto a prima.


In realtà Chu Feng non aveva sfruttato al massimo la potenzialità di quella tecnica, altrimenti sarebbe stata ancora più distruttiva.


Ora, non solo grazie all'aumento della sua coltivazione, ma al suo maggiore controllo dei fulmini, poteva usarla al meglio.


Naturalmente poteva farlo grazie all'illuminazione improvvisa di prima. Quando era arrivato all'ottavo livello, aveva colto l'opportunità e aveva meditato.


Tuttavia sapeva molto bene di essere riuscito a comprenderne solo una piccola porzione, la punta dell'iceberg.


I Fulmini Divini nel suo corpo erano estremamente potenti, incredibilmente potenti. Se fosse riuscito a padroneggiare completamente la loro energia, sarebbe stato facilissimo per lui distruggere l'intera Terra Sacra delle Arti Marziali.


Nonostante un potere del genere fosse spaventoso, Chu Feng non aveva paura, era entusiasta.


"Siete tutti molto potenti, così potenti che non vi posso controllare."


"Ma mi piace, più siete potenti e più voglio controllarvi tutti."


"Ora sono solo riuscito a comprendere solo una briciola, ma un giorno sarete miei."


Chu Feng aprì gli occhi. Stava parlando ai fulmini divini dai nove colori nel suo corpo.


Non stava parlando con umiltà, ma non mostrava nessuna arroganza. Era un atteggiamento completamente diverso rispetto a prima.


Un tempo non sapeva delle origini dei Fulmini Divini e aveva finito per temerli a causa della loro potenza.


Ora però aveva capito che non erano un potere estraneo, erano la forza del suo sangue.


In altre parole, erano un'entità sola, non importava quanto fossero potenti, vivevano nel suo corpo.
                                


                                



