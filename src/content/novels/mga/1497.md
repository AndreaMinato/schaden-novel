---
title: Capitolo 1497 – Solo una Pedina
pubDate: 2024-07-23T23:13:16.517Z
tags:
    - mga
---


<em>Capitolo sponsorizzato, ringraziamo Federico!
7 capitoli in coda, 0/3
-Schadenfreude</em>


"Mi sono dimenticato di una questione."


Solo quando Dugu Xingfeng se ne andò Chu Feng si rese conto di non avergli detto che aveva già chiesto aiuto ad Hong Qiang e che voleva rivolgersi anche al capo dell'Alleanza e a Miao Renlong.


Chu Feng non era riuscito a menzionarglielo ma, ripensando all'atteggiamento che aveva mostrato prima il vecchio, pensò che probabilmente non gli sarebbe importato.


Tuttavia aveva comunque intenzione di informarlo perché sarebbe stato più corretto.


Se si fossero incontrati dopo e Dugu Xingfeng ne fosse stato scontento, la situazione sarebbe diventata imbarazzante.


Tuttavia, prima di farlo, Chu Feng decise di cercare il maestro dell'Alleanza degli Sciamani e MIao Renlong.


Come aveva detto Hong Qiang, il Sect della Terra Maledetta non era un posto ordinario e dovevano essere certi di compiere con successo la missione visto che dovevano salvare una persona.


Ogni esperto al picco del Semi Martial Emperor in più sarebbe stata una fonte di sicurezza in più.


Chu Feng arrivò nella residenza dell'Alleanza degli Sciamani. Presto riuscì a vedere il loro capo e MIao Renlong.


Chiese anche a loro aiuto per salvare Tantai Xue e, come Dugu Xingfeng, non fecero molte domande e accettarono direttamente.


Inoltre fecero dichiarazioni simili, dissero che la questione era estremamente importante e che la missione doveva essere condotta in segreto e dissero a Chu Feng che si sarebbero radunati in seguito.


Così Chu Feng decise di stabilire il luogo di incontro nello stesso posto in cui si sarebbe ritrovato con Dugu Xingfeng.


Stavolta Chu Feng non fece lo stesso errore. Menzionò direttamente che aveva già invitato Hong Qiang e Dugu Xingfeng.


Il capo dell'Alleanza degli Sciamani e Miao Renlong non ebbero niente in contrario, anzi, pensarono che fosse stata una decisione molto saggia e che tutto sarebbe andato liscio.


Dopodiché Chu Feng si recò nella residenza di Dugu Xingfeng, doveva informarlo della questione.


La dimora di Dugu Xingfeng era il posto più sorvegliato di tutta la montagna del Legno Turchese. Figuriamoci discepoli, perfino Anziani ordinari non avevano il permesso di entrare.


Tuttavia, dopo che Chu Feng arrivò in questo luogo, nessuno osò fermarlo. Era chiaro che gli Anziani di guardia avessero ricevuto un ordine speciale di non fermarlo nel caso fosse entrato.


Così Chu Feng riuscì ad incontrare di nuovo il capo e ad informarlo di ciò che si era scordato di dire prima.


Dugu Xingfeng iniziò a sorridere alla notizia. Era contento. Questo perché, come Miao Renlong e gli altri, pensava che fosse davvero ragionevole. Inoltre menzionò a Chu Feng di stabilire un luogo di ritrovo comune.


Tra geni ci si intende.


Chu Feng fu sollevato dal fatto che Dugu Xingfeng aveva accettato. Ora era molto più sicuro di poter salvare Tantai Xue. Dopotutto aveva a disposizione uno schieramento formidabile.


Quando lasciò il palazzo però incontrò un vecchio nemico, il Folle Assassino Tuoba.


Chu Feng decise di ignorarlo e lo superò come se non l'avesse visto.


"Chu Feng, sei un discepolo, non capisci la regola che dichiara che devi salutare con cortesia gli Anziani quando li incontri?" Disse con tono di disapprovazione il Folle Assassino Tuoba.


"Il Lord Direttore mi ha detto che non ho l'obbligo di farlo nemmeno con lui, eppure pretendi che lo faccia con lei? Crede di avere una posizione più prestigiosa di quella del Lord direttore?" Chu Feng sbuffò freddamente. Non si disturbò nemmeno a guardarlo.


"Non approfittarti della stima del Lord direttore per ignorare leggi e regole. Non dimenticare che sei soltanto un discepolo." Rispose con ferocia il Folle Assassino Tuoba.


"Eheh..." Chu Feng rise. "Esatto, sono solo un mero discepolo e lei è il grande capo del dipartimento punitivo. Tuttavia... non ho paura di lei, anzi non la stimo affatto. Cosa può farci?"


"Tu..." Il Folle Assassino Tuoba iniziò a stringere i denti per la rabbia. Presto però rilassò i pugni. Stava cercando di fare del suo meglio per controllare il suo intento omicida.


"Il Lord Direttore mi appoggia. Se non è d'accordo, perché non va a chiedere lo stesso appoggio al Lord Direttore?"


"Se non ne è capace, allora vada fuori dai piedi. In questo mondo solo chi è capace può rimanere a testa alta. Al momento sono il favorito del Lord Direttore. In confronto a me lei non è nulla."


Chu Feng sapeva che non solo il Folle Assassino Tuoba lo detestava, ma era anche molto geloso di lui, così stava cercando di provocarlo.


Dopo aver finito di parlare, lo ignorò e si diresse verso la sua residenza.


"Maledetto basta**o che non rispetta nemmeno i gradi di anzianità!" Il Folle Assassino Tuoba si incupì. Anche dopo che Chu Feng se ne andò, rimase sul posto con lo sguardo fisso nella direzione del giovane.


"Sei comunque il capo del dipartimento punitivo, perché arrabbiarti a causa di un discepolo? Così danneggerai la tua reputazione." Una voce risuonò all'improvviso dalla sala del palazzo. Era Dugu Xingfeng.


Il Folle Assassino Tuoba si girò e lo raggiunse rapidamente.


In quel momento il capo del Sect era in piedi al centro della stanza. Stava rivolgendo la schiena al Folle Assassino Tuoba. Stava emanando l'aura maestosa di un esperto.


"Lord Direttore, non riguarda la mia reputazione, è che Chu Feng è troppo arrogante. Alla fine è solo un discepolo, come può parlarmi in quel modo?"


"So anche io che è un raro genio, ma se continuerà così temo che lo vizierà." Disse il Folle Assassino Tuoba.


"Eheh... oh, so che stimavi Qin Lingyun. Il fatto che Chu Feng lo abbia ucciso ti ha causato molto rimpianto. Tuttavia, in quanto capo del dipartimento punitivo e mio futuro successore, se non avrai nemmeno un minimo di tolleranza, mi deluderai davvero." Dugu Xingfeng si voltò mostrando uno sguardo estremamente gentile.


"Lord Direttore, non aveva Bai Yuan... che sia?" L'espressione del Folle Assassino Tuoba si riempì di anticipazione.


"Bai Yuan non è adatto. È troppo gentile e compassionevole. Mi sono già consultato con il capo dell'Assemblea e con tutti gli altri signori della Sacra Assemblea. Tra breve tempo abdicherò ed entrerò nella Sacra Assemblea per dedicarmi alla coltivazione. Sarai tu a fare da successore."


"La ringrazio Lord Direttore per la sua premura." Il Folle Assassino Tuoba si inchinò con un'espressione grata.


"Non c'è bisogno di essere così cortese con me. Ricorda, non importa quanto è talentuoso Chu Feng, è solo un discepolo. Sei la persona che stimo di piu ed è di gran lunga inferiore a te."


"Mentre adesso può sembrare che stia viziando Chu Feng, in realtà lo sto sfruttando. Ai miei occhi è solo una pedina, una pedina per occuparmi dell'Alleanza degli Sciamani."


"Tu invece sei il mio aiutante fidato."


"Se ti arrabbiassi a causa sua, non ti causeresti solo problemi da solo?" Disse Dugu Xingfeng dando una pacca sulla spalle del Folle Assassino Tuoba.


"Sono stato davvero uno sciocco a non capire le sue intenzioni. Merito la sua punizione." Il Folle Assassino Tuoba iniziò a prostrarsi incessantemente. Provava un'enorme gratitudine dal profondo del cuore.


"Avanti, alzati. Non è troppo tardi per rendersene conto ora. Tra poco la montagna del Legno Turchese sarà tua. Devi assicurarti di non deludermi." Disse con un sorriso raggiante Dugu Xingfeng. Nel suo sguardo si celava una trama indeterminabile.
                                


                                



