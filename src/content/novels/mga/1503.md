---
title: Capitolo 1503 – Il Potenziale per diventare il signore di un'era
pubDate: 2024-07-24T05:13:16.518Z
tags:
    - mga
---


<em>Capitolo sponsorizzato, ringraziamo Federico!
1 capitoli in coda, 0/3
-Schadenfreude</em>


"No, è troppo pericoloso!!!"


"Dato che quell'antenato vuole coltivare Yan Xie, sicuramente annienterà qualsiasi ostacolo al suo obiettivo."


"Chu Feng ha il potenziale per diventare un grande guerriero e così sarebbe un intralcio per lui. Se lo portassimo lì, non sarebbe come portare un agnello nella tana della tigre?" Hong Qiang rifiutò all'istante la proposta.


"Esatto. Il villaggio è il loro territorio e l'antenato del clan Yan è un Martial Emperor. Se ci recassimo lì finiremmo in svantaggio. Se non avessero secondi fini, potrebbe andare tutto bene, altrimenti probabilmente ci ucciderebbe lì." Nemmeno Miao Renlong pensava che fosse una buona idea.


"Andare nel territorio del clan Yan è ancora più pericoloso che entrare nel Sect della Terra Maledetta. Lì possiamo muoverci in segreto e infiltrarci silenziosamente, mentre dobbiamo entrare apertamente nel clan Yan. Se desiderassero attaccarci, non avremmo nemmeno l'opportunità di scappare." Disse il capo dell'Alleanza degli Sciamani.


"In realtà l'antenato del clan Yan è il miglior amico del capo della nostra Sacra Assemblea. Inoltre l'ho già incontrato da giovane. Anche se è un individuo potente e distante dalle questioni mortali, non è una persona cattiva. Non ha mai commesso malvagità in tutti questi anni, solo azioni buone."


"Anche se desidera coltivare un talento, non è per far sì che il clan Yan raggiunga l'apice, vuole soltanto aiutare gli esseri umani a crescere un altro signore di un'era."


"Non lo sta facendo perché odia l'Imperatore Qing, al contrario, prova venerazione per lui. Ha detto personalmente che se non fosse stato per l'Imperatore Qing, la Terra Sacra delle Arti Marziali sarebbe stata completamente distrutta."


"Ha il presentimento che la Terra Sacra delle Arti Marziali non sarebbe mai stata in pace; è possibile che scoppi un'altra catastrofe simile a quella di diecimila anni fa. Se si abbattesse una disgrazia del genere sulla Terra Sacra delle Arti Marziali, allora potrebbe finire distrutta senza un grande guerriero come l'Imperatore Qing."


"In altre parole, il motivo per cui l'antenato del clan Yan vuole coltivare un potente guerriero non è per il prestigio del suo gruppo, ma per la salvezza dell'intera razza umana."


"Forse pensate tutti che sia irrealistico. Dopotutto la gente di quest'era è tutta accecata dall'avidità. Come può esserci qualcuno di così nobile?"


"Ma è la verità. Tanto vale dirvi questo segreto. Yan Xie non proviene dal clan Yan, ha sempre osservato tutta la Terra Sacra delle Arti Marziali, l'intera razza umana."


"Così non farà del male a Chu Feng, anzi se vincesse potrebbe iniziare a stimarlo."


"Data la sua personalità, non rimarrebbe fermo a guardare mentre Chu Feng andrà nel Sect della Terra Maledetta per gettare via la sua vita. Così ci aiuterà sicuramente."


"Tutto questo però a patto che Chu Feng rientri nelle sue grazie e gli faccia vedere il suo raro talento."


"E il metodo più diretto per farlo sarebbe sconfiggere Yan Xie." Spiegò Dugu Xingfeng.


"Non è sufficiente. Anche se lo conosci da molto tempo, non ci sono garanzie che tu conosca la sua vera natura. Anche se Yan Xie non proviene dal clan Yan, è stato comunque cresciuto per molti anni dall'antenato. Dev'esserci per forza un legame tra di loro."


"In ogni era può esserci un solo signore. Se dovesse scegliere tra Yan Xie e Chu Feng, sceglierebbe sicuramente Yan Xie."


"Se Chu Feng sconfiggesse Yan Xie, si arrabbierebbe sicuramente. Lo annienterebbe per proteggere il suo talento."


"Se dev'essere Chu Feng a correre questo rischio, preferirei andare direttamente al Sect della Terra Maledetta." Hong Qiang rifiutò comunque. Non si fidava dell'antenato di questo clan Yan.


Tuttavia proprio in quel momento Chu Feng intervenne: "Sono disposto a fare un tentativo."


"Non è una questione da sottovalutare. Pensaci bene." Sollecitò Hong Qiang.


"Senior Hong Qiang, so che sta pensando al mio bene. So anche che voi Senior siete molto forti. Con tutti voi qui, le probabilità di successo nel salvare la mia amica sono aumentate di molto."


"Tuttavia, se, come ha detto il Lord direttore, il Sect della Terra Maledetta è protetto da un Martial Emperor, allora sarebbe troppo pericoloso, molto più pericoloso di quanto avevamo previsto. Non voglio che corriate un rischio del genere per me."


"Così vorrei andare a chiedere aiuto da quell'antenato del clan Yan."


"Se ciò che ha detto il Lord Direttore è la verità, l'antenato è davvero un individuo degno della più grande ammirazione visto quanto è distante dalle questioni mortali e il suo desiderio di aiutare la razza umana tale da riversare tutta la sua attenzione su un estraneo."


"Così, anche se si rifiutasse di aiutarci, vorrei comunque porgere visita a questo signore." Disse Chu Feng.


"Questo..." Hong Qiang e gli altri si scambiarono delle occhiate. Poi sorrisero.


"In tal caso, allora andiamo." Risposero all'unisono. Erano riusciti a trovare un accordo.


"Ecco, è proprio il potenziale per diventare il signore di un'era. Ho parlato così tanto, ma vi siete rifiutati di fidarvi. Chu Feng invece ha detto solo un paio di frasi, eppure avete accettato immediatamente."


"Sigh, ci sono questioni incomprensibili, ma che si è obbligati ad accettare." Disse sorridendo Dugu Xingfeng.


Chu Feng mostrò molto imbarazzo, ma non disse nulla e si limitò a sorridere.


Il signore di un'era? Non si sarebbe fermato lì. Il suo obiettivo non era dominare la Terra Sacra delle Arti Marziali, ma il Mondo Esterno.


Era una regione che Dugu Xingfeng e gli altri non conoscevano, né ne avevano mai sentito parlare. Se Chu Feng avesse voluto recarsi lì e sfidare il suo potente clan, sarebbe dovuto diventare estremamente potente.


Il signore della Terra Sacra delle Arti Marziali sarebbe stato un trampolino decente. Se non avesse potuto nemmeno ottenere il controllo di questa regione, come sarebbe riuscito a contendere con il suo clan nel Mondo Esterno?


Così Chu Feng era sicuro di poter diventare il più grande guerriero di questa terra. Dopotutto il suo sangue conteneva i nove fulmini divini.


Dopo aver fatto questa decisione, sotto la guida di Dugu Xingfeng, Chu Feng e gli altri arrivarono nel dominio del clan Yan.


Era relativamente desolato e disabitato, sarebbe stato un ottimo posto per un eremita visto quanto era distante dagli altri insediamenti umani.


Il posto in cui risiedeva il clan era conosciuto come villaggio della montagna. In origine era formato da un gruppo di diverse famiglie che sopravvivevano cacciando.


Dopo che il clan era arrivato qui, aveva iniziato a rafforzare e ad espandere il villaggio giorno dopo giorno. Ora c'erano diverse centinaia di famiglie qui. Inoltre ognuna di esse sembravano formate da gente comune, ma in realtà erano tutti coltivatori esperti.


C'era una taverna in questo villaggio. Il proprietario era l'individuo più forte in questo villaggio, era un Semi Martial Emperor. Anche se era solo al primo livello, la sua coltivazione era piuttosto buona.


Alla fine il direttore della foresta del Legno Turchese Meridionale era solo al primo livello del Semi Martial Emperor.


Questa taverna era il luogo di ritrovo che Dugu Xingfeng aveva stabilito per Chu Feng. Ma ora che stavano viaggiando insieme, non c'era motivo di aspettare qui, invece attraversarono direttamente il villaggio della montagna e arrivarono nell'area posteriore.
                                


                                



