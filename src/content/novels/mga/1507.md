---
title: Capitolo 1507 – Il prezzo per essersi vantato
pubDate: 2024-07-24T09:13:16.518Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Wow! Uno Sciamano dal Mantello Reale?"


"Tian Liang, diventerai uno Sciamano dal Mantello Reale?"


In effetti Yan Ru si entusiasmò subito.


"Diventerò sicuramente uno Sciamano dal Mantello Reale entro dieci anni." Tian Liang divenne particolarmente altero vedendo la reazione della giovane. Sporse il petto e rivelò un sorriso vanaglorioso.


"Incredibile! Allora non saresti potente quanto senior Li?" Chiese Yan Ru.


"No, naturalmente non posso competere con il mio maestro." Tian Liang alla fine divenne modesto una volta che si menzionò il suo maestro.


"Perché no? Non sareste entrambi Sciamani dal Mantello Reale?" Chiese confusa Yan Ru.


"Sono diversi. Gli Sciamani dal Mantello Reale possono essere di tre livelli diversi, il primo è il marchio dell'insetto, il secondo del serpente e l'ultimo del drago."


"Sono praticamente tre stadi diversi e ci sono enormi differenze tra di essi. Comunque ogni Sciamano dal Mantello Reale del Marchio dell'Insetto è un genio incredibile."


"Non solo possiede una percezione, potere Spirit e una comprensione incredibili, si sono anche impegnati molto rispetto alle persone ordinarie. Devono allenarsi con tutte le loro forze e leggere innumerevoli antichi libri per imparare."


"È estremamente raro che appaiano talenti come loro, anche tra decine di milioni di persone."


"Gli Sciamani del Marchio dell'Insetto sono ancora più rari. Ognuno di loro può contendere con dei Martial Emperor."


"Temo che invece quelli del Marchio del Drago non esistano nella Terra Sacra delle Arti Marziali." Tian Liang iniziò ad esagerare quanto fossero straordinari gli Sciamani. In realtà stava lodando sé stesso.


Yan Ru comunque non dubitò minimamente delle sue parole, più ne sentiva parlare e più si entusiasmava. Era evidente quanto adorasse gli Sciamani.


 Chu Feng non riuscì a continuare ad ascoltare le sue vanterie e ai suoi tentativi di ingannare Yan Run con informazioni sbagliate. Così disse: "Anche se ci sono pochissimi Sciamani con il Marchio del Drago, se ne possono trovare nella Terra Sacra delle Arti Marziali. Per quanto ne so, nella Sacra Assemblea dell'Alleanza degli Sciamani ce ne sono alcuni."


"Davvero?" Chiese con gioia Yan Ru.


"Come può essere?" Tian Liang lo interruppe, si girò verso Chu Feng e disse: "Non devi diffondere dicerie false. Sono solo delle voci. Un uomo saggio non dovrebbe fidarsi delle dicerie."


"Il mio maestro è un vero Sciamano dal Mantello Reale. Allora perfino l'Alleanza degli Sciamani voleva invitarlo ad unirsi a loro. Sai il motivo per cui ha rifiutato?"


"Perché il mio maestro pensava che le loro tecniche Spirit fossero inferiori alle sue. Perché dovrebbe giurare lealtà a persone inferiori a lui?"


"Per questo non devi pensare che l'Alleanza degli Sciamani sia straordinaria. Si basano solo su una falsa reputazione. Nella Terra Sacra delle Arti Marziali esistono innumerevoli Sciamani molto più sbalorditivi di quelli nell'Alleanza degli Sciamani."


"In generale, solo i maestri isolati dal mondo come il mio sono Sciamani davvero potenti." Tian Liang iniziò a sminuire l'Alleanza degli Sciamani.


"Davvero?" Anche se era rimasto impassibile, Chu Feng era scontento. Mentre Tian Liang poteva vantarsi delle sue capacità e di quelle del suo maestro, non poteva permettergli di umiliare gli altri, specialmente non il capo dell'Alleanza degli Sciamani, un membro della vecchia generazione che Chu Feng rispettava molto.


"Assolutamente. Il mio maestro al momento è nel clan Yan. Se non ti fidi di me, puoi andare a chiederglielo."


"Tuttavia il mio maestro non è molto paziente e non gli piace parlare con gli altri, specialmente con persone che non conoscono nulla di tecniche Spirit." Disse con un'espressione minacciosa Tian Liang. Era evidente che fosse scontento di essere stato contraddetto.


"In effetti è vero, ma anche Chu Feng è uno Sciamano." Interruppe Yan Ru.


"Oh, me l'ero quasi dimenticato. Anche se le tue tecniche Spirit possono essere un po' carenti, potresti essere a stento degno di incontrare il mio maestro. Ma non sono certo se ti presterà davvero attenzione."


"Se si infurierà potrebbe attaccarti. Potrebbe non badare al fatto che sei un discepolo della montagna del Legno Turchese. Al mio maestro importa solo se sei un vero esperto e non temerà mai le persone dalla falsa reputazione."


"Così, fratello Chu Feng, dovresti pensarci bene se incontrare il mio maestro o no. Se succedesse qualcosa di brutto, non me ne prenderò la responsabilità." Disse Tian Liang.


"Oh, in tal caso meglio che non lo incontri. Il maestro dell'Alleanza degli Sciamani però al momento è ospite del clan Yan. E se incontrasse lui il tuo maestro?
Non hai detto che il capo dell'Alleanza degli Sciamani era inferiore a lui? Per esserne sicuri credo che sia meglio confrontarsi, così vedremo se le sue tecniche Spirit sono davvero così potenti come dice." Propose Chu Feng.


"Cosa? Il capo dell'Alleanza degli Sciamani è nel clan Yan?" Da roseo, il viso di Tian Liang impallidì. Era evidente che fosse terrorizzato.


"Esatto, non solo c'è il maestro dell'Alleanza degli Sciamani, è venuto anche il rinomato Anziano Miao, Miao Renlong. C'è anche lo zio Dugu." Aggiunse Yan Ru.


"Questo..." Tian Liang divenne verde per la paura. Erano tutte figure che non poteva permettersi di provocare. In effetti nemmeno il suo maestro poteva farlo. Se avesse saputo che c'era Dugu Xingfeng, come avrebbe osato irritare Chu Feng? Non sarebbe stato un suicidio?


"Fratello Tian, dovremmo organizzare un incontro tra il tuo maestro e il capo dell'Alleanza degli Sciamani. Cosa ne pensi?"


"Sarebbe di gran beneficio per te e il tuo maestro. Dopotutto potrebbe dimostrare le sue capacità così."


"Altrimenti, senza affrontarsi, le dichiarazioni del tuo maestro non sarebbero solo parole imprudenti e calunnie? Non sarebbe un bene se gli altri pensassero che si sia vantato per tutto questo tempo. Sarebbe ancora peggio se finisse con l'esserci un malinteso tra lui e l'Alleanza degli Sciamani." Disse con un sorriso raggiante Chu Feng.


"Giusto, giusto. Vorrei vedere anche io chi è il più forte." Disse con entusiasmo Yan Ru.


"Io..." Tian Liang stava sudando copiosamente, iniziò perfino a tremare.


Prima si era vantato. Naturalmente sapeva che il suo maestro era inferiore al capo dell'Alleanza degli Sciamani. Se il suo maestro avesse scoperto cosa aveva detto, l'avrebbe spellato vivo.


Tian Liang era pieno di rimpianto, aveva scoperto che Chu Feng non era semplice come sembrava.


Altrimenti non sarebbe riuscito a ridurlo in queste condizioni con un po' di parole. Se tutto fosse continuato seguendo il piano di Chu Feng, Tian Liang sarebbe andato incontro ad una calamità.


Più ci pensava, più si spaventava. Era così terrorizzato che stava sudando come un maiale.


Finalmente aveva capito quanto era pericoloso Chu Feng.
                                


                                



