---
title: Capitolo 1508 – Provocazione degli Elfi
pubDate: 2024-07-24T10:13:16.518Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Mentre le tecniche Spirit di senior Li sono davvero potenti, se avesse voluto davvero affrontare il capo dell'Alleanza degli Sciamani, di sicuro l'avrebbe già fatto. Non ci sarebbe stato bisogno di aspettare fino ad oggi."


"Noi membri della giovane generazione dovremmo continuare il nostro raduno e non intrometterci negli affari dei nostri Anziani." Disse Yan Lei.


Yan Lei era un buon amico di Tian Liang e sapeva quanto gli piaceva vantarsi. Dato che era in una situazione davvero difficile, aveva deciso di aiutarlo.


"Il fratello Yan Lei ha ragione. È meglio non intrometterci nelle questioni della vecchia generazione, così non faremo dichiarazioni che potrebbero renderli scontenti." Tian Liang cercò subito di chiudere l'argomento. Iniziò perfino ad asciugarsi il sudore dalla fronte.


Chu Feng decise di mostrare rispetto a Yan Lei e non continuare a mettere in difficoltà Tian Liang. Se non lo avessero fermato, si sarebbe assicurato che Tian Liang soffrisse immensamente.


Chu Feng poteva permettergli di vantarsi, ma non di sminuire i suoi alleati.


"Va bene allora." Era chiaro che Yan Ru ne fosse rimasta delusa, stava perfino sporgendo le labbra.


Anche se aveva circa vent'anni, aveva la natura di una ragazzina. Manifestava chiaramente le sue emozioni.


"Oh, Xiao Ru'er, questa collana è proprio bella. Potrei sapere quale senior è riuscito a creare una collana così bella usando tecniche Spirit?"


Tian Liang sapeva come rallegrare una ragazza. Vedendo che Yan Ru era delusa, iniziò subito a lodare il suo accessorio. Questo complimento comunque era sincero. In quanto Sciamano, poteva capire che era l'opera di uno Sciamano fuori dal comune.


"L'ha fatta Chu Feng. Cosa ne pensi, è bella vero?" Yan Ru sollevò la collana dal suo collo e iniziò a mostrarla alla folla.


"Ohh... l'ha fatta il fratello Chu Feng." L'espressione di Tian Liang divenne subito finta.


Subito dopo disse frettolosamente: "È bella sì, ma ci sono un po' di difetti. Che ne dici se ti aiutassi a modificarla. Potrei sistemarla come desideri."


"Non c'è bisogno mi piace moltissimo. Se la modificassi non sarebbe più perfetta come lo è adesso." Yan Ru rifiutò con fermezza.


"Eh..." Tian Liang rimase allibito, non sapeva come rispondere. Tuttavia l'odio che nutriva nei confronti di Chu Feng aumentò ancora di più. Non capiva perché questo tipo venuto fuori dal nulla fosse riuscito ad attirare il favore di Yan Ru.


"Fratello Yan, non avevi detto che non avresti invitato i discepoli della montagna del Legno Turchese? Come mai non è arrivato nessuno?" All'improvviso risuonò una voce. Quando il gruppo rivolse gli sguardi verso chi aveva parlato, vide tre figure che si stavano avvicinando.


Questi tre individui erano gli elfi. Era la prima volta che Chu Feng incontrava di persona membri di questa razza.


Anche se ne aveva visti alcuni nella Pozza Immortale, allora gli elfi indossavano abiti speciali che nascondevano il loro aspetto.


Ora però Chu Feng poteva vederli direttamente. Erano tutti relativamente snelli. Anche se non sembravano forti e muscolosi, avevano un bell'aspetto.


I loro lineamenti erano molto simili a quelli degli umani, ma c'erano delle differenze distintive. I loro capelli erano biondi e i loro occhi verdi. Inoltre le loro orecchie erano appuntite.


Tuttavia era innegabile che fossero davvero belli. La loro pelle era bianca come dei gigli ed emanavano perfino un lieve profumo, sembravano quasi delle donne.


Gli elfi dell'Antica Era naturalmente avevano un'aura diversa rispetto a quella degli umani.


Perfino Tian Liang era molto meno attraente di loro.


Tuttavia, forse perché assomigliavano troppo a delle donne, a Chu Feng diedero la sensazione di essere effeminati.


Così Chu Feng iniziò a chiedersi come sembravano le elfe. Sarebbero dovute essere estremamente belle visto che perfino gli uomini erano già così splendidi.


Detto questo, i tre di fronte a Chu Feng possedevano tutti potenti coltivazioni. Erano al nono livello del Martial King realm e avevano delle aure davvero formidabili.


Specialmente l'elfo che aveva appena parlato. Era il più giovane tra i tre e la sua età si avvicinava a quella di Chu Feng. Tuttavia la sua aura era anche la più potente.


Aveva un simbolo speciale sul petto, Chu Feng l'aveva già visto prima; era il simbolo del regno degli elfi. Evidentemente era la persona che Yan Ru aveva menzionato prima, Xian Kun.


Ma gli occhi di Chu Feng brillarono all'improvviso mentre pensava: <em>'L'ho già visto prima d'ora.'</em>


Allora, quando era sceso fino al fondo della Pozza Immortale per attivare l'Ago Immortale, aveva incontrato un potentissimo elfo che all'epoca era al quinto livello del Martial King realm.


Per Chu Feng, che era stato un Martial Lord di nono livello, questo elfo era stato un incubo, un nemico imbattibile.


Chu Feng voleva attivare l'Ago Immortale, ma a causa della presenza di quest'elfo era stato costretto ad aspettare in lontananza. Solo quando questa persona se n'era andata, si era avvicinato all'ago.


Nonostante non avesse visto che aspetto avesse l'elfo, si ricordava della sua aura, che era proprio uguale a quella di Xian Kun.


Chu Feng non si sarebbe mai aspettato che avrebbe incontrato di nuovo quest'elfo.


Nonostante Xian Kun fosse davvero talentuoso e fosse riuscito ad avanzare di quattro livelli nel frattempo, Chu Feng era passato dal nono livello del Martial Lord realm fino all'ottavo dello stadio successivo. Era una differenza di otto gradi e la velocità dei suoi progressi era il doppio di quella di Xian Kun.


"Fratello Yan, ti stai rimangiando la parola. Hai detto che non avresti invitato i discepoli della montagna del Legno Turchese, perché ce n'è uno qui?" Chiese di nuovo Xian Kun.


"Chu Feng non è stato invitato dal mio fratellone. È arrivato insieme al direttore Dugu della montagna del Legno Turchese ed è un nostro ospite." Spiegò Yan Ru.


"Allora si è presentato senza essere stato invitato?" Xian Kun osservò Chu Feng con ostilità. Sembrava che lo detestasse e in effetti era un atteggiamento che avrebbe riservato ad ogni membro della montagna del Legno Turchese.


"Naturalmente no, sono stata io ad invitarlo." Disse Yan Ru.


"Perché l'hai fatto visto che tuo fratello aveva detto che non avrebbe invitato discepoli della montagna del Legno Turchese?"


"Io non ho mai fatto promesse del genere. Inoltre i rapporti tra il nostro clan e la montagna del Legno Turchese sono sempre stati ottimi. Perché non potevo invitarlo?" Yan Ru era un po' irritata.


"Non vuoi proprio avere a che fare con i discepoli della montagna del Legno Turchese, che tu abbia paura di loro?" Chu Feng intervenne. Non era il tipo da farsi da parte mentre una donna gli faceva da scudo.


Xian Kun lo stava provocando senza motivo, così avrebbe dovuto occuparsene personalmente.


"Cosa? Avrei paura di voi? Ahah... ridicolo! La tua montagna del Legno Turchese sta solo occupando questo territorio. Credete di essere i migliori al mondo?"


"Figuriamoci paragonarvi a noi elfi dell'Antica Era, la vostra montagna non oserebbe provocare nemmeno i tre palazzi e i quattro clan." Xian Kun si fece prendere dall'emozione e cominciò a deridere la montagna del Legno Turchese.


"Indipendentemente da quanto siate potenti, non siete stati comunque sconfitti da Qing Xuantian? Perfino gli umani possono spaventarvi." Chu Feng non sarebbe stato da meno. Mise subito il dito nella piaga. Sapeva che Qing Xuantian era una fonte continua di sofferenza per gli elfi dell'Antica Era.


"Qing Xuantian? C'è un solo Qing Xuantian, credi di essere al suo livello?" Xian Kun si infuriò ancora di più. Raramente qualcuno osava contraddirlo in questo modo.


"Vero, non sono Qing Xuantian, ma nemmeno tu sei il rappresentante della tua intera razza. Sono stati i tuoi senior a lottare e a conquistare i vostri territori. Non ti riguarda minimamente!"


"Mentre gli elfi dell'Antica Era sono potenti, non significa che lo sei anche tu. Cosa ti fa pensare di poterti comportare con tale arroganza e di considerare tutti gli altri inferiori a te?" Disse così velocemente Chu Feng che Xian Kun non ebbe il tempo di rispondere. L'elfo si arrabbiò così tanto che il suo viso divenne verde.
                                


                                



