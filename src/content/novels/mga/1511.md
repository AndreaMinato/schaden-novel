---
title: Capitolo 1511 – Apprendere la Tecnica del Mare di Fuoco
pubDate: 2024-07-24T13:13:16.519Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Dici sul serio?" Chiese Yan Lei con uno sguardo un po' contento.


"Assolutamente."


"Tuttavia... c'è una condizione. Il periodo di tempo in cui potrai aprire il rampicante del deposito è limitato e dipenderà da te." Disse Xian Kun.


"Ora capisco. Intendi dire che mi permetterai di cercare di aprire la scatola per un periodo di tempo finché ti lascerò esaminare la Tecnica del Mare di Fuoco. Vero?"


"Brillante. È così." Xian Kun sorrise e annuì.


"Molto bene, allora proviamo. È il fato che ci ha portato tutti qui oggi. Allora farò vedere a tutti la tecnica del Mare di Fuoco."


"Se qualcuno avrà le capacità di apprenderla, allora che lo faccia. Non avrò nulla da dire se qualcuno riuscirà a studiarla, proverò solo ammirazione."


"In futuro, se userete la nostra tecnica del Mare di Fuoco, il nostro clan non vi renderà la vita difficile." Disse ad alta voce Yan Lei.


Tutti si riempirono di gioia. All'inizio questo era stato un patto tra Yan Lei e Xian Kun. Tuttavia, sorprendentemente, ora potevano partecipare anche gli altri. Inoltre avevano ricevuto gratuitamente questa opportunità. Questo piacevole imprevisto fece entusiasmare il gruppo.


"Molto bene! Dato che il fratello Yan ha detto questo, anche io sarò franco. Dopo non solo il fratello Yan Lei potrà tentare di aprire l'oggetto nel rampicante del deposito, potrà anche chiedere l'aiuto di chiunque altro nella nostra stessa generazione." Disse Xian Kun.


"Davvero?" Chiese Yan Lei.


"Non mi rimangio mai le mie promesse." Disse Xian Kun.


"Molto bene. Andrò a prendere la tecnica del Mare di Fuoco adesso. Aspettate un momento per favore, tornerò immediatamente." Yan Lei partì subito.


Non molto tempo dopo tornò tenendo una pergamena speciale brillante. Era evidente quanto fosse straordinaria.


Quando Yan Ru la vide, cambiò lievemente espressione. Disse frettolosamente tramite una trasmissione della voce: "Fratellone hai davvero intenzione di lasciargliela vedere? Non dobbiamo insegnare le nostre tecniche a degli estranei."


"Sciocchina, l'ho già chiesto a nostro padre e ha accettato."


"Inoltre l'abbiamo già imparata e sappiamo entrambi quanto è difficile da studiare."


"La pergamena da sola inoltre non mostra nel dettaglio il suo metodo di coltivazione. Bisogna comprenderlo dal suo contenuto. È un processo che richiede molto tempo. Allora ci ho messo un intero mese per apprendere questo Tabù Terrestre."


"Glielo farò vedere solo una volta. Figuriamoci apprenderlo, non potranno nemmeno comprenderne il contenuto. Che utilità ci sarebbe per loro nel vederlo?" Disse Yan Lei.


"È vero fratellone, ma sappiamo che non sarà facile aprire il rampicante del deposito, altrimenti Xian Kun l'avrebbe già aperto tempo fa."


"Quell'elfo è molto astuto. Probabilmente non riuscirai ad aprirlo."


"Sciocchina, noi potremmo non essere capaci di aprirlo, ma c'è anche il fratello Tian Liang qui. C'è qualcosa che gli Sciamani non possono aprire? Inoltre non è uno Sciamano ordinario, presto raggiungerà il livello del Mantello Reale."


"Con il suo aiuto ho almeno il 50% di possibilità di aprire il rampicante del deposito. Anche se non potrà farlo, nemmeno Xian Kun riuscirà ad apprendere il Tabù Terrestre. Non ci perderemo nulla." Disse Yan Lei.


"Va bene allora." Yan Ru annuì. Era stata convinta dal ragionamento del fratello, sembrava un accordo per cui non avrebbero perso nulla, perché non accettare?"


"Avete finito di discutere voi due?" Xian Kun non era uno sciocco. Poteva immaginare che Yan Lei e Yan Ru stessero discutendo usando trasmissioni della voce.


"Abbiamo finito, possiamo iniziare ora. Guardate pure tutti quanti." Yan Lei spiegò la pergamena. In un istante, un raggio rosso si levò al cielo e si trasformò in una sfera di luce che discese dall'alto e avvolse tutti.


Gli occhi dei giovani iniziarono a brillare e poi i loro sguardi divennero seri. Si concentrarono appieno per osservare e comprendere la tecnica di fronte a loro.


Innumerevoli caratteri, rune e frasi sfrecciavano nell'area coperti da luce rossa e fluttuando attorno a loro come farfalle e uccelli. Avrebbero perfino emesso dei suoni.


Questo... era il metodo di coltivazione della tecnica del Mare di Fuoco.


"Sembra che non abbia fatto invano questo viaggio." Mentre il gruppo era occupato a concentrarsi, Chu Feng sorrise.


La sua reputazione come genio della coltivazione non era immeritata. Per lui avanzare al prossimo livello era semplice, figuriamoci apprendere delle tecniche.


Inoltre era anche uno Sciamano dal Mantello Reale e possedeva gli Occhi Celesti.


La sua comprensione superava di gran lunga quella dei coltivatori comuni.


Mentre la maggior parte del gruppo stava esaurendo le energie per cercare di comprendere il contenuto del Tabù Terrestre, Chu Feng era già riuscito ad individuarne i principi per coltivarlo.


Così chiuse gli occhi. Ciò che doveva fare adesso non era comprendere la tecnica del Mare di Fuoco, ma di coltivarlo e apprenderlo.


Al suo livello, studiare una tecnica marziale richiedeva solo l'uso della mente.


In effetti la tecnica del Mare di Fuoco era molto difficile da imparare.


Ma in confronto al Fendente e allo Scudo del Firmamento era un gioco da ragazzi. Chu Feng riuscì a comprenderla appieno.


"Cosa sta succedendo a Chu Feng? Gli altri la stanno esaminando, perché lui ha chiuso gli occhi e non si sta degnando di guardarla?" Yan Ru stava osservando il gruppo e presto notò che Chu Feng aveva chiuso gli occhi e sembrava essersi addormentato. Questo la sorprese.


Chu Feng era molto diverso rispetto agli altri.


"Credo che sia il più saggio. Sa bene di non poter studiare la tecnica in così poco tempo e così ha deciso di non sprecare tempo a guardarla." Spiegò Yan Lei.


"Ma è comunque una rara opportunità. Non è uno spreco non provarci nemmeno?" Dsise con un po' di rimpianto Yan Ru. Sembrava dispiaciuta che Chu Feng non potesse studiarla nemmeno un briciolo.


"Sorella, non capisci. Questa è saggezza."


"Il fratello Chu Feng è un degno discepolo della montagna del Legno Turchese. Solo lui è riuscito a mostrare questo tipo di saggezza tra tutti i presenti." Yan Lei ammirava la decisione di Chu Feng.


Il tempo passò lentamente. Nonostante Yan Lei avesse detto che avrebbe permesso al gruppo di vedere il Tabù Terrestre per un po' di tempo, visto che sapeva quanto era arduo apprenderla, finì per lasciarla per due intere ore.


In realtà non era un atto di generosità, si stava dando abbastanza tempo per distruggere il rampicante del deposito. Dopotutto nessuno avrebbe potuto comprendere la tecnica del Mare di Fuoco entro quattro ore di tempo.


Mentre era sicuro che in questo lasso di tempo sarebbe riuscito ad ottenere il tesoro nel rampicante del deposito.


Se non ci fosse riuscito in quattro ore, allora non avrebbe avuto nessuna speranza. Così non avrebbe provato rimpianti.


"Fratellone, guarda Xian Kun. Sembra strano." Yan Ru mandò una trasmissione del suono.


Yan Lei cambiò subito espressione. Xian Kun si stava osservando attorno come tutti gli altri, ma stava muovendo lievemente le dita.


C'era un ritmo speciale nei suoi movimenti e questo fece innervosire Yan Ru e Yan Lei. Questo perché era la chiave per comprendere la tecnica del Mare di Fuoco.
                                


                                



