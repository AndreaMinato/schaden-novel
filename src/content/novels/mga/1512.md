---
title: Capitolo 1512 - L'Incompetente Tian Liang
pubDate: 2024-07-24T14:13:16.519Z
tags:
    - mga
---


<em>Capitolo regolare (di ieri),
10 (Federico) capitoli in coda, 0/3
-Schadenfreude</em>


"Fratellone, non possiamo permettergli che continui così, altrimenti potrà apprendere la tecnica del Mare di Fuoco." Disse nervosamente Yan Ru.


Anche Yan Lei era accigliato. Non si sarebbe mai aspettato che le capacità di comprensione di Xian Kun fossero così potenti. Era semplicemente inimmaginabile.


"Woosh!"


Yan Lei non esitò. Con un cenno della manica ripiegò la pergamena.


La luce rossa attorno scomparì all'istante e tutti sussultarono. Puntarono i loro sguardi verso Yan Lei come se fossero stati svegliati bruscamente.


Sapevano che il loro tempo era scaduto, ma questo termine era arrivato troppo presto, non erano riusciti a comprendere nulla.


"Sono passate due ore ormai. Vi ho permesso di vedere il Tabù Terrestre per così tanto tempo. Credo che dovreste aver capito qualcosa, no?" Chiese con un sorriso Yan Lei.


"Fratello Yan Lei, la tecnica del Mare di Fuoco del tuo clan è proprio un Tabù Terrestre di massima qualità, non sono riuscito a comprenderlo, ho percepito quanto era potente."


"Come previsto da uno Sciamano. Sei riuscito a capire così tanto. A dire la verità, non ho compreso nulla in queste due ore. Mi vergogno proprio." Disse un altro mentre gli altri iniziavano a scuotere le loro teste.


Non stavano mentendo. Anche se si erano concentrati con tutte le loro forze nelle ultime due ore, non erano riusciti a capire niente.


"Fratello Yan, ci hai permesso di guardarla solo per due ore. Non sei un po' troppo taccagno?" Disse Xian Kun con un'espressione un po' scontenta. Era quasi riuscito a comprendere il metodo di coltivazione della tecnica del Mare di Fuoco, ma Yan Lei non gli aveva dato l'occasione di farlo. Così era proprio scontento.


"Fratello Xian Kun, due ore non sono poche. Dopotutto ci sono solo ventiquattro ore in un giorno." Yan Lei sorrise lievemente. Fu sollevato nel vedere l'espressione insoddisfatta di Xian Kun. Questo significava che l'elfo non era riuscito a comprendere il metodo per coltivare il Tabù Terrestre.


"Xian Kun, è il momento di mantenere la tua promessa." Sollecitò Yan Ru.


"Non preoccuparti, non mi rimangio mai la parola data. Tenete. Due ore, se potrete aprirlo, l'oggetto al suo interno sarà vostro. Se non potete aprirlo, dovrete restituirmelo." Xian Kun lanciò il rampicante del deposito a Yan Ru.


Yan Ru e Yan Lei si scambiarono un'occhiata, poi sorrisero e si rivolsero a Tian Liang. "Puoi aiutarci ad aprirla?"


"Fratello Yan Lei, sorella Yan Ru, non preoccupatevi. Potete contare su di me."


Tian Liang sorrise compiaciuto e poi ricevette il rampicante del deposito da Yan Ru. Era molto contento. Non solo aveva l'occasione per dimostrare le sue capacità di fronte a Yan Ru, se fosse riuscito ad aprire il rampicante del deposito sarebbe stato di grande beneficio per la sua reputazione. Se il suo maestro lo avesse saputo, lo avrebbe lodato.


Tuttavia Xian Kun sbuffò con sdegno vedendolo. Non mostrò la minima preoccupazione.


Anche se l'elfo non era preoccupato, il resto del gruppo sembrava emozionato. Praticamente tutti erano concentrati su Tian Liang, volevano vedere come sarebbe riuscito ad aprire il rampicante del deposito.


"Com'è la situazione? Sei certo di poterlo aprire?" Chiese nervosamente Yan Ru.


"Non preoccuparti sorella Yan Ru. Questo rampicante del deposito non è così sbalorditivo come affermano le dicerie. Può ingannare i dilettanti, ma non me. Lo aprirò dopo qualche minuto."


Tian Liang sorrise compiaciuto. Dopodiché guardò con fare provocatorio Xian Kun e disse: "Non prenderla come offesa fratello Xian Kun."


"Fai come desideri." L'elfo non era affatto preoccupate. Aveva incrociato le braccia al petto e mostrava un'espressione sicura.


"In tal caso inizierò adesso."


Tian Liang rilasciò uno sconfinato potere Spirit dorato. Sotto il suo controllo, questa energia creò subito una formazione.


Tian Liang posò il rampicante del deposito nella formazione, la indicò e gridò: "Apriti!!!"


La terra iniziò a tremare lievemente e la sua formazione cominciò a brillare. Il rampicante del deposito però non cedette minimamente.


"Cosa..." Tian Liang rimase a bocca spalancata per lo shock. Pensando che ci fosse stato un errore, iniziò a creare altri sigilli, indicò nuovamente la formazione e gridò: "Apriti!"


Tuttavia il rampicante del deposito rimase chiuso come prima. La formazione di Tian Liang era inefficace.


"Mio caro fratello, sembra che la tua formazione spirit non funzioni, ahahahah..."


Senza la minima apprensione, Xian Kun e gli altri due elfi dell'Antica Era iniziarono a deridere Tian Liang, che impallidì.


Lo Sciamano dal Mantello d'Oro stava sudando come un maiale. Non voleva rovinare tutto in un momento così cruciale.


Così rimosse frettolosamente la formazione e ne creò un'altra ancora più misteriosa.


Tuttavia, dopo un'intera ora, il rampicante del deposito non fu intaccato da tutte le formazioni spirit più potenti di Tian Liang.


Lo Sciamano dal Mantello d'Oro era pallido come la carta. Il suo abito era così coperto di sudore da stare grondando. Tian Liang stava ansimando perché aveva usato troppe tecniche Spirit e aveva quasi superato il suo limite.


"Putt." Alla fine le sue gambe si afflosciarono e si sedette direttamente a terra.


"Fratello Tiang Liang, stai bene?" Yan Lei accorse subito da lui e lo sostenne con un braccio.


"Mi sono proprio impegnato Yan Lei, ma questo rampicante del deposito è troppo difficile da aprire. Temo che perfino il mio maestro non potrebbe aprirlo."


"Nessuno può aprirlo." Disse Tian Liang scuotendo la testa.


Quando aveva visto per la prima volta il rampicante del deposito, l'aveva esaminato con attenzione. Pensava che sarebbe stato pieno di difetti e che sarebbe stato facile da aprire.


Tuttavia aveva scoperto invece che quelle imperfezioni erano un inganno. Era semplicemente invulnerabile e privo di punti deboli.


Yan Ru e Yan Lei rabbrividirono. Se nemmeno Tian Liang poteva aprire il rampicante del deposito, allora loro non avrebbero avuto speranze.


"Non hai detto che saresti riuscito ad aprirlo in pochi minuti? Come mai ora nessuno può aprirlo ora?" Chiese con derisione Xian Kun.


"In effetti ho sottovalutato il rampicante del deposito. Ma non mi sono reso conto di quanto era potente, nessuno potrà aprirlo." Disse con impotenza Tian Liang. Stava cercando di giustificarsi.


"Si può aprire, ma sei troppo incompetente." Xian Kun continuò ad umiliarlo.


Tian Liang però non poteva biasimarlo. In effetti prima era stato troppo sicuro di sé e così questa umiliazione era stata solo una ripercussione della sua arroganza.
                                


                                



