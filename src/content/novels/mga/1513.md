---
title: Capitolo 1513 – Appare Yan Xie
pubDate: 2024-07-24T15:13:16.519Z
tags:
    - mga
---


<em>Capitolo sponsorizzato, ringraziamo Federico!
9 (Federico) capitoli in coda, 0/3
-Schadenfreude</em>


"Fratello Xian Kun, non esagerare. Credo che nemmeno tu sia in grado di aprirlo, no?"


Ribatté Yan Lei. Era stato lui ad invitare Tian Liang, così naturalmente non sarebbe rimasto a guardare mentre veniva umiliato.


"Vero, ma non mi sono vantato e non ho detto che sarei riuscito ad aprirlo in un paio di minuti."


"Bisogna comportarsi con integrità. Non ci si dovrebbe vantare senza avere la sicurezza assoluta di farcela." Xian Kun sogghignò.


"Basta con le tue sciocchezze. Questo rampicante del deposito era impossibile da aprire fin dall'inizio. Sei davvero spudorato. Chiaramente sapevi che non poteva essere aperto, eppure l'hai offerto in scambio a mio fratello. Stavi cercando di imbrogliarci."


Disse con rabbia Yan Ru. Non era irritata da come Xian Kun stava umiliando Tian Liang, ma dalle prese in giro dell'elfo.


"Non dovresti fare dichiarazioni irresponsabili. Anche se non posso aprire questo rampicante del deposito, molti della mia razza potrebbero farlo."


"Il fatto che non possiate sbloccarlo significa solo che siete tutti incompetenti. Non potete dare la colpa agli altri."


"Manca ancora un'ora. Qualcun altro vuole provare ad aprirlo? O vi arrendete tutti?" Chiese con derisione Xian Kun.


Yan Lei mostrò un'espressione scontenta. Ma sapeva che se nemmeno Tian Liang poteva risolvere la situazione, non poteva esserci nessun altro capace di farlo. Così scosse la testa e si preparò ad arrendersi.


"Il nostro clan Yan non sa cosa significa arrendersi." Risuonò una voce all'improvviso.


Era tonante e fece ronzare le orecchie del gruppo.


Dopodiché tutti si voltarono in direzione della voce e le espressioni della gente divennero serie.


Un giovane si stava avvicinando verso di loro dal giardino a sud-est.


Aveva i capelli neri legati, un viso elegante, ma severo, ed emanava un'aura gelida.


Perfino a Chu Feng brillarono gli occhi quando lo vide. L'aura di quest'uomo era straordinaria. Si poteva capire con un'occhiata che non era una persona comune.


"Fratellone Yan Xie." Yan Ru accorse subito da lui e iniziò a saltellare contenta.


"Sei venuto nel momento giusto. Abbiamo appena incontrato un problema. Con te qui potremmo risolverlo ora."


Anche Yan Lei si avvicinò. La sua espressione cupa era stata rimpiazzata da un sorriso gioioso. Sembrava che avesse visto il suo salvatore.


Questo nuovo arrivato era la persona dal grandissimo potenziale di cui aveva parlato Dugu Xingfeng, Yan Xie.


"Non c'è bisogno di dire altro, ho capito. Lasciate fare a me." Yan Xie fece un cenno e iniziò ad avvicinarsi lentamente al rampicante del deposito a terra.


Quando si avvicinò, tutti a parte Chu Feng iniziarono a provare una profonda venerazione nei suoi confronti. Anche il presuntuoso Xian Kun e gli altri due elfi dell'Antica Era si accigliarono e fecero un passo all'indietro.


Yan Xie non stava rivelando la sua coltivazione, ma emanava una sensazione di oppressione che incuteva naturalmente paura.


Tra la giovane generazione, solo Chu Feng poteva sopportarla.


Con una sola occhiata, Chu Feng notò un po' di dettagli e capì di aver già fatto una certa impressione su Yan Xie.


"Boom!"


All'improvviso Yan Xie strinse i pugni. Il cielo e la terra iniziarono a tremare. Le nuvole si spostarono rapidamente mentre raffiche violente si sollevavano ovunque. Tutto l'ambiente attorno era stato influenzato dalla sua aura.


Semi Martial Emperor. Un Semi Martial Emperor di primo livello.


Al contrario di Qin Wentian, non aveva ottenuto questa coltivazione con metodi disonesti, aveva contato sul suo talento per arrivare fin qui.


"Cielo, è così giovane ed è già al primo livello del Semi Martial Emperor?"


Il gruppo rimase scioccato quando percepì la sua aura. Bisognava sapere che Yan Xie aveva un'età simile a quella di Chu Feng ed era relativamente più giovane in confronto al resto del gruppo.


Era estremamente raro raggiungere lo stadio del Semi Martial Emperor così presto. Probabilmente sarebbe stato insolito perfino nei tre palazzi e nei quattro clan.


Tuttavia proprio in quel momento Xian Kun disse: "Fermo."


"Cosa c'è?" Yan Xie puntò lo sguardo verso l'elfo. I suoi occhi assomigliavano a delle lame affilate intimidatorie.


Xian Kun sussultò e iniziò a sudare copiosamente, ma non si ritirò e disse: "Puoi tentare di aprire il rampicante del deposito, ma non puoi romperlo. Ho accettato di darvi l'oggetto al suo interno solo nel caso foste riusciti ad aprirlo. Ma non ho detto che vi avrei passato anche il rampicante del deposito."


Xian Kun aveva detto queste parole perché si era reso conto di quanto era potente questo Yan Xie. Solo nel suo regno ci sarebbero stati geni al suo livello.


Così sapeva che Yan Xie avrebbe mostrato una ben superiore al primo livello del Semi Martial Emperor.


Yan Xie avrebbe potuto sicuramente rompere il rampicante del deposito, così Xian Kun aveva cercato una scusa per impedirgli di attaccare.


"Prima non hai detto nulla al riguardo." Disse Yan Xie. Ogni sua parola possedeva un forte potere deterrente.


"Mentre non ho detto che non avreste potuto danneggiarlo, non ho nemmeno detto che avreste potuto farlo. Ora ve lo sto chiarendo."


"E se lo rompessi comunque?" Chiese con tono freddo Yan Xie.


"Come osi?! Se lo romperai, danneggerai il rampicante del deposito, un oggetto che mi ha donato personalmente il re. Sarebbe come insultare il prestigio del nostro re."


Xian Kun sapeva di non poter competere con Yan Xie, così sfruttò la reputazione del re.


"Mi stai minacciando?" Lo sguardo di Yan Xie divenne freddo. In un solo istante, Chu Feng e gli altri ebbero la sensazione che fosse inverno.


No, non era un gelo normale, era un'ondata di freddo che poteva penetrare le ossa perfino per i coltivatori.


Xian Kun era l'obiettivo principale di questo freddo e, anche se era molto orgoglioso e testardo, non ebbe altra scelta se non fare diversi passi indietro. I suoi capelli biondi divennero scompigliati e la sua espressione era molto scontenta.


"Potente. Questo Yan Xie è davvero potente." Pensò Chu Feng. Era proprio una persona che aveva il potenziale di diventare il signore di un'era. La sua aura opprimente era davvero straordinaria.


"Uccidimi se ne hai il coraggio! Vedremo se il regno degli elfi te la farà passare liscia!" Xian Kun si infuriò. Era raro che qualcuno lo mettesse sotto pressione in questo modo.


"Credi che non oserei farlo?" L'aura di Yan Xie divenne sempre più fredda e iniziò a rivelare intento omicida.


"Fratello Yan Xie, non importa. Non dobbiamo ottenere a tutti i costi il rampicante del deposito. Inoltre le parole di fratello Xian Kun sono ragionevoli. In effetti non ha detto che ci avrebbe dato il contenitore." Yan Lei intervenne subito per fermarlo.


"Giusto. Fratellone Yan Xie, non arrabbiarti per questo. Non è solo un oggetto del cimitero dell'Antica Era? Non mi interessa affatto." Anche Yan Ru cercò di convincerlo a desistere.


I due conoscevano molto bene la personalità di Yan Xie, era un genio che non temeva nulla al mondo. Se non lo avessero fermato, probabilmente avrebbe attaccato Xian Kun.


E non si sarebbe limitato a dargli una lezione, probabilmente lo avrebbe ucciso.


Alla fine Xian Kun era un genio del regno degli elfi. Se gli fosse accaduto qualcosa, il clan Yan sarebbe andato incontro ad una calamità.


"Ricordati di mettere le cose in chiaro la prossima volta." Convinto da Yan Lei e Yan Ru, il giovane si calmò.


Xian Kun in quel momento era proprio scontento. Voleva proprio andarsene il prima possibile.


"Fratello Yan Lei, permettimi di fare un tentativo." Risuonò una voce che fece sussultare tutti i presenti.


Era stata proprio la persona che non aveva detto una sola parola per tutto questo tempo, Chu Feng.
                                


                                



