---
title: Capitolo 1515 – Reazione Speciale
pubDate: 2024-07-24T17:13:16.519Z
tags:
    - mga
---


<em>Capitolo sponsorizzato, ringraziamo Federico!
7 (Federico) capitoli in coda, 0/3
-Schadenfreude</em>


Yan Ru, Yan Lei e gli altri avevano il cuore in gola.


Non osavano nemmeno respirare, figuriamoci parlare. Così i loro sguardi si concentrarono sul rampicante del deposito che si stava aprendo per timore che potesse bloccarsi all'improvviso.


In confronto agli altri, Xian Kun era ancora più nervoso. Era già coperto di sudore, aveva la bocca spalancata e stava facendo una chiara smorfia.


Si stava disperando perché non aveva intenzione fin dall'inizio di dare il tesoro a Yan Lei e agli altri. Dopotutto era qualcosa che gli aveva donato il re degli elfi.


Era sicuro che non sarebbero riusciti ad aprire il rampicante del deposito, ma cosa stava succedendo? Il rampicante del deposito si stava sbloccando lentamente. Di questo passo, avrebbe subìto il doppio delle perdite dopo aver cercato di ingannare il suo nemico. Dopotutto non era riuscito nemmeno ad imparare la tecnica del Mare di Fuoco.


Così Xian Kun iniziò a desiderare che Chu Feng fallisse proprio durante questo momento cruciale.


Tuttavia era evidente che si stesse solo illudendo. Anche se il rampicante del deposito si stava aprendo molto lentamente, lo stava facendo con ritmo costante. Alla fine si sbloccò completamente.


La folla riuscì a vedere chiaramente cosa c'era dentro il contenitore.


Era un mestolo dall'aspetto ordinario ma, esaminandolo con attenzione, era antico ed emanava un'aura straordinaria.


"Woooowwww!"


Esclamò qualcuno con fare tonante. L'intera città avrebbe potuto sentirlo.


Era stato Yan Lei, non era riuscito a contenere le sue emozioni. Ma non lo si poteva biasimare, dopotutto Chu Feng aveva compiuto l'impossibile.


"Fratello Chu Feng, sei davvero incredibile! Devo proprio ringraziarti!"


Yan Lei era pieno di gioia, così emozionato che stava tremando. Era davvero un guadagno inaspettato, una piacevole sorpresa.


"Chu Feng, sei davvero sbalorditivo, non me lo sarei davvero aspettato!" Anche Yan Ru si avvicinò. Stava osservando Chu Feng con uno sguardo gentile e pieno di adorazione.


Tian Liang si riempì di gelosia vedendo la reazione della giovane, il suo cuore quasi fremeva di dolore. Sfortunatamente per lui, a parte provare gelosia, non poteva fare altro. Dopotutto non era capace quanto Chu Feng.


Anche il resto del gruppo si avvicinarono. Stavano tutti guardando il mestolo nel rampicante del deposito con sguardi brillanti. Lo stavano squadrando e cercavano di sondarlo.


In effetti qualcuno spinse il naso in avanti per inspirare profondamente, nella speranza di assorbire un po' dell'aura divina del mestolo.


Anche il resto del gruppo iniziò a puntare i nasi verso il mestolo.


Così Yan Lei prese subito il mestolo per evitare che questi somari lo toccassero.


"Questa sensazione." L'espressione di Chu Feng si irrigidì. Nelle vicinanze di quel tesoro, aveva sentito i Fulmini Divini nel suo sangue e nel suo dantian scalpitare.


Sembrava che il mestolo avesse un rapporto speciale con il suo sangue.


"Fratello Yan Lei, potresti farmi vedere questo mestolo?"


La sensazione che aveva provato era troppo anormale, doveva essere una questione estremamente importante.


"Naturalmente." Yan Lei avrebbe esitato a dare in prestito il tesoro a qualcun altro, ma non con Chu Feng. Dopotutto se non fosse stato per lui, non sarebbe nemmeno riuscito ad ottenere questo tesoro.


Quando toccò il mestolo, Chu Feng sentì di nuovo quella sensazione di prima.


I Fulmini Divini stavano reagendo e anche molto più intensamente, ma questa sensazione durò solo per un momento per poi scomparire velocemente.


Era stato un breve attimo, ma Chu Feng era certo di una cosa; questo mestolo aveva qualche rapporto con il suo clan.


Questo gli fece venire un'ipotesi: che la terra proibita numero uno della Terra Sacra delle Arti Marziali, il Cimitero dell'Antica Era, avesse qualche relazione con il suo clan.


"Grazie molte fratello Xian Kun." Disse Yan Lei con un sorriso raggiante. Era una nuda provocazione.


Xian Kun era proprio scontento, stava stringendo i pugni. Questo mestolo era proprio importante per lui.


Se il re degli elfi lo avesse scoperto, le sue prospettive future sarebbero state rovinate.


"Fratello Yan Lei, questo oggetto non ha una funzione pratica, è soltanto un ornamento. Potrei darti qualcosa di davvero utile e anche molto prezioso in cambio." Chiese Xian Kun.


"Niente scambi." Yan Ru rifiutò direttamente.


"Le mie scuse fratello Xian Kun. Sembra che a mia sorella piaccia molto questo mestolo."


Disse con un sorriso raggiante Yan Lei. Era evidente che Xian Kun tenesse molto a questo oggetto e più si comportava in questo modo e più l'avrebbe stuzzicato. Dopotutto l'elfo lo aveva provocato prima.


"Woosh!"


Proprio in quel momento, Xian Kun tirò fuori una pergamena dal Sacchetto Cosmo. Yan Lei, Yan Ru e perfino Tian Liang iniziarono subito ad interessarsi.


Questa pergamena non era ordinaria, conteneva una tecnica marziale. Inoltre si poteva capire con una sola occhiata che fosse fuori dall'ordinario, emanava un'aura antica e potente.


"Questo è un Tabù Terrestre, il suo nome è Mani di Artigli d'Aquila. È una tecnica creata dall'Imperatore dell'Aquila, il cui nome ha scosso l'intera Terra Sacra delle Arti Marziali diecimila anni fa."


"L'Imperatore dell'Aquila è scomparso da tempo, e anche la sua tecnica è scomparsa. Pochissimi possono padroneggiarla e la userò per scambiarla con quel mestolo." Disse Xian Kun.


"Sul serio?" Yan Lei ne fu tentato. Mentre il mestolo era molto prezioso, era soltanto un ornamento. Il suo valore era di molto inferiore in confronto ad un Tabù Terrestre.


"Naturalmente." Xian Kun annuì. Al momento in effetti era pieno di rimpianto, ma non poteva fare altro. Doveva recuperare a tutti i costi il mestolo.


"Aspetta un momento." Proprio in quel momento, Chu Feng disse: "Fratello Yan Lei, in realtà piace molto anche a me questo mestolo. Se desideri scambiarlo per qualcosa, vorrei fare un'offerta anche io."


"Fratello Chu Feng, vuoi fare anche tu uno scambio?" Yan Lei ne fu sorpreso.


Xian Kun si infuriò e iniziò a gridare con rabbia:"Vuoi contendere con me? Credi davvero di poterlo fare? Questa mia tecnica è un tesoro inestimabile. Che tesoro potresti usare?"


Chu Feng si limitò a sorridere di fronte a questa provocazione. Poi toccò il Sacchetto Cosmo e un'arma dalla potenza imperiale apparì nelle sue mani.


Il clima cambiò all'istante. Iniziarono ad apparire delle nuvole mentre un'aura opprimente cominciò ad avvolgere l'intera regione, spaventando tutti i presenti e facendoli sentire sotto un'enorme pressione.


Era la potenza di un imperatore.


Quest'arma era la ricompensa che Chu Feng aveva ottenuto dalla caccia delle Nove Organizzazioni, l'Armamento Imperiale Incompleto, la Lama dell'Infinito.
                                


                                



