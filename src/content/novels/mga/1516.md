---
title: Capitolo 1516 – Fine della Pazienza
pubDate: 2024-07-24T18:13:16.519Z
tags:
    - mga
---


<em>Capitolo sponsorizzato, ringraziamo Federico!
6 (Federico) capitoli in coda, 0/3
-Schadenfreude</em>


Cos'altro poteva rivaleggiare con un Armamento Imperiale? Anche se era incompleto e una copia, emanava una potenza incredibile.


"Fratello Chu Feng, questa... cosa... c-che sia un Armamento Imperiale Incompleto?"


Disse Yan Lei con stupore. Ne era quasi certo perché un Armamento Reale non avrebbe mai potuto emanare la potenza di un imperatore.


Chu Feng strinse la Lama dell'Infinito e disse a Yan Lei: "Ad essere sinceri è solo una copia, un'imitazione. È la Villa della Raffinazione della Spada che l'ha creata e si è ispirata all'Armamento Imperiale Incompleto del Venerato Lord Raffinatore, la Lama dell'Infinito."


"Il Venerato Lord Raffinatore? Quella figura leggendaria della villa della forgia della spada?"


Il Venerato Lord Raffinatore era un Martial Emperor famoso nella Terra Sacra delle Arti Marziali. Tutti i presenti ne avevano sentito parlare, per loro era una figura leggendaria, non l'avevano mai visto in carne ed ossa.


"Nonostante questa Lama dell'Infinito sia una copia, è un'arma creata dal Venerato Lord Raffinatore in persona. Anche se c'è una bella differenza tra questa spada e la Lama dell'Infinito, non è qualcosa con cui gli Armamenti Reali possono competere."


"Credo che dovresti capire quanto è preziosa. Vorrei usarla per scambiarla con quel mestolo. È disposto a fare questo scambio con me?" Disse Chu Feng.


Forse gli altri potevano pensare che fosse pazzo, ma per lui questo mestolo era di gran lunga più prezioso della Lama dell'Infinito.


"Naturalmente, sono più che disposto."


Yan lei annuì ripetutamente. Anche se il Tabù Terrestre di Xian Kun era estremamente prezioso, non era affatto paragonabile a questo Armamento Imperiale Incompleto. Al loro livello moltissimi avevano già appreso dei Tabù Terrestri, erano quasi innumerevoli.


I coltivatori con un Armamento Imperiale Incompleto invece erano estremamente rari. Questo valeva anche per le copie e le imitazioni.


Si poteva perfino dire che... erano due tesori su due livelli completamente diversi.


"Fratello Chu Feng, fammi questo favore. Il mestolo è molto importante per me, potresti non fare questo scambio?" Disse Xian Kun.


Era la prima volta che l'elfo usava un tono implorante.


Non aveva altra scelta, non si sarebbe mai aspettato che Chu Feng sarebbe stato così feroce e capace di sfoderare un oggetto così prezioso.


A dire la verità, al posto di Chu Feng, Xian Kun non sarebbe stato disposto a cedere la Lama dell'Infinito per il mestolo.


Ma Chu Feng era capace di farlo.


Così si era reso conto che non sarebbe riuscito a vincere contro di lui. Ma voleva ancora il mestolo e non ebbe altra scelta se non implorarlo.


"Perché dovrei farti un favore? Ti conosco?" Chu Feng sorrise freddamente e lo ignorò. Prese il mestolo e poi consegnò l'Armamento Imperiale Incompleto a Yan Lei.


"Anche se questo Armamento Imperiale Incompleto mi ha già riconosciuto come padrone, rimane una copia, così non ci sono molte restrizioni. Finché una persona sarà abbastanza potente, verrà riconosciuta."


"In altre parole, questo Armamento Imperiale Incompleto potrà essere leale a più di una persona. Lo si potrà usare finché si possiede abbastanza potere."


"Capito." Dopo aver ricevuto la Lama dell'Infinito, Yan Lei scoprì che l'arma aveva iniziato a tremare violentemente. Stava resistendo con molta energia.


Tuttavia, più reagiva in questo modo e più Yan Lei si entusiasmò. Un Armamento Imperiale Incompleto era un vero tesoro.


"Sei proprio ostinato!" Xian Kun ringhiò con rabbia e iniziò ad attaccare Chu Feng con una tecnica marziale.


Era infuriato. Non gli era piaciuto Chu Feng fin dall'inizio, ma non si sarebbe mai immaginato che si sarebbe opposto a lui.


La sua pazienza stava finendo. Ormai aveva deciso di dare una lezione a Chu Feng oggi.


Vedendo che Xian Kun stava cominciando ad attaccare, Yan Xie rimase impassibile, mentre Yan Lei e Yan Ru si arrabbiarono. Non avrebbero permesso all'elfo di attaccare Chu Feng.


"Questo...?" Le espressioni dei fratelli cambiarono, erano scioccati.


La tecnica di Xian Kun era un po' speciale. Anche se non stava usando la tecnica del Mare di Fuoco, i suoi movimenti erano molto simili.


Anche se non era riuscito a comprendere il metodo di coltivazione del Tabù Terrestre, aveva capito come usare una nuova tecnica e l'aveva appresa con successo.


L'abilità che stava usando era un'imitazione, ma anche se la sua ferocia era inferiore all'originale, il suo potere era paragonabile a quello di una tecnica marziale di nono livello. Così non poteva essere sottovalutata.


Questo Xian Kun era riuscito a trasformare la tecnica del Mare di Fuoco in un'abilità completamente diversa in così breve tempo. E lo aveva fatto senza nemmeno trascorrere del tempo ad allenarla, questo scioccò Yan lei e Yan Ru.


"Boom!!"


Xian Kun attaccò. Fiamme sconfinate iniziarono a precipitarsi verso Chu Feng come fuoco nella prateria. Aveva lanciato un attacco fatale, non aveva intenzione di dare solo ad una lezione a Chu Feng.


"Xian Kun, questo non è il territorio degli elfi. Non attaccare gli altri!" Yan Lei reagì. Iniziò subito ad usare una tecnica marziale per parare questo colpo feroce.


"Woosh!"


Tuttavia Chu Feng balzò e schivò l'attacco.


"Che agilità sorprendente fratello Chu Feng. Sembra che il tuo potere non si limiti all'ottavo livello del Martial King realm."


Yan Lei bloccò con successo l'attacco, ma tanto ormai il giovane l'aveva già evitato.


"Vuoi combattere? Sono disposto ad accontentarti, ma non ferire gli altri. Vieni qui e affrontami." Chu Feng gli fece segno di farsi avanti e si levò in volo.


"Proprio quello che volevo." Xian Kun era infuriato e accettò immediatamente l'invito e lo raggiunse.


Ad ogni passo che faceva, apparivano delle crepe sotto i suoi piedi e lo spazio attorno a lui tremava. Xian Kun sembrava estremamente imponente, così potente da fare collassare perfino lo spazio. Pochissimi Martial King di nono livello avrebbero potuto contendere con lui, figuriamoci guerrieri di ottavo livello.


Molti se ne resero conto, anche Yan Lei. Non poté trattenersi e cercò di interferire.


Tuttavia Yan Xie lo bloccò: "Non intervenire, non sottovalutare quel discepolo della montagna del Legno Turchese."


Tutti puntarono gli sguardi verso di lui. Non capivano cosa intendesse Yan Xie, che aggiunse: "Non è detto che il discepolo della montagna del Legno Turchese perda."


"Davvero?"


Il gruppo di membri della giovane generazione ne fu sbalordita. Un Martial King di ottavo livello potrebbe non perdere contro un guerriero di nono?


Vero. Da come Chu Feng aveva schivato Xian Kun, potevano capire che non era un Martial King ordinario e sicuramente era un genio dal potere sbalorditivo. Inoltre molto probabilmente possedeva un potere sconvolgente con cui poteva battere avversari di tre livelli superiori al suo. 


Ma Xian Kun era un elfo dell'Antica Era e aveva anche attivato l'Ago Immortale del suo territorio.


Poteva davvero vincere Chu Feng?


Il gruppo era molto scettico nonostante le parole di Yan Xie.
                                


                                



