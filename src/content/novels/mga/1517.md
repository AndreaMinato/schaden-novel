---
title: Capitolo 1517 - Vantarsi, Mentire
pubDate: 2024-07-24T19:13:16.519Z
tags:
    - mga
---


<em>Capitolo sponsorizzato, ringraziamo Federico!
5 (Federico) capitoli in coda, 0/3
-Schadenfreude</em>


"Woosh, woosh, woosh!"


Proprio in quel momento, Xian Kun mosse velocemente le mani. Stava lanciando un altro attacco. Inoltre stava utilizzando la stessa imitazione del Tabù Terrestre del clan Yan di prima.


Stavolta però la usò con ancora più fluidità, si poteva dire che avesse raggiunto la perfezione. Prima era solo una tecnica marziale di nono livello, mentre adesso si stava avvicinando ad un Tabù Mortale.


Yan Lei e Yan Ru si scambiarono un'occhiata. Entrambi i loro sguardi erano solenni e seri.


Fortunatamente Yan Lei aveva notato che Xian Kun stava comprendendo la tecnica e aveva recuperato la pergamena prima.


Altrimetni Xian Kun adesso non avrebbe usato solo un'imitazione, ma la tecnica del Mare di Fuoco stessa.


Le capacità di comprensione di Xian Kun intimorivano molto Yan Lei e Yan Ru.


"Vedremo come lo schiverai stavolta."


Dopo aver completato la tecnica, Xian Kun la usò subito su Chu Feng. Le fiamme feroci divennero una colonna di fuoco che si precipitò su di lui.


Era estremamente veloce, rapido come un fulmine. In un batter d'occhio arrivò di fronte a Chu Feng, aveva intenzione di bruciarlo vivo.


In effetti stavolta la sua tecnica era molto più potente. Come sospettavano Yan Lei e Yan Ru, si avvicinava al livello di un Tabù Mortale.


"Boom!"


Tuttavia, proprio quando la colonna di fiamme stava per raggiungere Chu Feng, il giovane tremò lievemente. Ben presto una sconfinata quantità di fuoco iniziò ad eruttare dal suo corpo.


Queste fiamme erano troppo feroci e avevano un potere sconvolgente.


La colonna di Xian Kun al confronto era praticamente insignificante. La differenza di dimensione era uguale a quella che c'era tra una formica e un elefante.


Le fiamme di Chu Feng inghiottirono quelle nemiche e continuarono ad espandersi con una velocità terrificante. In un mero istante, il fuoco di Chu Feng aveva coperto il cielo. Perfino Xian Kun ne era stato investito.


.....


Quando Yan Lei e Yan Ru videro il mare di fuoco, rimasero storditi.


In effetti, perfino Yan Xie, che era sempre rimasto calmo, rimase a bocca lievemente aperta mentre rivelava uno sguardo scioccato.


"Questa è la nostra tecnica!!!"


Disse all'improvviso Yan Lei. Il resto del gruppo rimase scioccato.


"Cosa? È la tecnica del Mare di Fuoco? Il clan Yan non la insegna agli estranei, come la conosce Chu Feng?"


"Che Chu Feng prima abbia... Cielo... se è davvero così... le sue capacità di comprensione sono troppo spaventose. È impossibile, non può essere! Dev'essere qualcos'altro!"


Il gruppo ci era rimasto di sasso. Due ore, non erano riusciti nemmeno a comprendere il metodo di coltivazione del Tabù Terrestre, eppure non solo Chu Feng era riuscito a capirlo, lo aveva anche imparato con successo. Era davvero troppo scioccante.


Era davvero possibile per un essere umano? Una persona ordinaria di sicuro non avrebbe potuto farlo, così nemmeno dei geni. Tutti i presenti potevano essere considerati dei talenti, ma nessuno di loro ci era riuscito.


"Ahhhh!!!!"


Risuonò un grido dal mare di fiamme, era Xian Kun.


Un vortice di fuoco apparì nel mare di fiamme nel cielo.


Questo mulinello aveva un potere trascinante spaventoso e divorò il fuoco.


I fiori e l'erba del giardino furono sradicati e risucchiati. Anche le costruzioni attorno iniziarono a spaccarsi e a spostarsi.


Anche i geni presenti potevano rendersi conto di quanto era spaventosa questa forza risucchiante. Fortunatamente erano abbastanza distanti dal mare di fiamme ed erano tutti ad un livello elevato. Altrimenti questo potere traente avrebbe trascinato via molti dei presenti tra le fiamme.


Il mare di fuoco fu risucchiato completamente e alla fine spuntarono Xian Kun e un portale verde di forma ovale. Questo passaggio era molto grande, alto diverse decine di metri. Mentre roteava lentamente, dava la sensazione di essere sconfinato.


Non pareva un portale, ma un abisso, una bocca enorme che poteva divorare ogni cosa.


Niente avrebbe potuto soddisfare la sua fame. Avrebbe ucciso qualunque cosa avesse risucchiato.


Doveva essere un Tabù Terrestre, altrimenti non avrebbe potuto rivelare un potere così incredibile. Ma non poteva essere una tecnica ordinaria, perfino la sua aura era diversa, era simile a quella degli elfi dell'Antica Era. Era evidente che fosse caratteristica di questa razza.


Naturalmente sarebbe stata estremamente spaventosa visto che risaliva all'Antica Era.


Con fare eccentrico, Xian Kun disse: "Fratello Yan Lei, se non sbaglio, prima Chu Feng ha usato la tecnica del Mare di Fuoco, vero?
La relazione tra il clan Yan e la montagna del Legno Turchese è davvero straordinaria. Avete perfino insegnato ad uno dei loro discepoli una tecnica riservata ai membri del clan. Volevo solo vederla, eppure vi siete rifiutati. Ahah... che ipocriti."


Stava cercando di seminare dissenso tra la folla.


Tutti i presenti erano amici di Yan Lei, che però aveva mostrato il Tabù Terrestre per solo due brevi ore prima di portarla via.


In realtà era comprensibile, non potevano insegnare le loro tecniche a degli estranei.


Se invece il Mare di Fuoco fosse stato già passato ad un estraneo, allora Yan Lei sarebbe sembrato davvero ipocrita.


"Il nostro clan non ha mai insegnato questa tecnica alla montagna del Legno Turchese, né l'abbiamo insegnata a Chu Feng." Negò senza esitare Yan Lei.


"Vi rifiutate ancora di ammetterlo? Quel Chu Feng l'ha appena usata. L'abbiamo visto con i nostri occhi. Pensate che siamo ciechi?" Chiese freddamente Xian Kun.


Chu Feng disse: "Non solo sei cieco, ma anche stupido."


"Cos'hai detto? Osi insultarmi?"


"Non ti sto insultando, sto solo dicendo la verità." Chu Feng poi guardò Yan lei: "Grazie molte per avermi fatto vedere questo Tabù Terrestre prima. In effetti è una tecnica sbalorditiva."


"Cosa?"


"Prima?"


Il gruppo rimase scioccato. Chu Feng aveva confermato le loro ipotesi e aveva dichiarato di aver appreso con successo il Tabù Terrestre nelle due brevi ore di prima.


"Sei davvero arrogante! Cos'hai detto? Stai cercando di dire che sei riuscito a comprendere la tecnica del Mare di Fuoco in sole due ore?" Questionò Xian Kun.


"Precisamente." Rispose Chu Feng.


"Chi credi di poter ingannare? Pensi che siamo degli sciocchi?" L'elfo non ci credeva.


Nemmeno lui era riuscito a comprendere il metodo di coltivazione completo del Tabù Terrestre, come poteva farlo Chu Feng?


Così pensava che il giovane si stesse vantando, che stesse mentendo.
                                


                                



