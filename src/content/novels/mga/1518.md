---
title: Capitolo 1518 - Chu Feng VS Xian Kun
pubDate: 2024-07-24T20:13:16.519Z
tags:
    - mga
---


<em>Capitolo sponsorizzato, ringraziamo Federico!
4 (Federico) capitoli in coda, 0/3
-Schadenfreude</em>


Proprio in quel momento, Yan Xie confermò ciò che aveva detto Chu Feng. "In effetti è possibile per chi ha elevati livelli di comprensione. Allora ci ho messo solo un'ora per comprendere la tecnica del Mare di Fuoco e sono riuscito anche io a farlo senza guardarla."


"Tuttavia ci ho messo due ore per impararlo, così in totale ci ho impiegato tre ore per apprendere la tecnica del Mare di Fuoco."


La folla rimase di nuovo sbalordita. Chi era Yan Xie? Era un coltivatore che aveva il potenziale per diventare il signore di un'era.


Non significava che il talento di Chu Feng era pari al suo? Che fosse anche lui un genio eccezionale dall'enorme potenziale?


"Ahahah, stai suggerendo che questo Chu Feng sia un raro talento?"


"Ahahahah..." Xian Kun iniziò a ridere con fare esagerato. Si rifiutava ancora di crederci.


Poi disse: "Genio, oh genio, non vuoi morire, no? Ti darò una possibilità e ti farò capire in che situazione sei."


"La mia tecnica sono le Fauci Divoratrici del Cielo, come suggerisce il nome, sono capaci di divorare ogni cosa. Non rimarrebbe nulla di te se ti attaccassero."


"Ma non c'è un'ostilità così grande tra di noi, né voglio uccidere persone innocenti."


"Finché ti inginocchierai e implorerai perdono, per poi restituirmi il mestolo, ti risparmierò la vita." Disse Xian Kun con tono minaccioso.


"Ahah..." Chu Feng scoppiò a ridere con sdegno. Non si degnò nemmeno di parlare all'elfo. Per lui adesso Xian Kun era solo un pagliaccio che non sapeva in che situazione si trovava.


"Sembra che non apprezzi la mia offerta. In tal caso non biasimarmi se sarò spietato." Lo sguardo di Xian Kun si riempì di intento omicida mentre brillava con freddezza. Allo stesso tempo le Fauci Divoratrici del Cielo iniziarono a roteare e ad emanare la potenza di un Tabù Marziale.


"Huu!!"


Il cielo e la terra si incupirono, iniziarono a sollevarsi raffiche ovunque. Il vento iniziò a soffiare verso le Fauci Divoratrici del Cielo.


A quanto pareva le raffiche erano dovute al suo spaventoso potere risucchiante. In effetti era davvero spaventoso e i venti erano solo un effetto secondario del suo attacco.


Lo spazio attorno a Chu Feng iniziò a distorcersi, non riusciva a resistere al potere traente e cominciò a collassare.


Chu Feng però rimase fermo sul posto, come un'enorme campana. In effetti nemmeno i suoi capelli erano influenzati dalla corrente e restarono immobili.


"Vedremo per quanto potrai resistere." Xian Kun si infuriò ancora di più. Unì le mani e iniziò ad accumulare potere Martial. Stringendo i denti, riversò ancora più energia nel suo Tabù Terrestre.


Le Fauci Divoratrici del Cielo cominciarono ad emettere dei ringhi demoniaci, erano davvero spaventose.


Perfino lo spazio attorno a Xian Kun iniziò a lacerarsi per poi venire divorato dal Tabù Terrestre.


In quel momento attorno a Chu Feng non sembrava più che ci fosse il cielo, ma il vuoto. Attorno a lui c'era solo uno spazio vuoto e cupo. Era uno spettacolo spaventoso.


Tuttavia Chu Feng rimase completamente calmo, sembrava che fosse ad un livello completamente diverso rispetto all'elfo. Non importava che tecnica usasse il suo avversario, non poteva influenzarlo.


"Cosa... Quanto è resistente?" Il gruppo non poté trattenersi dal sussultare.


Figuriamoci gli altri, perfino Yan Lei non era sicuro di poter resistere alla potenza delle Fauci Divoratrici del Cielo.


Eppure Chu Feng ora ci era riuscito ed era soltanto all'ottavo livello del Martial King realm. Era davvero spaventoso, quanto era formidabile il suo potere combattivo?


"È davvero degno di essere uno Sciamano dal Mantello Reale. Le sue tecniche Spirit hanno raggiunto la perfezione."


"Non è influenzato dal potere risucchiante. Non lo può nemmeno raggiungere."


"È protetto da una formazione Spirit che lo isola dalla forza delle Fauci Divoratrici del Cielo."


"E questa barriera è proprio ben nascosta. È impossibile per le persone ordinarie vederla. Immagino che nemmeno Xian Kun se ne sia reso conto. Starà pensando che la sua tecnica non stia funzionando." Yan Xie era davvero potente, aveva intuito che tecnica stava usando Chu Feng.


"È davvero una tecnica Spirit?" Il gruppo ne fu ancora più scioccato.


Anche se tutti sapevano che le tecniche Spirit erano davvero potenti, sapevano anche che pochissimi Sciamani che avrebbero potuto contendere con i coltivatori. Solo figure leggendarie avrebbero potuto compiere un'impresa del genere ed erano tutti degni della più grande ammirazione. Erano persone dal talento straordinario, ne capitavano meno di uno su diecimila come lui.


Eppure questo discepolo della montagna del Legno Turchese era in grado di farlo. Come potevano non esserne scioccati?


A quanto pareva non era solo uno Sciamano dal Mantello Reale, era anche un grande esperto che poteva sfruttare al massimo le tecniche Spirit e contendere con dei coltivatori.


"Sembra che il tuo Tabù Terrestre non sia un granché dopotutto. Non può nemmeno divorare me, come potrebbe divorare ogni cosa? La persona che l'ha chiamato così dev'essere un idiota." Disse con derisione Chu Feng.


"Osi insultare i membri della vecchia generazione della mia razza! Vuoi proprio morire!" Xian Kun si infuriò ancora di più. Stringendo i denti, aggiunse strati di potere marziale dall'intento omicida soverchiante.


L'ambiente attorno fu influenzato dalla sua energia. Questa sorta di potenza avrebbe potuto seminare distruzione in una regione e uccidere innumerevoli creature.


Le Fauci Divoratrici del Cielo così divennero ancora più spaventose.


Figuriamoci il vuoto attorno, anche la gente sotto ebbe difficoltà a resistere al potere traente. Molti coltivatori deboli come Tian Liang iniziarono ad aggrapparsi ad esperti come Yan Lei per paura di venire risucchiati dal Tabù Terrestre.


Perfino Yan Ru, un talento all'ottavo livello del Martial King realm, iniziò ad avvicinarsi a Yan Lei per timore di rimanere ferita.


I fiori e le piante di questo giardino erano stati risucchiati via da tempo da questo potere traente. Tutti gli splendidi fiori e gli edifici raffinati erano stati spazzati via. Sembrava che ci fosse stata una dura battaglia.


"Anche se esaurissi tutte le energie, non servirebbe comunque a nulla. Ecco, permettimi di mostrarti cosa significa divorare."


Chu Feng sporse il palmo verso Xian Kun. Un portale degli spiriti dorato a forma di spirale apparì di fronte a lui.


Questo portale era molto più piccolo rispetto a quello delle Fauci Divoratrici del Cielo, ma quando Chu Feng chiuse di scatto la mano e la girò. il portale cominciò a vorticare ed emise un potentissimo potere risucchiante accompagnato dai sibili del vento.


Era una formazione del Diagramma Divino dei Nove Spiriti, si chiamava Porta del Divoramento.


"Ahhh!"


Iniziarono a risuonare delle grida da sotto. Il gruppo che stava resistendo al potere traente aveva ceduto. Chi aveva una coltivazione più debole come Tian Liang fu trascinato via da terra. Se Yan Lei non lo avesse trattenuto, lo Sciamano dal Mantello d'Oro sarebbe stato trascinato via.


"Fratello Yan Xie, presto, salvali." Chiese Yan Lei. Si era spaventato anche lui, la formazione di Chu Feng era troppo terrificante.


Di questo passo non solo non sarebbe riuscito a proteggere Tian Liang e Yan Ru, perfino lui stesso probabilmente ne sarebbe stato risucchiato e sarebbe morto.
                                



