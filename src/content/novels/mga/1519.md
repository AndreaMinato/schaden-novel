---
title: Capitolo 1519 – Divario Assoluto
pubDate: 2024-07-24T21:13:16.520Z
tags:
    - mga
---


<em>Capitolo sponsorizzato, ringraziamo Federico!
3 (Federico) capitoli in coda, 0/3
-Schadenfreude</em>


"Woosh!"


Yan Xie sollevò il braccio e fece un cenno leggero.


Dopo aver fatto questa azione all'apparenza semplice, apparì una barriera traslucida che coprì tutti i presenti.


Il gruppo così non sentì più il potere risucchiante, Yan Xie aveva neutralizzato questa crisi.


Anche se Yan Xie però aveva salvato coltivatori deboli come Tian Liang, non aveva esteso questa protezione a Xian Kun.


Inoltre l'elfo era anche l'obiettivo dell'attacco di Chu Feng.


Le onde di potere si avvicinarono a Xian Kun e cominciarono a stringerlo con forza per poi trascinarlo verso la Porta del Divoramento.


Anche se Xian Kun si stava impegnando con tutte le sue forze per resistere, non riuscì ad opporsi minimamente. Provò solo impotenza e paura. Aveva scoperto che questo discepolo della montagna del Legno Turchese che aveva sottovalutato per tutto questo tempo in realtà era davvero spaventoso.


Le Fauci Divoratrici del Cielo erano una delle sue tecniche marziali più potenti, eppure non era riuscita a sopportare nemmeno un colpo di Chu Feng.


Sembrava un topo che aveva incontrato un gatto, aveva perso ogni sua forza combattiva e poteva solo aspettare di essere catturato.


Xian Kun si avvicinò sempre di più, più lo faceva e più il potere risucchiante aumentava. L'elfo ormai non poteva più muoversi, di questo passo sarebbe stato ucciso.


Una volta che fosse stato trascinato nella Porta del Divoramento, sarebbe stato fatto a pezzi. Non sarebbero rimaste nemmeno ossa o polvere di lui.


"Chu Feng, ammetto la sconfitta!" Disse con riluttanza Xian Kun. Non voleva morire.


Le espressioni della gente sotto cambiarono quando sentirono queste parole.


Xian Kun si era arreso. Era davvero inimmaginabile. Chu Feng aveva usato la sua coltivazione all'ottavo livello del Martial King realm per battere un elfo di un livello superiore.


Era incredibile, ma l'avevano visto con i loro occhi. Inoltre avevano anche assistito alla potenza di Chu Feng. Anche se l'elfo era molto forte, il suo avversario lo era molto di più. Questa sconfitta non era stata un caso.


Tuttavia Chu Feng non si fermò, la Porta del Divoramento era ancora attiva e stava trascinando ancora Xian Kun.


"Bast**do! Fermati!"


Xian Kun iniziò a preoccuparsi e ad imprecare per la rabbia. Era troppo vicino al Portale del Divoramento e le sue Fauci Divoranti del Cielo non potevano più resistere al potere traente ed erano state fatte a pezzi.


Xian Kun era praticamente un debole uccellino travolto da una raffica violenta e stava per cadere nel portale.


"Paa!"


Proprio quando Xian Kun pensava di stare per morire, sentì un palmo sulla spalla.


L'elfo sussultò. Alzò la testa e si guardò attorno. Era tutto tornato alla normalità, non c'era più vuoto attorno e il cielo era limpido. Sembrava che il tempo fosse perfetto.


La mano sulla sua spalla era quella di Chu Feng.


Alla fine il giovane aveva interrotto il suo attacco e non lo aveva ucciso.


"Woosh!"


Lo sguardo di Xian Kun brillò con freddezza. Creò un pugnale con del potere marziale e mirò a dantian di Chu Feng.


Era stato risparmiato, eppure aveva deciso di lanciare un agguato con l'intenzione di distruggere la sua coltivazione.


"Ahhh!!"


Tuttavia, prima che la lama potesse raggiungere Chu Feng, iniziò a sputare una boccata di sangue che atterrò sulla formazione che copriva Chu Feng. Poi si strinse l'addome.


Era stato Chu Feng. Gli aveva dato un pugno prima che Xian Kun potesse finire di attaccarlo. Non solo, il colpo aveva penetrato il corpo dell'elfo e distrutto i suoi organi. Era un dolore straziante.


"Ti ho risparmiato, eppure mi hai fatto un agguato." Chu Feng attaccò di nuovo. Prese Xian Kun per il collo e poi strinse la presa fino a strappargli la testa dal resto del corpo.


"Prendete." Chu Feng lanciò la testa e il resto del corpo di Xian Kun agli altri due elfi dell'Antica Era.


Vedendo che la battaglia era finita, Yan Xie rimosse la sua barriera difensiva, permettendo al corpo di Xian Kun di cadere nelle mani dei due elfi.


I due non osarono esitare e riunirono le due parti. Iniziarono ad usare le loro tecniche Spirit per guarirlo.


Al loro livello, essere decapitati o la distruzione degli organi non sarebbero state fatali. In effetti, anche se un coltivatore fosse stato ucciso, finché fosse rimasta la coscienza, sarebbe potuto resuscitare.


In effetti Chu Feng avrebbe potuto fare lo stesso.


Poteva creare un corpo per una coscienza per farla resuscitare. In altre parole, poteva usare la tecnica della rinascita che era considerata una leggenda nel continente delle Nove Province e nella Regione del Mare Orientale.


Per i coltivatori solo due ferite potevano considerarsi fatali, quelle nel dantian e quelle che puntavano alla loro coscienza. Il dantian si trovava in un posto preciso del corpo, mentre la coscienza era una sorta di potere spirituale che permeava l'organismo.


Se uno avesse desiderato uccidere un coltivatore, avrebbe dovuto distruggere il suo dantian e la sua coscienza. Altrimenti avrebbe perso al massimo il suo corpo, ma avrebbe potuto fondere nuovamente il dantian e la coscienza per poi continuare a vivere come un fantasma.


Anche se la coltivazione avrebbe continuato a calare da spettri, si poteva continuare a "vivere" per moltissimo tempo.


Chu Feng non aveva mai avuto intenzione di Xian Kun, ma visto che l'elfo aveva cercato di ucciderlo, non gliel'avrebbe lasciata passare liscia.


Per questo lo aveva decapitato.


Per un coltivatore questa era un'enorme vergogna, specialmente per qualcuno di presuntuoso come Xian Kun.


Dopo che la sua testa fu riconnessa al resto del corpo, Xian Kun indicò Chu Feng e gridò con rabbia: "Chu Feng, ho chiaramente ammesso la sconfitta, ma mi hai strappato la testa. Hai intenzione di diventare nemico di noi elfi?"


"Ti dirò questo, hai attirato un disastro su di te! Se non ti scusi subito, tornerò nel regno degli elfi e riferirò tutto al re. Allora figuriamoci te, perfino la montagna del Legno Turchese non potrà sopportarne le conseguenze."


"Un mero discepolo della montagna del Legno Turchese non può calpestare la dignità degli elfi dell'Antica Era!"


Incapace di accettare l'umiliazione, aveva iniziato a minacciare spudoratamente Chu Feng.


"Oh, in tal caso fai pure. Vorrei proprio vedere come il tuo regno la farà pagare alla nostra montagna del Legno Turchese."


Una voce dalla potenza maestosa risuonò da lontano.


Quando il gruppo volse lo sguardo verso la voce, mostrò subito profonda venerazione. Xian Kun e gli altri due elfi si spaventarono e rimasero impalati sul posto.


Era arrivato Dugu Xingfeng e c'erano anche il capo dell'Alleanza degli Sciamani, Hong Qiang, Miao Renlong e il capo del clan Yan.


"Chi ti credi di essere? Credi davvero che il regno degli elfi inizierebbe una guerra contro la nostra montagna del Legno Turchese a causa tua?"


"Prima Chu Feng si è fermato una volta che lo scontro è stato deciso. Non ti ha ferito minimamente. Eppure tu gli hai lanciato un agguato fatale."


"Una persona spudorata come te è semplicemente una disgrazia per tutti gli elfi dell'Antica Era. Avanti, torna e riferisci la questione al tuo re. Vedremo se inizierà una guerra contro di noi per una persona come te o se ti punirà." Disse con tono molto freddo Dugu Xingfeng.


A quanto pareva erano già arrivati molto tempo fa e avevano visto lo scontro tra Chu Feng e Xian Kun.


Rimproverato, l'elfo si spaventò così tanto che non osò battere ciglio. In effetti non si azzardò nemmeno ad alzare la testa. La sua arroganza era completamente sparita, rimaneva solo codardia e paura.


Mentre poteva comportarsi con arroganza di fronte ad un discepolo come Chu Feng visto che era considerato un genio nel suo regno, rivelò la sua natura di fronte ad un esperto come Dugu Xingfeng. Era terrorizzato.


Questo era un divario assoluto di forza.


                                



