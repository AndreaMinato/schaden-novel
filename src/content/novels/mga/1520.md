---
title: Capitolo 1520 – Ricambiare la Cortesia
pubDate: 2024-07-24T22:13:16.520Z
tags:
    - mga
---


<em>Capitolo sponsorizzato, ringraziamo Federico!
2 (Federico) capitoli in coda, 0/3
-Schadenfreude</em>


"Oh Chu Feng, sei stato troppo tollerante. Non c'è bisogno di risparmiare la vita di una persona del genere. Avresti dovuto ucciderlo. Se fosse successo qualcosa, me ne sarei assunto la responsabilità." Disse Miao Renlong.


"Giusto. L'Anziano Miao ha ragione." Aggiunse il capo dell'Alleanza degli Sciamani. "Mentre la nostra Alleanza degli Sciamani non va in giro a provocare gli altri, non temiamo nessuno."


"Non c'è bisogno di risparmiare la vita di una persona così spudorata."


Le loro parole suggerirono che Chu Feng non era solo un discepolo della montagna del Legno Turchese, ma anche della loro Alleanza degli Sciamani.


Due organizzazioni di massimo livello stavano sostenendo Chu Feng e avrebbero perfino iniziato una guerra per lui. Che carisma!


Dopo essere stato rimproverato da questi tre grandi esperti, Xian Kun non mostrò più la minima arroganza, anche se era presuntuoso, non era un pazzo.


Sapeva chi erano le persone di fronte a lui, non erano figure che un mero membro della giovane generazione poteva permettersi di provocare.


Inoltre sapeva molto bene che gli elfi dell'Antica Era non avrebbero iniziato una guerra per lui, nemmeno se fosse stato ucciso, non perché mancassero di dignità, ma perché non ne valeva la pena.


Se fosse stato ancora un genio nel regno degli elfi, allora avrebbero combattuto per lui, ma era stato esiliato. In altre parole, era stato abbandonato da tempo dal suo regno.


"Senior, stavo solo scherzando con Chu Feng prima. Non stavo dicendo sul serio, non fraintendetemi."


All'improvviso Xian Kun si inginocchiò e iniziò ad ammettere i suoi errori.


Stava praticamente gettando via l'ultimo suo briciolo di dignità. Era davvero vergognoso.


Tuttavia non aveva altra scelta, aveva troppa paura. Poteva intuire dall'atteggiamento di Dugu Xingfeng e degli altri che tenevano molto a Chu Feng.


Se si fossero infuriati e lo avessero ucciso, sarebbe stato troppo tardi per provare rimpianto. Così aveva scelto di inginocchiarsi per salvarsi la vita.


"Senior, Xian Kun ha detto la verità. Non è un tipo così irragionevole. Prima stava solo scherzando con il fratello Chu Feng. Sicuramente non aveva cattive intenzioni."


Anche gli altri due elfi si inginocchiarono e iniziarono a difendere Xian Kun.


Tuttavia erano molto riluttanti, era evidente che non lo volessero aiutare così tanto. Dopotutto avevano visto quanto era disastrosa la situazione e non desideravano venirne coinvolti.


Comunque si stavano inginocchiando. Poteva esserci un solo motivo, Xian Kun probabilmente li aveva costretti in segreto a farlo.


"Voi tre cani continuate a blaterare? Levatevi dai piedi! Non voglio continuare a vedere delle schifezze come voi in giro."


Disse Hong Qiang. In confronto a Dugu Xingfeng e gli altri, fu molto più diretto. Fece un cenno e creò una violenta raffica che spazzò via Xian Kun e gli altri due verso le porte della città, come se fossero tre mosche.


Veloce, deciso e incredibilmente tirannico.


Questa scena spaventò tutti i membri della giovane generazione presenti. Quanto era dispotica questa persona? Non aveva considerato minimamente gli elfi dell'Antica Era.


Tuttavia, anche se era arrogante, aveva abbastanza potere per farlo, era un Semi Martial Emperor al picco del suo stadio, una figura alla pari con il capo del clan Yan.


Se Xian Kun e gli altri due elfi non si fossero inginocchiati, forse non sarebbero stati solo spazzati via, ma avrebbero perso la vita.


Pensando a questo, il gruppo di giovani tremò di paura. Uno per uno, cominciarono ad asciugarsi il sudore freddo dalla fronte. In quel momento stavano guardando Chu Feng in modo diverso. Dalla riverenza di prima erano passati alla paura.


Specialmente Tian Liang, era così spaventato che le sue gambe si erano afflosciate. Se avesse saputo che Chu Feng sarebbe stato così formidabile e che aveva un supporto così potente, allora non avrebbe mai osato provocarlo.


Se Chu Feng avesse voluto vendicarsi su di lui, nemmeno il suo maestro sarebbe riuscito a salvarlo.


Quale membro della giovane generazione avrebbe osato provocare Chu Feng? Probabilmente solo geni come Yan Xie sarebbero riusciti a sfidarlo.


"Chu Feng, l'antenato del clan Yan si è svegliato. Seguici, andiamo a porgergli i nostri rispetti." Disse Dugu Xingfeng.


"Mn." Chu Feng annuì. Poi si preparò ad andarsene.


"Fratello Chu Feng, aspetta per favore." Disse all'improvviso Yan Lei.


Chu Feng si fermò, si girò e discese dal cielo. Arrivò di fronte a Yan Lei e chiese: "Hai bisogno di qualcosa?"


"Puoi riprenderti quest'arma." Yan Lei gli restituì la Lama dell'Infinito.


"Cosa succede? Hai cambiato idea?" Chiese Chu Feng.


"Considera quel mestolo un dono. Non posso accettare questa Lama dell'Infinito. La differenza di valore tra questi due oggetti è semplicemente troppo enorme. Non posso approfittarmene."


"Inoltre se non fosse stato per te non sarei nemmeno riuscito ad ottenere quel tesoro. Sarebbe dovuto essere tuo fin dall'inizio."


Yan Lei desiderava tenere la Lama dell'Infinito, ma era una persona molto ragionevole e saggia.


Chu Feng aveva mostrato un enorme talento, poteva competere con Yan Xie. Finché non ci fossero stati incidenti, sarebbe diventato un grande guerriero in futuro.


Yan Lei non voleva dargli una brutta impressione per ottenere un vantaggio temporaneo. Così aveva intenzione di regalargli questo mestolo.


"Fratello Yan Lei, non sentirti in dovere. Abbiamo deciso di fare questo scambio entrambi. Come posso ricevere questo mestolo senza dare nulla in cambio?" Chu Feng scosse la testa. Si girò e si preparò ad andarsene.


"Paa!"


Tuttavia, Yan Lei afferrò il polso di Chu Feng e gli passò la Lama dell'Infinito.


Con un'espressione molto seria, Yan Lei disse: "Devi accettarla. Se la accetterai rimarremo fratelli, ma se la rifiuti troncherò ogni rapporto con te oggi."


"..." Chu Feng era in difficoltà. Sapeva che Yan Lei non avrebbe tagliato i ponti con lui per una questione così poco importante, stava solo cercando di fargli accettare la Lama dell'Infinito.


"Va bene allora. Fratello Yan Lei, ti ringrazio molto per questo dono. Ma ogni cortesia dovrebbe essere ricambiata. Anche io ho un oggetto che vorrei darti." Tirò fuori una pergamena dal Sacchetto Cosmo. Era un Tabù Terrestre.


Da quando era entrato nella Terra Sacra delle Arti Marziali, Chu Feng aveva ucciso molte persone e aveva ottenuto diversi tesori.


Questo Tabù Terrestre era uno dei suoi bottini, visto che questa tecnica non apparteneva a nessun Sect o scuole, non avrebbe causato dei conflitti.


Così era molto adatto come dono.


Dopotutto se Chu Feng non avesse offerto la Lama dell'Infinito, Yan Lei avrebbe scambiato il mestolo per il Tabù Terrestre di Xian Kun.


Comunque non poteva lasciare che Yan Lei finisse a mani vuote. Dopotutto era riuscito ad apprendere la tecnica del Mare di Fuoco.


Si poteva dire che avesse ricambiato il favore. Solo facendo così si sarebbe sentito a suo agio.


"In tal caso ti ringrazio fratello Chu Feng."


Yan lei non rifiutò. Anche se il Tabù Terrestre offerto da Chu Feng era inferiore alla tecnica del Mare di Fuoco, la sua qualità era abbastanza buona.


Dopotutto era un Tabù Terrestre, non era affatto male! Inoltre Yan Lei aveva capito che Chu Feng non era disposto ad approfittarsi della sua gentilezza. Così decise di accettare con calma il Tabù Terrestre di Chu Feng.
                                
                        



