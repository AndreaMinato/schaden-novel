---
title: Capitolo 1521 – La Potenza di un Martial Emperor
pubDate: 2024-07-24T23:13:16.520Z
tags:
    - mga
---


<em>Capitolo sponsorizzato, ringraziamo Federico!
1 (Federico) capitoli in coda, 0/3
-Schadenfreude</em>


Chu Feng seguì Dugu Xingfeng e gli altri.


Solo Yan Lei, Yan Ru e gli altri rimasero sul posto, a fissare verso la direzione in cui Chu Feng se n'era andato. Non riuscivano a calmarsi.


In quel momento arrivarono molte persone da ogni direzione, uomini, donne, vecchi e giovani, Martial King e Semi Martial Emperor.


Stavano discutendo tutti animatamente. Questo posto silenzioso era stato riempito da una cacofonia di suoni.


Yan Lei e gli altri non ne furono sorpresi. Anche se questo giardino era stato un posto di ritrovo per la giovane generazione e veniva visitato raramente, la battaglia tra Chu Feng e Xian Kun aveva creato un enorme trambusto.


Sarebbe stato strano se gli esperti del clan Yan non fossero accorsi.


Tuttavia, vedendo che era solo una battaglia tra due talenti dalle origini straordinarie, avevano deciso di non interferire. In effetti nessuno di loro si era perfino degnato di mostrarsi. Avevano deciso di ignorare completamente la battaglia.


Solo alla fine si erano rivelati e avevano iniziato a discutere.


"Il fratellone Chu Feng e gli altri sono andati a porgere visita all'antenato. Visto che sono venute così tante persone, devono avere qualcosa di importante da discutere. Voglio andare a vedere." Disse Yan Ru.


Yan Lei non rispose. Invece si rivolse a Yan Xie: "Potremmo incontrare l'antenato adesso?"


L'antenato del clan Yan si allenava in isolamento per tutto l'anno. A parte il capo, nessuno avrebbe potuto incontrarlo e disturbarlo a meno che non fosse per una questione molto importante, questo valeva anche per i membri del clan.


"Potete seguirmi." Disse Yan Xie. In effetti anche lui voleva andare a vedere cosa stava succedendo. Non perché fosse curioso degli obiettivi di Dugu Xingfeng e degli altri, era puramente interessato a Chu Feng.


Yan Xie era sempre rimasto nel clan Yan ad allenarsi, ne era uscito molto raramente. Anche se spesso discepoli di esperti misteriosi sarebbero venuti a porgere i loro rispetti al loro clan, non potevano competere affatto con lui.


Così non avevano destato l'interesse di Yan Xie, ma Chu Feng era diverso. Era il primo nella giovane generazione che era riuscito ad attirare la sua attenzione. Questo aveva fatto diventare irrequieto Yan Xie.


All'improvviso tre figure volarono volarono oltre la folla e chiesero: "Puoi portarci con te?"


Erano due uomini e una donna. La donna era molto giovane e bella, indossava un abito davvero incantevole.


Tuttavia aveva già più di cento anni ed era al terzo livello del Semi Martial Emperor.


Gli altri due sembravano uomini di mezz'età, ma erano ancora più vecchi della donna. Uno aveva più di trecento anni e l'altro più di seicento.


Comunque non erano solo più anziani, erano anche più forti, il primo era un Semi Martial Emperor di quinto livello e l'altro era al settimo livello. Aveva una coltivazione uguale a quella di Scimmia Bianca.


Yan Ru si avvicinò e chiese con un sorriso raggiante: "Terzo fratello, quinto fratello, nona sorella, avete davvero il tempo di occuparvi di una questione del genere?"


A quanto pareva erano fratelli. Come Yan Ru e Yan Lei, erano tutti figli del capoclan.


"Cosa c'è, solo te puoi goderti un'occasione di divertimento e la tua nona sorella non può fare lo stesso?" La donna strinse gli occhi mentre mostrava un sorriso incantevole.


La sua espressione però era completamente diversa dal sorriso ingenuo e innocente di Yan Ru. Sembrava davvero incantevole, ma era anche astuto e spietato.


Dopotutto era una persona con più di cento anni di esperienza. Anche se era riuscita a mantenere il suo giovane aspetto con dei metodi speciali, la sua mentalità non era rimasta la stessa.


"Nona sorella, non va bene. Questo è un raduno della giovane generazione. Non puoi partecipare." Disse con un sorriso dispettoso Yan Ru.


"Ru'er, smettila di scherzare." Il terzo fratello spinse da parte Yan Ru e si avvicinò a Yan Xie: "Porta anche noi dall'antenato. È passato molto tempo da quando l'abbiamo visto. Vogliamo porgergli i nostri rispetti."


Anche se questo terzo fratello aveva un grado di anzianità superiore, era molto cortese con Yan Xie. In effetti nel suo tono c'era perfino una traccia di riverenza.


In effetti pochissimi nel clan Yan non avrebbero riverito questo talento, questo proprio perché era sostenuto dall'antenato.


"Siamo fratelli, non c'è bisogno di queste formalità. Venite, potete seguirmi tutti." Mentre parlava, Yan Xie iniziò a volare verso la direzione in cui Chu Feng e gli altri erano partiti. Anche se non era di fretta, procedeva molto velocemente. Yan Ru e gli altri lo seguirono frettolosamente.


La città del clan Yan era molto grande, più che un centro, sembrava più un paese. L'area era coperta da una formazione spirit estremamente vasta. Copriva una grande distanza e pareva sconfinata.


Chu Feng e gli altri, sotto la guida di Dugu Xingfeng, erano arrivati nella regione a nord-est della città.


C'era una catena montuosa qui, le vette erano costellate da cascate, fiori, piante, alberi e popolate da cinghiali selvatici, cani, lepri e altri piccoli animali.


Non avevano costruito nulla qui. C'era un'atmosfera naturale in questo posto, in netto contrasto con gli splendidi palazzi raffinati di prima.


Attorno alla catena montuosa c'era uno strato di formazioni Spirit completamente nuove. Era una barriera molto più potente di quella che copriva il posto dove viveva il clan Yan, non c'erano paragoni.


Otto Anziani erano seduti a gambe incrociate ai piedi della montagna. Ognuno di loro era molto vecchio e canuto. Rimanevano immobili, come otto antiche campane. Le loro aure assomigliavano a quelle di Dugu Xingfeng e degli altri; erano tutti Semi Martial Emperor al picco del loro stadio.


"Woosh!"


Quando Chu Feng e gli altri si avvicinarono, gli otto Anziani aprirono gli occhi allo stesso tempo. I loro sguardi taglienti puntarono verso i nuovi arrivati.


Nel momento in cui notarono il capoclan però l'atmosfera gelida che emanavano svanì all'istante.


Non dissero nulla, stesero le mani e da ciascuno di loro volò una chiave.


Dopo che le otto chiavi si fusero insieme, emanarono un raggio lucente che atterrò nella formazione e creò un'entrata.


"Che formazione incredibile." Gli occhi di Chu Feng brillarono con ammirazione.


Anche se la barriera attorno alla città era molto forte, Chu Feng era certo di poter aprire un varco e aggirarla se avesse avuto abbastanza tempo. Questa formazione però sarebbe stata inespugnabile per lui.


"È un capolavoro di uno Sciamano dal Mantello Reale del Marchio del Drago." Disse Hong Qiang.


"Marchio del Drago? Capisco, non è sorprendente allora." Chu Feng sapeva di cos'erano capaci esperti così potenti, erano gli Sciamani più formidabili della Terra Sacra delle Arti Marziali. Con un solo pensiero potevano seminare devastazioni ed erano esistenze paragonabili a degli dei.


Tuttavia erano estremamente rari. Non potevano essercene più di nove nella Terra Sacra delle Arti Marziali . Visto che il clan Yan non aveva Sciamani, doveva aver chiesto a qualcun altro di aiutarlo a creare questa formazione.


Tuttavia Chu Feng non lo trovò sorprendente. Allora il clan Yan era stato all'apice della Terra Sacra delle Arti Marziali, doveva aver molti contatti. Non sarebbe stato strano se avesse chiesto l'aiuto di uno Sciamano del Marchio del Drago.


"Prego." Disse il capoclan mentre avanzava. Chu Feng e gli altri lo seguirono immediatamente.


La strada montagnosa era molto accidentata, ma il capoclan continuò a camminare. Probabilmente lo faceva per un qualche tipo di regola. Così Chu Feng e gli altri lo imitarono e non si azzardarono a volare.


Fortunatamente erano comunque molto veloci, presto arrivarono ad un burrone.


Dall'esterno sembrava una normale gola, ma quando arrivarono ai confini e guardarono giù, videro uno spettacolo magnifico.


Si levavano fiamme rosse dal basso, un vero mare di fuoco. Sembravano dei draghi feroci che uscivano dal mare.


Non erano fiamme ordinarie, anche se Chu Feng era molto vicino al burrone, non sentiva il minimo calore. Tuttavia, se fosse caduto nel mare di fuoco, figuriamoci lui, perfino coltivatori come Dugu Xingfeng sarebbero stati ridotti in cenere all'istante.
                                
                                



