---
title: Capitolo 1523 – Ora sono degno di combattere contro di te?
pubDate: 2024-07-25T01:13:16.520Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Woosh!"


Alla fine l'antenato del clan Yan riaprì gli occhi. Gettò un'occhiata sia verso Chu Feng che verso Yan Xie. Poi disse: "Sarà un incontro amichevole. Devi fermarti una volta che lo scontro sarà deciso. Non uccidere l'amico Chu Feng."


Chu Feng e gli altri si rallegrarono sentendo queste parole. Questo significava che l'antenato del clan Yan aveva acconsentito alla loro richiesta.


Tuttavia il sottinteso dietro le sue parole era chiaro, aveva detto a Yan Xie di fermarsi in tempo, non a Chu Feng. Era sicuro che sarebbe stato il suo discepolo a vincere.


Yan Xie scomparì e riapparì a mezz'aria sopra il burrone.


"Prego Chu Feng." Disse con cortesia Yan Xie.


"Vuole... proprio combattere. È la prima volta ch lo vedo così." La nona sorella del clan Yan rimase a bocca aperta.


In effetti non fu solo lei ad esserne sorpresa, anche Yan Lei, Yan Ru e gli altri erano stupiti.


Yan Xie era considerato un talento con il potenziale per diventare il signore di un'era. Tra i suoi pari nella giovane generazione, nessuno poteva rivaleggiare con lui. Era all'apice, in solitudine.


Questo lo aveva reso poco socievole e arrogante. Figuriamoci gli estranei, si sarebbe rivolto raramente anche ai membri del suo stesso clan.


Si allenava tutto il giorno e basta. Era un patito delle arti marziali. Occasionalmente membri della giovane generazione sarebbero venuti a porgere i loro rispetti a Yan Xie. Eppure lui avrebbe rifiutato di incontrarli, figuriamoci lottare contro di loro.


Oggi però stava mostrando un atteggiamento completamente diverso. Stava mostrando una rara emozione, entusiasmo.


"Sembra che Chu Feng abbia destato il suo spirito combattivo."


"Se è riuscito ad ottenere il suo riconoscimento, allora questo Chu Feng dev'essere abbastanza talentuoso. Questo sarà un raro scontro tra due geni. Indipendentemente da chi vincerà, sarà sicuramente una battaglia meravigliosa." Disse il terzo fratello.


"Vero, sembra che abbiamo fatto la decisione giusta nel venire qui." Il quinto fratello sorrise e annuì. Si stava rallegrando per il fatto che sarebbe riuscito a vedere uno scontro così raro.


"Allora non significa che Chu Feng potrà davvero contendere con il fratellone Yan Xie?" Yan Ru mostrò un'espressione scettica.


Anche se aveva assistito alla forza di Chu Feng, non credeva che fosse davvero capace di contendere con Yan Xie.


Aveva visto personalmente quanto era potente suo fratello, una volta aveva lottato contro dieci bestie mostruose al terzo livello del Semi Martial Emperor.


Quelle creature erano estremamente spaventose, ma erano state uccise tutte da Yan Xie, che invece era rimasto illeso.


Allora era solo al nono livello del Martial King realm.


Inoltre Yan Xie non aveva mostrato la minima paura mentre combatteva contro le bestie mostruose. Sembrava che sapesse fin dall'inizio che avrebbe vinto.


Quella sorta di calma, sicurezza e crudeltà erano fuori dal comune.


Dopo quello scontro, Yan Xie aveva lasciato un'impressione indimenticabile in Yan Ru. Potente, inimmaginabilmente potente. Un membro della giovane generazione non poteva possedere una forza del genere, era spaventoso.


Da quel giorno, Yan Ru aveva capito cosa significava avere il potenziale per diventare il signore di un'era. Non sapeva nulla di altri talenti, ma era sicura che la reputazione di Yan Xie non era immeritata.


Chu Feng sarebbe riuscito davvero a contendere con uno Yan Xie così spaventoso?


Era preoccupata per Chu Feng. Anche se non lo conosceva da molto tempo, non voleva che rimanesse ferito.


Questo perché sapeva che, se si fosse infuriato, Yan Xie non sarebbe riuscito a contenere il suo intento omicida. Forse avrebbe finito con l'uccidere Chu Feng. Era anche per questo motivo che l'antenato gli aveva detto di controllarsi.


Anche se l'antenato aveva detto a Yan Xie di fermarsi una volta che l'esito dello scontro fosse stato chiaro, gli stava dicendo che non avrebbe dovuto mostrare pietà e che avrebbe potuto uccidere il suo avversario.


L'antenato voleva che Yan Xie dimostrasse la sua potenza. Voleva sfruttare la morte di Chu Feng in modo che il suo discepolo potesse rivelare la sua forza a Dugu Xingfeng e gli altri.


"Prego fratello Yan Xie." Anche Chu Feng si levò a mezz'aria. Anche lui fece il saluto tradizionale prima di iniziare il combattimento.


In realtà era molto grato, se non fosse stato per Yan Xie, probabilmente non avrebbe avuto nemmeno l'occasione di dimostrare le sue capacità.


"Woosh!"


All'improvviso gli occhi di Yan Xie brillarono e un'aura invisibile si precipitò su Chu Feng.


Nonostante le nuvole bianche attorno non fossero cambiate minimamente, Chu Feng sentì un'enorme pressione.


Yan Xie poteva controllare quest'aura come un'arma. Sarebbe riuscito ad attaccare come voleva. Anche se era immobile, sarebbe riuscito a colpire con precisione con la sola forza del pensiero.


Inoltre il suo obiettivo non sarebbe riuscito a scappare, avrebbe potuto solo difendersi, fronteggiarlo direttamente o morire.


Visto che Yan Xie non si stava muovendo, Chu Feng decise di fare lo stesso. Potere reale dorato iniziò a divampare come un'onda violenta per poi trasformarsi in una barriera difensiva che lo coprì completamente.


Se l'attacco di Yan Xie puntava a penetrare attraverso i punti deboli di una barriera, allora le formazioni protettive di Chu Feng a trecentosessanta gradi non lasciavano nessuna fessura in cui infiltrarsi.


"Woosh!"


Yan Xie sapeva che il suo attacco non sarebbe andato a segno, così Yan Xie si fermò.


Era accaduto tutto molto velocemente. Le persone ordinarie avrebbero visto solo Chu Feng usare una formazione, ma non avrebbero visto l'attacco di Yan Xie.


"Non mi sbagliavo. Puoi affrontarmi con le tue tecniche Spirit." Yan Xie divenne ancora più entusiasta. Il suo attacco di prima era stato solo una prova, ma i risultati di questo esperimento lo avevano soddisfatto.


"Mentre posso affrontarti con le mie tecniche Spirit, non ho intenzione di usarle per affrontarti, voglio usare il mio potere marziale." Disse Chu Feng.


"Davvero?" Yan Xie ne fu sorpreso.


"Esatto."


"Mi stai sottovalutando?" Yan Xie divenne scontento. Ciò che aveva destato il suo interesse erano le tecniche Spirit di Chu Feng, non la sua coltivazione che era troppo debole.


"Ti sbagli. Ho intenzione di usare il potere della mia coltivazione perché ti rispetto." Disse Chu Feng.


"Rispettarmi? Vuoi affrontarmi con una mera coltivazione all'ottavo livello del Martial King realm? È così che mi rispetti?" Yan Xie si accigliò, era davvero arrabbiato.


"Cosa sta facendo Chu Feng?" Yan Lei e gli altri ne furono perplessi. Da come la vedevano, Chu Feng non solo stava umiliando il suo avversario, ma stava anche provocando l'antenato. Era praticamente un suicidio.


Dugu Xingfeng, Hong Qiang e gli altri invece mantennero la calma. Sapevano bene che il potere marziale di Chu Feng non era affatto inferiore alle sue tecniche Spirit, anzi, era ancora più formidabile.


L'Armatura e le Ali del Fulmine di Chu Feng erano tecniche mai viste prima e avrebbero attirato molta attenzione. Solo usandole avrebbe potuto ottenere il riconoscimento dell'antenato.


"Zzzzz!!"


Negli occhi di Chu Feng si accesero dei fulmini. La sua Armatura del Fulmine apparì e la sua coltivazione arrivò al nono livello del Martial King realm.


"Cosa? La sua coltivazione è aumentata all'istante?!!"


In effetti i membri del clan Yan si interessarono molto a questo cambiamento. Anche se sapevano che esistevano delle tecniche per aumentare la propria coltivazione, abilità che potevano essere usate senza nessuno sforzo come quella di Chu Feng erano estremamente rare.


Non sembrava una Misteriosa Tecnica Proibita, né un Corpo Divino che si attivava. Cosa stava usando Chu Feng? Che fosse il potere di una stirpe? Ma era ancora meno probabile. Dopotutto erano i quattro grandi clan imperiali a possedere il sangue più forte nella Terra Sacra delle Arti Marziali. E le abilità che usavano erano completamente diverse dal fenomeno che stava mostrando Chu Feng.


Proprio quando la folla era rimasta scioccata. Le Ali del Fulmine si stesero dalla schiena del giovane e la sua coltivazione aumentò di nuovo. Ora era un Semi Martial Emperor di primo livello.


Anche se questo cambiamento era avvenuto in un istante, fu sufficiente a destare lo stupore dei membri del clan Yan.


Anche Yan Xie mostrò uno sguardo sbalordito. Non si sarebbe mai aspettato che Chu Feng possedesse una tecnica del genere. Non aveva nascosto la sua coltivazione, l'aveva aumentata.


"Ora sono degno di combattere contro di te?" Chiese con un sorriso Chu Feng.
                                


                                



