---
title: Capitolo 1524 – Scontro Intenso
pubDate: 2024-07-25T02:13:16.520Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Mentre la tua coltivazione è sufficiente, non so se lo sarà anche il tuo potere combattivo."


Yan Xie sorrise lievemente. Dopodiché si trasformò in un raggio di luce e arrivò all'istante di fronte a Chu Feng.


Non usò tecniche marziali, aveva scelto di affrontarlo in un combattimento ravvicinato.


"Thump, thump, thump..."


I pugni e i calci di Yan Xie erano appariscenti e spettacolari.


I suoi colpi non erano affatto inferiori alla potenza di una tecnica marziale.


Al suo livello, schioccare le dita avrebbe infranto lo spazio e battere un piede poteva fare crepitare il terreno. I suoi movimenti erano precisi ed efficaci.


Quando un coltivatore attaccava, si poteva capire all'istante se era un esperto o no. Chu Feng sentì un'enorme pressione, ogni sua cellula percepì quanto era letale.


Se fosse stato colpito, tutte le sue giunture si sarebbero spaccate e sarebbe stato sconfitto di netto.


Era la prima volta che Chu Feng sentiva un'oppressione così enorme da una persona al suo stesso livello. Yan Xie era davvero potente.


Tuttavia mantenne la calma e stese i suoi palmi. Non aveva scelto di difendersi, ma di contrattaccare. Spostò le mani come se fossero fendenti, mirando verso i polsi dell'avversario.


Anche se erano solo dei palmi, erano più affilati di una lama. Se il colpo di Chu Feng fosse andato a segno, avrebbe tagliato le mani di Yan Xie.


Visto che era un esperto, Yan Xie capì le intenzioni di Chu Feng e cambiò immediatamente attacco. Passò a dei pugni e mirò alle mani dell'avversario. Aveva intenzione di usare i suoi pugni di ferro per distruggerlo.


Chu Feng strinse i pugni e andò incontro a Yan Xie.


"Bang, bang, bang, bang, bang!!"


Lo scontro tra i loro pugni creò molte esplosioni. I due combattenti erano troppo veloci e i loro pugni erano così potenti da sembrare dei calci.


Tuttavia l'aspetto più importante era che entrambi i combattenti furono costretti ad arretrare di un passo. Lo scambio era finito in un pareggio.


"Grandi tecniche."


Gridò Yan Xie. Era davvero entusiasta. Dopodiché mosse un braccio ed evocò uno sconfinato potere marziale che assunse la forma di un vortice dorato.


Perfino lo spazio veniva distorto e ridotto in frammenti da questo mulinello. Chu Feng sapeva che non era semplice energia, ma una tecnica marziale.


Un Tabù Marziale e per giunta di grado Terrestre. Yan Xie finalmente stava facendo sul serio.


"Woosh!"


Chu Feng indietreggiò di scatto. Allo stesso tempo giunse i palmi. Vento, fulmini, acqua, fuoco e terra apparirono di colpo nell'area circostante.


Il vortice dorato di Yan Xie stava già per raggiungere l'avversario.


Tuttavia anche i cinque elementi si trasformarono in un mulinello. Cominciarono a girare attorno a Chu Feng e lo avvolsero completamente.


"Boom!"


La collisione delle sue tecniche marziali creò numerose esplosioni. Nonostante le potenti increspature di energia, nessuna delle due tecniche marziali riuscì a prevalere sull'altra, cominciarono a scontrarsi l'una con l'altra a mezz'aria.


Più si avvicinavano e più forte sarebbe stato l'impatto delle collisioni. Il vortice dorato però iniziò ad indebolirsi con l'aumentare della pressione e alla fine svanì nel nulla.


"Cosa..."


La folla del clan Yan rimase sbalordita. Non avrebbero mai pensato che la tecnica marziale di Yan Xie avrebbe finito con l'avere la peggio.


"Tabù Terrestre: tecnica del Mare di Fuoco."


Tuttavia Yan Xie non si scoraggiò per questa sconfitta. I suoi abiti iniziarono a svolazzare. Non sembrava più umano, ma un dio delle fiamme. Il fuoco formò delle onde torreggianti. Con un sibilo malevolo, il fuoco avvolse l'intera regione mentre si precipitava verso Chu Feng.


"Boom!""


In un istante la tecnica del Mare di Fuoco si scontrò con la formazione dei Cinque Elementi di Chu Feng.


Nonostante il Tabù Terrestre di Chu Feng fosse riuscito a vincere contro il vortice dorato, aveva subìto un enorme danno nel processo. Non poteva più fronteggiare la tecnica del Mare di Fuoco e si indebolì sempre di più.


"Tabù Terrestre: tecnica del Mare di Fuoco." Proprio in quel momento, Chu Feng usò un'altra tecnica.


Quando l'antenato del clan Yan vide questa mossa, le sue pupille si rimpicciolirono immediatamente e mostrò un'espressione sorpresa. Dopotutto era una tecnica marziale che il suo clan Yan non insegnava mai agli estranei. Come mai Chu Feng la conosceva?


Vedendo questo, il capoclan mandò subito una trasmissione della voce all'antenato per spiegargli cos'era accaduto.


"Ha compreso il metodo di coltivazione della tecnica del Mare di Fuoco in due ore e poi l'ha appreso studiandolo a mente?"


L'antenato del clan Yan mostrò uno sguardo sorpreso e iniziò ad osservare Chu Feng in modo diverso.


"Boom!"


I due mari di fuoco avevano coperto da tempo il cielo. Stavano competendo per vedere chi era il vero re delle fiamme di questa regione. Durante questo confronto, Chu Feng riuscì ad entrare in vantaggio.


"È davvero così potente?"


Yan Ru e Yan Lei rimasero scioccati.


Dugu Xingfeng, il capoclan e gli altri però non ne furono scioccati.


In effetti con il suo talento, non sarebbe stato difficile per Chu Feng padroneggiare una tecnica marziale e non era una coincidenza che fosse in vantaggio.


Nonostante la sua formazione dei cinque elementi non fosse riuscita a competere con la tecnica del mare di fuoco, l'aveva comunque usata per bloccare il tabù terrestre di Yan Xie.


Affrontando due tabù terrestri simultaneamente, sarebbe stato strano se fosse stato Yan Xie a prevalere.


Chu Feng era capace di calcolare ogni mossa durante uno scontro, pensava ad ogni eventualità.


Tuttavia raramente i membri della giovane generazione sarebbero riusciti a farlo, se non altro Yan Lei, Yan Xie e gli altri non ne erano capaci.


"Woosh!"


Un improvviso fendente tagliò il mare di fuoco, era riuscito a dividere il mare di fuoco in due.


Era un colpo davvero potente. Chu Feng non voleva consumare troppa energia per bloccarlo, così iniziò a schivarlo velocemente.


"Chu Feng, continuiamo."


Yan Xie si stava avvicinando rapidamente. Stava brandendo una grossa spada infuocata, un Armamento Reale.


Aveva menato quel fendente usando quest'arma e aveva usato un Tabù Mortale.


"Stai usando delle armi? Molto bene, lo farò anche io."


Chu Feng sorrise lievemente e decise di non schivare. Con un cenno del palmo, evocò la Spada Sigilla Demoni e caricò contro l'avversario.


"Woosh!"


Tuttavia, nel momento in cui Chu Feng fu sul punto di avvicinarsi, Yan Xie lanciò la sua spada.


Quando lasciò la presa di Yan Xie, l'arma si trasformò in un raggio infuocato che puntò dritto verso Chu Feng. Era così veloce che sarebbe stato estremamente difficile schivarlo, sembrava un drago di fuoco.


"Spaccati!" Chu Feng non sarebbe stato da meno. Vedendo che non poteva schivare, strinse la Spada Sigilla Demoni e menò un fendente. Il colpo color nero sfrecciò in avanti orizzontalmente. Perfino lo spazio stesso fu diviso in due dall'attacco.


La spada infuocata fu spaccata in due il fendente a forma di luna crescente di Chu Feng.


Chu Feng non mostrò la minima gioia, iniziò ad accigliare e pensò: "Oh no."


Un enorme pericolo stava per piombare su di lui.
                                


                                



