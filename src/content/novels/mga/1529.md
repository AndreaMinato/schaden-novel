---
title: Capitolo 1529 – Che sorta di situazione
pubDate: 2024-07-25T07:13:16.521Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Chu Feng e Yan Xie discesero dal cielo e tornarono nella gola.


"Fratello Yan Xie, non mi sarei mai immaginato che avessi nascosto così bene la tua forza, hai davvero un Corpo Divino." Il terzo e il quinto fratello, la nona sorella e Yan Lei si precipitarono da lui.


Per loro Yan Xie era già un guerriero davvero formidabile dal potenziale inimmaginabile. Dopo che avevano saputo che non solo aveva un potere combattivo sconvolgente, ma che era anche un corpo Divino, provavano ancora più venerazione nei suoi confronti.


"Non mi sarei mai immaginata che saresti stato così forte. Sei davvero incredibile. Nessuno della nostra età avrebbe potuto combattere come voi, siete anormali! No no no, siete semplicemente inumani!"


Yan Ru invece accorse da Chu Feng e afferrò una delle sue maniche. Mostrava uno sguardo adorante.


Anche se ormai non era più una ragazzina, era ancora molto innocente. Non badava esclusivamente agli interessi del suo clan, così aveva un atteggiamento molto tranquillo.


L'antenato all'improvviso disse: "Xingfeng e Chu Feng possono rimanere. Gli altri si possono ritirare."


Sentendo queste parole, la folla si scambiò delle occhiate. Anche se erano pieni di riluttanza, se ne andarono tutti uno dopo l'altro. Perfino Yan Xie non fece eccezione.


In un batter d'occhio rimasero solo Chu Feng, Dugu Xingfeng e l'antenato del clan Yan.


"Chu Feng, da quale clan provieni?"


"Senior, non so chi sono i miei veri genitori, sono stato cresciuto dal mio padre adottivo."


"Tuttavia, quando ero giovane, ho offeso una persona che poi ha preso di mira la mia famiglia e l'ha massacrata. Il mio padre adottivo non è più con noi." Chu Feng lo menzionò con tono triste. Era un dolore di cui non si sarebbe mai dimenticato.


"Povero bambino. Tuttavia credo che i tuoi genitori biologici sicuramente non sono persone ordinarie."


L'antenato del clan Yan sorrise lievemente. Anche se il suo atteggiamento nei confronti di Chu Feng era stato piuttosto buono fin dall'inizio, adesso era ancora più amichevole.


Chu Feng si era conquistato questa considerazione usando la sua forza.


"Xingfeng, è una benedizione per la tua montagna del Legno Turchese essere riuscita ad ottenere un discepolo come Chu Feng."


"Avanti, di cos'avevi bisogno?" Chiese l'antenato del clan Yan.


"Senior, al riguardo, sarebbe..."


Dugu Xingfeng non nascose nulla e riferì tutto nel dettaglio. Tuttavia non era molto informato a sua volta, sapeva solo che Chu Feng voleva salvare una persona. Non era a conoscenza di chi fosse, ma l'aspetto più importante era che sarebbero dovuti andare nel Sect della Terra Maledetta per salvarla.


L'antenato del clan Yan si rivolse verso Chu Feng: "Qual è il nome di questa persona che vuoi salvare?"


"Tanti Xue senior. È un membro della giovane generazione come me." Rispose Chu Feng.


"Cos'ha fatto per causare le ire del Sect della Terra Maledetta?" Chiese l'antenato del clan Yan.


"Ha rubato un oggetto del direttore del Sect della Terra Maledetta, Sang Kun." Disse Chu Feng.


"Sang Kun? È una persona davvero folle. Eppure la tua amica ha osato derubarlo ed è stata catturata. Probabilmente è spacciata." Disse l'antenato del clan Yan.


Stava sottintendendo che non c'era bisogno di provare a salvarla perché probabilmente era già morta.


"Quell'oggetto è estremamente importante per Sang Kun, è riuscito a catturarla, ma deve ancora recuperare quell'oggetto. Così per il momento non la ucciderà."


"Tuttavia credo che Sang Kun userà ogni metodo possibile per estorcerle una confessione. Non sono certo che la mia amica potrà continuare a resistere, né se Sang Kun la lascerà vivere nel caso scoprisse che i suoi tentativi di farla confessare sono inefficaci." Disse Chu Feng.


"Sembra che tu voglia proprio salvarla." L'antenato poteva capire quanto era determinato Chu Feng.


"Devo salvarla, anche se è morta, devo andare a recuperare il suo corpo e vendicarla." Disse con risoluzione Chu Feng.


"Mn, il tuo coraggio è lodevole, ma il Sect della Terra Maledetta non è un luogo ordinario. Dopotutto fa parte delle Nove Organizzazioni."


"A dire la verità, il mio clan non può competere con il Sect della Terra Maledetta. Se venissimo scoperti, non sarei solo io a pagarne le conseguenze, verrebbe coinvolto il mio intero clan."


"È una questione estremamente importante in cui non dovrei immischiarmi. Ma... vorrei anche aiutarti, dopotutto sei un raro talento."


"Che ne dici di fare così? Ti darò una possibilità. Aiutami a fare una cosa. Se ti aiuterò o no dipenderà se riuscirai a farlo." Disse l'antenato.


"Senior, cosa desidera che faccia?"


"Buzz!!"


L'antenato del clan Yan rivelò una scatola di legno che poi lanciò a terra. Immediatamente, rune e simboli iniziarono a scintillare, e una luce dorata emerse dal contenitore. Il bagliore si trasformò in un portale degli spiriti.


"Entra e posa la mano sulla pietra a forma ovale. Fai quello che puoi. Quando uscirai, ti dirò se ti aiuterò o meno." Disse l'antenato del clan Yan mentre indicava il portale.


"Capisco." Chu Feng non esitò minimamente ed entrò direttamente nel portale degli spiriti.


.....


Chu Feng si ritrovò in uno spazio molto speciale, non era molto grande, non arrivava alle dimensioni di una sala di palazzo, era solo diverse decine di metri quadrati.


In questo piccolo spazio c'era una formazione estremamente potente; doveva essere il capolavoro di uno Sciamano dal Mantello Reale del Marchio del Drago. Tuttavia tutta l'energia di questa formazione era radunata in un punto solo, nelle fondamenta in cui era posato l'oggetto a forma ovale menzionato dall'Antenato del clan Yan, era lungo tre pollici e ampio due.


Mentre questa pietra sembrava solo un comune ciottolo, Chu Feng capì che doveva essere davvero straordinaria.


Sulla pietra erano incisi otto numeri, allineati orizzontalmente. Chu Feng non sapeva che significato avessero, né cosa volesse l'antenato da lui.


Comunque si avvicinò alla pietra e la toccò con la mano destra.


"Woosh!!"


Subito dopo la sua vista si annebbiò. Tutto di fronte a lui iniziò a vorticare.


In un batter d'occhio non era più in una formazione, ma in un altro mondo.


Si ritrovò in una prateria sconfinata. Ad una sola occhiata non poteva vederne i confini e di fronte ai suoi occhi si estendeva solo del verde.


Il cielo era limpido e costellato di nuvole bianche simili a zucchero filato.


Era splendido. Era la prima volta che Chu Feng vedeva un cielo così bello.


"Roaaaaar!"


All'improvviso risuonarono degli strani suoni.


Erano acuti e spaventosi. Assomigliava ad un branco di lupi ululanti, ma anche ad un gruppo di tigri che ringhiavano. In realtà però era ancora più spaventoso perché proveniva da dei mostri potenti e spaventosi.


"Huuu!!"


La prateria sconfinata sotto i piedi di Chu Feng iniziò a bruciare. Si trasformò tutto in un vasto mare di fiamme, il cielo sopra divenne cupo.


In un batter d'occhio questo splendido mondo si era ridotto ad un inferno sinistro e spaventoso.


Aspetto più importante, questo gruppo di potente forme di vita si stava ancora avvicinando a Chu Feng per attaccarlo.


"Maledizione, che situazione è questa?"


Chu Feng cambiò drasticamente espressione. Non si spaventò per il paesaggio che stava cambiando, né per le bestie che si stavano avvicinando. Era spaventato perché non riusciva a muovere le gambe.


A parte la testa che poteva girare, il resto del suo corpo era immobilizzato.





