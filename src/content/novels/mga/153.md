---
title: Capitolo 153 - Bara di Cristallo
pubDate: 2024-05-28T23:13:16.353Z
tags:
    - mga
---


CAPITOLO SPONSORIZZATO ringraziamo Roberto S!
2 Capitoli in coda
-Schadenfreude


"Mi hai ingannato, tu..."


*poof*


Murong Yanguan si infuriò così tanto che sputò una boccata di sangue e cadde a terra. Nonostante il suo corpo si stesse contorcendo, non riusciva a rialzarsi. Evidentemente la sua rabbia l'aveva ferito gravemente.


Murong Yunluang poté solo chiudere lentamente gli occhi. Mostrò un'espressione impotente e triste. Nonostante fosse stato tutto causato da suo fratello, era comunque responsabile.


Se avesse dovuto biasimare qualcuno, poteva solo incolpare la sua fiducia eccessiva nei confronti di suo fratello. Aveva affidato la maggior parte delle decisioni a lui e si era isolato per coltivare senza informarsi sulle questioni mondane. Altrimenti non ci sarebbero state delle perdite così enormi anche se Murong Yanguan fosse stato usato da qualcuno per creare scompiglio.


Comunque la forza della Villa della Tigre Bianca era grandemente diminuita. La Vena Vitale era stata distrutta e il pericolo era imminente. Non credeva che la persona vestita di grigio potesse proteggere la Villa della Tigre Bianca, né credeva che l'avrebbe fatto.


*rumble rumble*


Ma proprio in quel momento provennero degli strani boati dallo strano buco nero. Era come se provenisse da molto lontano, ma solo questo suono inquietò molte persone. Sembrava che stesse per arrivare una minaccia.


"Ahahahah! Credi di poter ottenere tutto dal mio antenato? Credi di averne la forza? Credi di esserne degno?"


"Sotto questa Vena Vitale c'è la zona mortale, in essa c'è una creatura estremamente terrificante. Se aprirai la Vena Vitale, la libererai. Distruggerà completamente la Provincia Azzurra e il continente perirà, non otterrai nulla. Morirai proprio come noi."


Murong Yunluan rise come se fosse impazzito. Era disperato, credeva fermamente alle parole che aveva lasciato l'antenato e sapeva che sarebbero morti tutti lì. L'intera Provincia Azzurra o perfino il continente avrebbe affrontato una calamità.


"Umpf."


La persona con il mantello grigio si limitò a sbuffare freddamente e saltò nello strano buco nero con un fruscio. Stranamente, subito dopo che era entrata, lo strano brontolio si spense lentamente fino a scomparire.


Lo strano buco nero si rimpicciolì gradualmente e sembrava stesse per chiudersi.


"La Vena Vitale è stata distrutta ma la Villa della Tigre Bianca non è ancora stata annientata. Presto entrate tutti nel buco nero! Quella è la zona letale e potremmo ottenere tutto ciò che ha ottenuto Murong Xiaoyao!"


Urlò qualcuno vedendo il vortice. Dopo che la voce risuonò, tutti provarono a fare del loro meglio per entrare nel buco nero, ma non ne avevano la forza. Non riuscivano a muoversi.


Nonostante il buco nero fosse vicino, non potevano arrivarci. Molti provarono rimpianto, alcuni gridarono, alcuni si misero a piangere e altri ancora non avevano nemmeno la forza di reagire.


*tap tap tap*


Proprio in quel momento, risuonarono dei passi frettolosi. Una persona sfrecciava come un fulmine e, alla fine, arrivò di fronte alla Vena Vitale. Era Chu Feng che portava in spalla Murong Xinyu.


"Padre." Dopo aver visto Murong Yunluan, la donna si separò da Chu Feng e andò ad abbracciare suo padre.


Chu Feng esaminò i dintorni. Dalle parole che aveva appena sentito, sapeva che c'era una persona formidabile, ma chiaramente era sparita.


Quando lo sguardo di Chu Feng puntò sul vortice scuro, la voce piacevole di Ovetto risuonò piena di entusiasmo:"Chu Feng, presto entra nel buco nero. Sicuramente quella è l'entrata della Tomba dell'Imperatore."


Subito dopo, Chu Feng corse verso il buco nero, che era già diventato estremamente piccolo. Il ragazzo non aveva modo di entrarci, così poté solo tuffarcisi di testa.


Dopo un breve momento, il varco si chiuse completamente e sparì dalla Vena Vitale. Fu come se non fosse mai apparso prima e non lasciò alcuna traccia.


Molti provarono delusione, sentivano di aver perso l'occasione di diventare un esperto. Dopotutto Murong Xiaoyao era diventato così potente dopo aver ottenuto delle opportunità nella zona letale.


Ma altre persone si erano ammutolite. Pensavano che, una volta che la Vena Vitale fosse morta, una qualche terrificante creatura sarebbe stata liberata. La Villa della Tigre Bianca sarebbe stata distrutta e naturalmente sarebbero morti insieme ad essa. Comunque sembrava che non stesse accadendo nulla per ora.


"Padre." Murong Xinyu si era avvicinata a suo padre con il volto pieno di lacrime.


"Xinyu, chi era il giovane di prima? Perché non l'ho mai visto prima?" Murong Yunluan stava ancora fissando il posto dov'era scomparso il vortice, stava provando un'emozione indescrivibile.


"È Chu Feng ed è uno Sciamano. Comunque non è cattivo. Durante il viaggio, se non fosse stato per la sua protezione, non sarei riuscita a tornare qui viva."


A quel punto, Murong Xinyu rivolse un'occhiataccia a Murong Yanguan, era il più grande criminale nella Villa della Tigre Bianca al momento.


"Sciamano uh?"


Murong Yunluan sembrò ponderare su qualcosa. Credeva fermamente alle parole del suo antenato Murong Xiaoyao. "Se la Vena Vitale perisse, la villa morirebbe." Comunque, in quel momento, sembrava non fosse accaduto ancora nulla.


Pensò all'eventualità che la persona col mantello grigio avesse fatto qualcosa, ma dubitava che un esperto al primo livello del Profound realm avesse quel tipo di forza.


In quel momento Chu Feng era entrato in un mondo illusorio. Ogni cosa che lo circondava era nell'oscurità e una forza trainante lo condusse velocemente in avanti.


Dopo chissà quanto tempo, Chu Feng vide una luce abbagliante. Simultaneamente, l'oscurità sparì lentamente. Quando i suoi piedi toccarono terra, il paesaggio circostante era cambiato completamente.


Sembrava un palazzo molto sontuoso, ben diverso in confronto alla Vena Vitale di sopra. Era il posto più lussuoso che Chu Feng avesse mai visto.


C'erano dei simboli incisi ovunque, pareva fosse un'enorme formazione. Erano tutti interconnessi con delle luci brillanti e un'enorme rete avvolgeva l'area.


Era una tomba, al centro della stanza, c'era un palco rotondo e su di esso una tomba di cristallo.





