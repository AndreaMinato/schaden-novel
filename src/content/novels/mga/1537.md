---
title: Capitolo 1537 – Trovata
pubDate: 2024-07-25T15:13:16.522Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Chu Feng era una persona benevola e virtuosa.


Non voleva, né era disposto a rimanere a guardare morire degli innocenti.


Ma non avrebbe nemmeno sopravvalutato le sue capacità. Non avrebbe agito mosso dall'impulso solo per gettare via la vita. Non sarebbe stato affatto saggio. Alla fine avrebbe solo danneggiato sé stesso e gli altri.


Così si rese conto che non era il momento giusto per aiutarli, perché non era abbastanza forte.


Doveva diventare più potente, più potente di queste bestie. Solo facendolo avrebbe potuto proteggere i suoi cari, i deboli e gli innocenti.


"Andiamo." Chu Feng decise di andare avanti. Non aveva altra scelta se non dare la priorità alla sopravvivenza della sua amica.


Tuttavia giurò che un giorno avrebbe eliminato il Sect della Terra Maledetta e avrebbe portato la pace nel suo dominio.


Mentre non poteva risolvere ogni ingiustizia in questo mondo, non poteva ignorare le atrocità davanti a lui. Una volta che fosse stato abbastanza forte sarebbe tornato e avrebbe eliminato quest'organizzazione disgustosa che era inferiore ai cani e ai maiali che avrebbe usato ogni mezzo possibile per aumentare la sua forza.


Dugu Xingfeng e gli altri annuirono con soddisfazione vedendo la reazione di Chu Feng. Avevano intuito che Chu Feng avesse un forte senso di giustizia. La Terra Sacra delle Arti Marziali aveva bisogno di persone proprio come lui. Solo quando coltivatori come Chu Feng fossero diventati più potenti sarebbero riusciti a portare fortuna in questo mondo.


Mentre il gruppo continuava ad avanzare, vide scene ancora più orribili. I membri del Sect della Terra Maledetta stavano facendo degli esperimenti con delle persone vive. Erano abominevoli, davvero abominevoli.


Tuttavia non si fermarono. Mentre avanzavano, uccisero di nascosto un paio di persone di alto livello del Sect della Terra Maledetta. Dopodiché assunsero l'aspetto degli uomini che avevano ucciso e continuarono ad avanzare.


Alla fine arrivarono nel luogo dove tenevano Tantai Xue e riuscirono ad infiltrarsi nella prigione.


Tantai Xue era imprigionata in una cella completamente isolata dall'esterno e dalle forti difese, che però non sarebbero riuscite a fermare Dugu Xingfeng e gli altri. Tuttavia non desideravano distruggere queste protezioni con la forza.


Questo perché non potevano essere certi che Tantai Xue fosse lì dentro, né che non ci fossero delle trappole dentro. C'era anche il rischio che distruggere queste difese avrebbe allertato la gente del Sect della Terra Maledetta.


Così, per sicurezza, prima dovevano determinare se Tantai Xue era davvero nella cella.


Non era difficile. Con le sue abilità da Sciamano del Marchio del Serpente del Capo dell'Alleanza degli Sciamani, di Miao Renlong e di Hong Qiang sarebbe stato estremamente semplice per loro, avrebbero potuto farlo solo guardando la cella.


In effetti figuriamoci loro tre, perfino Chu Feng ci sarebbe potuto riuscire, gli Occhi Celesti erano il metodo più potente per individuare una minaccia.


Dopo che arrivarono in questo posto, Chu Feng e gli altri si nascosero. Dopodiché Chu Feng usò subito gli Occhi Celesti. Voleva vedere qual era la situazione.


Vide la barriera protettiva attorno alla cella scomparire. Mentre l'area proibita era estremamente inquietante, questa cella era lussuosa e maestosa. Non sembrava una prigione.


C'era una donna dentro ed era legata ad un trono di giada dorato da catene nere.


Questa giovane indossava un abito bianco e sembrava davvero raffinata. Il suo aspetto... era estremamente bello.


I suoi occhi parevano contenere una galassia, il suo sguardo era profondo e incantevole, specialmente appaiato con le sue lunghe ciglia, sembrava ancora più affascinante.


Le guance bianche del suo bel viso ovale erano ancora più lisce di quelle di un bambino. Era davvero splendida.


I suoi lineamenti erano perfetti, era ancora più bella di Bai Ruochen, di Sima Ying e perfino più attraente di Su Rou e Su Mei. Era alla pari con Zi Ling, una bellezza devastante che poteva portare rovina ad un'intera nazione.


Tuttavia aveva un'aura diversa dal portamento puro e seducente di Zi Ling. Sembrava malinconica e triste. Il suo corpo emanava un'aura gelida.


Dava l'impressione di essere distante migliaia di miglia dagli altri. Pareva un'esistenza di un mondo completamente diverso, come se nessuno potesse raggiungerla.


Come poteva essere considerata umana? Era semplicemente una fata celestiale. Che fosse davvero Tantai Xue?


Chu Feng però si ricordava chiaramente di come fosse brutto il suo aspetto.


No, era Tantai Xue, si ricordava della sua aura. Non c'erano errori, doveva essere lei.


Evidentemente era stato un travestimento. Il suo aspetto nauseante doveva essere falso e probabilmente era questo il suo vero volto.


Tantai Xue aveva nascosto la sua bellezza eccezionale.


In realtà Chu Feng poteva capire perché lo aveva fatto.


Nella Terra Sacra delle Arti Marziali c'erano moltissime bellezze, ma donne così splendide come lei erano estremamente rare.


Se non altro era la prima volta che vedeva una donna alla pari con Zi Ling in questa terra.


Qualsiasi uomo sarebbe stato tentato da una bellezza del genere.


Ma se Tantai Xue si fosse travestita, non sarebbe stata disturbata. Dato il suo portamento gelido, era comprensibile il motivo per cui l'aveva fatto.


"Non mi sarei mai aspettato che questa ragazza fosse davvero così splendida. Si è nascosta proprio bene. Non me n'ero accorto in passato." Chu Feng sorrise. In quanto uomo, come poteva dispiacersi di avere una grande bellezza accanto? Anche se in realtà non era importante, lo desiderava comunque.


Così era soddisfatto da questa piacevole sorpresa.


Tuttavia il motivo per cui stava sorridendo era per il fatto che non fosse ferita. Questo significava che non era stata torturata per estorcerle una confessione ed era una buona notizia.


"Chu Feng, la tua amica è piuttosto notevole. È una Semi Martial Emperor di secondo livello ed è ancora più forte di Yan Xie." La trasmissione della voce di Hong Qiang risuonò nelle orecchie di Chu Feng.


Chu Feng si rese conto di essere stato distratto dalla bellezza di Tantai Xue e così si era dimenticato di controllare la sua aura.


In effetti era molto più forte rispetto a prima, era una Semi Martial Emperor di secondo livello.


Si poteva dire che il livello di Chu Feng fosse aumentato moltissimo da quando era arrivato nella Terra Sacra delle Arti Marziali, ma non era comunque riuscito a superare Tantai Xue. Come prima, era ancora molto indietro rispetto a lei.


Il talento di Tantai Xue era davvero spaventoso.
                                


                                



