---
title: Capitolo 1540 – Guadagnare Tempo
pubDate: 2024-07-25T18:13:16.522Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Fortunatamente Chu Feng aveva già visto dei Martial Emperor prima d'ora. Così, anche se le aure dei sette erano estremamente potenti, il giovane capì che c'era comunque un enorme divario tra di loro e veri Martial Emperor.


Chu Feng notò però la paura e l'inquietudine nello sguardo di Tantai Yingming. Dalla sua espressione, non poteva competere con i sette della Terra Maledetta.


"Woosh!!"


All'improvviso i sette attaccarono insieme. Ognuno di loro tirò fuori un talismano di carta, che poi si fusero insieme, creando un enorme martello viola scuro. Avvolto da fiamme purpuree, l'arma si avventò su Tantai Yingming.


"Tabù Terrestre: Difesa del Budda Dorato."


Vedendo questo, Tantai Yingming iniziò subito a radunare potere nelle sue mani e usò una tecnica marziale.


Era un budda dorato e appariscente. Anche se non era molto grande, emanava un'aura estremamente sacra che fece da scudo a Tantai Yingming.


Era una tecnica difensiva davvero formidabile. Chu Feng intuì che il suo nono Fendente del Firmamento sarebbe riuscito solo a solleticarlo e non lo avrebbe danneggiato minimamente.


Il potere difensivo che possedeva era praticamente invulnerabile.


"Boom!!!"


Proprio in quel momento, il martello viola scuro dei sette della Terra Maledetta si precipitò sul nemico. Dopo una forte esplosione, il budda dorato dall'aspetto invulnerabile era stato distrutto completamente.


Questo non perché le difese del budda fossero deboli, era il martello viola ad essere troppo feroce.


Il martello si risollevò, si trasformò in un raggio viola scuro e mirò al petto di Tantai Yingming.


"Bang!!"


"Puuu!!"


Il martello lo colpì. Non solo Tantai Yingming fu scaraventato sul muro della cella, ma vomitò anche una boccata di sangue.


Quell'arma era troppo potente, conteneva un tipo di energia speciale. In quel momento, quella forza stava seminando il caos nel corpo di Tantai Xingfeng.


"Senior, si mette male. Quel Tantai Yingming è in pericolo." Chu Feng si girò verso Dugu Xingfeng e gli altri.


Tuttavia il capo dell'Alleanza degli Sciamani, Miao Renlong, Hong Qiang e Dugu Xingfeng si rifiutarono di intervenire. "No, la formazione non è ancora completa. Non possiamo agire imprudentemente. Altrimenti, Sang Kun e gli altri manderebbero un segnale d'aiuto. Allora, ogni nostro sforzo diventerebbe inutile."


"Ma se non interveniamo adesso, quel Tantai Yingming potrebbe morire." Disse Chu Feng tramite una trasmissione della voce.


"Chu Feng, non preoccuparti, non morirà ancora. Se avessero desiderato ucciderlo, l'avrebbero già fatto." Disse il capo dell'Alleanza degli Sciamani.


"Esatto. Dal loro modo di fare, devono avere intenzione di tormentare quel Tantai Yingming." Aggiunse Miao Renlong.


"In tal caso, potrà guadagnare tempo per noi. Dopotutto presto potremo completare la formazione." Disse Hong Qiang.


I tre aveva intuito le intenzioni dei sette della Terra Maledetta.


Hong Qiang e gli altri avrebbero lasciato che Tantai Yingming venisse torturato in modo da avere abbastanza tempo per finire la formazione.


"Sembra che sia l'unica opzione possibile. Dovremo lasciare che senior Tantai soffra." Chu Feng trovò ragionevoli le risposte degli altri. Anche se sarebbe stato molto doloroso per lui, finché non fosse morto sarebbe andata bene.


Se Hong Qiang e gli altri fossero intervenuti adesso, i sette della Terra Maledetta avrebbero chiesto aiuto. Allora tutti i loro sforzi per infiltrarsi furtivamente in questo luogo sarebbero stati invano.


"Piccolo bastardo, siamo stati gentili a lasciarti vivere allora. Eppure non solo non sai come ripagarci per la nostra grazia, ma sei anche tornato a vendicarti."


"Oggi annienteremo ogni problema dalla radice. Ti ucciderò, spazzatura." Disse con tono spietato il settimo fratello mentre si avvicinava.


"Settimo fratello, aspetta un momento. Non ucciderlo per ora." Il direttore del Sect lo fermò. Si avvicinò a Tantai Yingming, tirò fuori un talismano e lo posò su di lui.


"Crackle, crackle..."


Il talismano si trasformò in una sfera di fuoco che coprì immediatamente Tantai Yingming.


Eppure il vecchio non disse una parola, né si mosse. Sembrava che non sentisse nulla.


"Hai una discreta sopportazione del dolore." Il capo del Sect sbuffò freddamente. Poi tirò fuori un altro talismano di carta e lo posò su Tantai Yingming.


Le fiamme sul corpo del vecchio si spensero all'istante. La pelle di Tantai Yingming era carbonizzata ed emanava un odore spiacevole.


"Vedremo se potrai resistere stavolta."


Il capo del Sect della Terra Maledetta iniziò a formare dei sigilli con una mano. Il talismano sulla pelle di Tantai Yingming iniziò a brillare. Poi innumerevoli centipedi verdi cominciarono a strisciare dalla carta. Cominciarono ad emanare delle fiamme spettrali verdi, era gas velenoso.


I centipedi verdi cominciarono a scavare nella carne di Tantai Yingming.


"Eeeaaahhh!!"


Il vecchio urlò miserabilmente. Anche se era un grande Semi Martial Emperor al picco del suo livello, provava così tanto dolore che iniziò a rotolarsi per terra. Era evidente quanto fosse difficile tollerare questa sofferenza.


"Signorina Tantai, quegli insetti si chiamano Centipedi del Veleno Infernale. Questi centipedi non mordono le persone, ma hanno un tratto speciale. Hanno la tendenza a nascondersi nella carne e a tormentare continuamente la loro vittima con del gas velenoso finché non la fanno morire di dolore."


"Adesso il veleno sta solo iniziando a diffondersi, così non sta soffrendo così tanto."


"Tuttavia, con il passare del tempo, il veleno aumenterà. Allora soffrirà in modo inimmaginabile. Solo pensare a questo tipo di dolore mi fa rabbrividire." Disse con un sorriso raggiante il capo del Sect della Terra Maledetta.


"Cosa vuoi da me?" Tantai Xue era una persona intelligente. Aveva capito che stava usando Tantai Yingming per minacciarla.


"Intelligente. Mi piacciono le ragazze intelligenti come te. Ciò che voglio da te è molto semplice. Mangialo e raffinalo."


Il direttore del Sect della Terra Maledetta aveva tirato fuori un talismano di carta speciale su cui c'erano dei segni simili a degli insetti. La carta emanava un cupo bagliore viola. Solo guardandolo ad occhio nudo, si poteva capire che non poteva essere qualcosa di buono.


"Xue'er, non mangiarlo. È il talismano della marionetta del Sect della Terra Maledetta. Finché lo raffinerai, diventerai la loro marionetta e perderai la tua coscienza." Urlò addolorato Tantai Yingming.


"Esatto. Ma è il solo modo per salvarlo. O lo mangerai o lo guarderai morire di fronte a te. Non hai altra scelta." Disse con tono feroce il capo del Sect della Terra Maledetta.


"No, ti sbagli. Ha un'altra opzione." Una voce tonante risuonò dall'altra parte della cella.
                                


                                



