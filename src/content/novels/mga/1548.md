---
title: Capitolo 1548 – Dominio del Signore
pubDate: 2024-07-26T02:13:16.523Z
tags:
    - mga
---


<em>Capitolo regolare,
4 capitoli in coda (Edoardo), 0/3
-Schadenfreude</em>


"Senior Yan, ha detto che è stato controllato da qualcuno? Chi potrebbe averla controllata?"


Chiese Dugu Xingfeng. Anche Chu Feng e gli altri pensarono che fosse inimmaginabile.


Se qualcuno con la coltivazione di Chu Feng fosse stato controllato da qualcun altro, sarebbe stato plausibile, ma l'antenato del clan Yan era un Martial Emperor. Quanto doveva essere potente e spaventosa la persona che l'aveva controllato?


"Non so chi è, ma sono certo che sia formidabile. Se non altro, doveva essere un Martial Emperor di terzo livello. Altrimenti sarebbe stato impossibile per quella persona sopprimere la mia coscienza in un istante, impossessarsi del mio corpo e usare le sue tecniche." Disse il vecchio.


"Martial Emperor di terzo livello?" Dugu Xingfeng e gli altri rimasero tutti scioccati e le loro espressioni divennero molto serie.


Bisognava sapere che le Nove Organizzazioni generalmente possedevano circa dai tre ai cinque Martial Emperor ciascuna.


Per quanto riguardava i più forti individui tra questi nove Sect, persone come i maestri della Sacra Assemblea, erano tutti Martial Emperor di secondo livello. Era proprio per questo che le Nove Organizzazioni potevano mantenere un equilibrio.


Nonostante fosse possibile che uno dei nove capi della Sacra Assemblea diventasse un Martial Emperor di terzo livello, era solo un'eventualità.


Eppure, in quel momento, era apparso un Martial Emperor di terzo livello. Quella persona aveva notato ogni loro movimento e aveva anche preso in prestito il corpo dell'antenato del clan Yan per avvertire i membri del Sect della Terra Maledetta.


Tuttavia, in realtà, non si sapeva quale Martial Emperor li avesse salvati. Se non fosse stato per quella persona, probabilmente l'antenato del clan Yan sarebbe morto per mano del Sect della Terra Maledetta.


"Chi è esattamente? Perché ci ha salvato?"


Il gruppo non era sciocco, sapeva che la persona che aveva controllato l'antenato del clan Yan lo aveva fatto spinta da buone intenzioni. Altrimenti non li avrebbe salvati, né si sarebbe presa la colpa di aver ucciso i sette della Terra Maledetta.


Erano solo curiosi di chi fosse questo benefattore. Inoltre era una persona così potente.


"La Terra Sacra delle Arti Marziali è un posto pieno di talenti nascosti. Senza menzionare i Tre Palazzi, i Quattro Clan e le Nove Organizzazioni, ci sono anche numerosi esperti misteriosi."


"Anche se il dominio della Terra Maledetta è solo una terra remota, un posto con poche risorse naturali, chi potrebbe garantire che non ci siano Martial Emperor nascosti qui?"


"Il Sect della Terra Maledetta ha massacrato innocenti per il suo egoismo. Sono davvero privi di coscienza. Chiunque avrebbe voluto fermarli. È anche normale che qualcuno non riesca più a guardare e abbia dato loro un avvertimento."


"Così non importa chi possa essere quella persona, dovrebbe essere un individuo retto. Se non altro, la sua condotta ci è stata solo di beneficio e non di detrimento. Anche se la mia coscienza è stata ferita, sono riuscito a sopravvivere. Così dobbiamo ringraziare quell'individuo." Disse l'antenato del clan Yan.


Chu Feng e gli altri annuirono. Così smisero di pensare all'identità della persona che li aveva aiutati.


"Chu Feng, sto per seppellire mio padre qui." Tantai Xue si avvicinò. In quel momento non stava più piangendo, si era anche asciugata le lacrime che coprivano il suo viso. Tuttavia i suoi occhi erano ancora rossi, era evidente che provasse ancora molto dolore.


"Seppellirlo qui?" Chu Feng ne fu un po' sorpreso. Questo posto era solo una montagna desolata, era un posto poco sicuro.


Tantai Yingming era un Semi Martial Emperor di massimo livello. La sua energia primaria e anche il suo cadavere erano preziosi tesori.


Se qualcuno avesse scoperto il suo cadavere, probabilmente se lo sarebbe portato via. Era inappropriato seppellire Tantai Yingming qui.


"Amica Tantai, cosa ne pensi di seppellire tuo padre nella nostra montagna del Legno Turchese?" Disse Dugu Xingfeng.


"La ringrazio per le sue intenzioni gentile, ma mio padre un tempo ha detto che desiderava essere seppellito dove sarebbe morto. Ha viaggiato molto a lungo, non desidero che viaggi anche dopo la morte. Permettetemi di seppellirlo qui." Insistette Tantai Xue.


"Molto bene, ti aiuterò." Disse Chu Feng.


"Mn." Tantai Xue non rifiutò il suo aiuto e invece annuì.


"Woosh!"


All'improvviso la formazione che aveva nascosto la regione si era dissolta, era stato il capo dell'Alleanza degli Sciamani a rimuoverla.


"Chu Feng, trova una buona posizione. Credo che tu sappia cosa fare." Disse il capo dell'Alleanza degli Sciamani.


"Capisco." Chu Feng se ne andò con Tantai Xue, poi iniziò ad usare gli Occhi Celesti per esaminare la montagna in cui si trovavano. Alla fine trovò un luogo adatto dove seppellire Tantai Yingming.


Non solo questa posizione era davvero nascosta, possedeva anche un ottimo feng shui.


Tantai Xue non usò le sue tecniche Spirit per scavare velocemente una tomba. Usò le sue stesse mani per farlo.


Vedendo questo, anche Chu Feng cominciò a fare lo stesso per aiutarla.


All'improvviso Tantai Xue alzò la testa e chiese: "Perché mi hai aiutato?" Mostrava un'espressione piena di emozioni contrastanti.


"Perché mi hai aiutato prima."


"Allora ti ho aiutato perché sono stata io a causare quella calamità. Volevo che non veniste coinvolti nei problemi che ho creato."


"Tu invece mi hai aiutato perché ti sei sentito in debito. È per questo che hai insistito a venire a salvarmi anche se sei a decine di migliaia di miglia? È perché non volevi essere più in debito con me?" Chiese Tantai Xue.


"No." Chu Feng scosse la testa. "Ti ho aiutato perché ti considero mia amica. Forse potresti pensare che non sia più in debito con te. Ma ci sarò sempre quando avrai bisogno."


"Ricorda, siamo amici. In questo mondo, non ci sono molte cose più importanti dell'amicizia. Così, ti ho aiutato senza cercare nulla in cambio. Ma l'ho fatto con una precisa intenzione, affinché tu stessi meglio." Disse Chu Feng.


L'espressione di Tantai Xue si irrigidì un po' e il suo splendido sguardo cambiò. Poi divenne silenziosa, abbassò la testa e continuò ad usare le sue mani bianche come gelsomini per scavare il terreno duro. Tuttavia, indipendentemente da quanto fosse duro il suolo, di fronte a lei sembrava morbido come l'acqua.


In quel momento, lei e Chu Feng avevano fatto una buca molto profonda, ma continuarono a scavare.


"Quali sono i tuoi piani dopo?" Chiese Chu Feng.


"Ho intenzione di andare nel Dominio del Signore." Disse Tantai Xue.


"Dominio del Signore?" Chu Feng sussultò. Naturalmente sapeva di quel posto visto che era stato nella Terra Sacra delle Arti Marziali per così tanto tempo.


La Terra Sacra delle Arti Marziali era molto vasta. Tuttavia, a causa della sua energia di confine, era separata in molti domini. C'erano delle aree occupate da umani e domini disabitati. Tuttavia, indubbiamente, il Dominio del Signore era il più ampio e prospero nell'intera Terra Sacra delle Arti Marziali.


Il Dominio del Signore era localizzato al centro della terra sacra, occupava un'area diverse decine di volte più grande rispetto alle altre.


Era il territorio dove erano localizzati i clan imperiali Dongfang, Ximen, Beitang e Nangong.


Lì erano presenti anche i palazzi del Re Mortale, degli inferi e della Legge Celeste.


Il Dominio del Signore era anche dov'era localizzato il quartier generale degli elfi dell'Antica Era.


Il Dominio del Signore era il luogo dove c'era la più grande quantità di esperti, ma era anche il territorio in cui era più difficile sopravvivere.


Se ci fosse entrato qualcuno di debole, sarebbe stato solo umiliato e tormentato a morte dagli altri.


Tuttavia, se uno avesse voluto davvero diventare potente, era un dominio in cui bisognava andare assolutamente. Qualcuno con l'ambizione di diventare un imperatore, un re e un signore poteva farlo solo andando lì.


"Chu Feng, vieni con me." Disse all'improvviso Tantai Xue, lo aveva invitato a viaggiare con lei.


                                



