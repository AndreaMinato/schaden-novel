---
title: Capitolo 1554 – Non può tornare indietro nel tempo
pubDate: 2024-07-26T08:13:16.524Z
tags:
    - mga
---


<em>Capitolo sponsorizzato, ringraziamo Federico!
19 capitoli in coda (19 Federico), 0/3
-Schadenfreude</em>


Chu Feng chiese frettolosamente con un'espressione arrabbiata: "Siete stati cacciati via? Chi è stato?"


"Non c'è problema, è passato così tanto tempo, è meglio non menzionarlo." Huo Lian però non era disposta a perdonare il colpevole. Continuò: "È un tiranno della città della Pietra Bianca, molto simile alla banca della famiglia Zhao della città del Magnifico Broccato."


"Allora, non molto tempo dopo che siamo arrivati lì, voleva che diventassi la sua concubina. Dopo che ho rifiutato, ha tramato con delle persone potenti nel villaggio per darci problemi."


"Non siamo più riusciti a continuare a vivere lì. Per questo abbiamo finito con il vendere la casa e lasciare la città della Pietra Bianca. Siamo andati in una città vicina a stabilirci, ma il maestro Yang non era disposto a lasciarci andare e ha anche mandato delle persone a catturarmi."


"Fortunatamente sono riuscita ad avanzare all'Heaven Realm allora, è stato solo grazie a questo che siamo riusciti a scappare."


"Dopodiché per evitare problemi, siamo tornati qui. Allora abbiamo pensato che questo posto fosse relativamente sicuro visto che la chiesa occulta del sangue non era più presente e la città del Magnifico Broccato era stata massacrata."


"Dopo che siamo tornati però abbiamo scoperto che i membri della famiglia Zhao erano ancora vivi e che avevano solo finto di morire."


"Inoltre, visto che tutte le altre grandi organizzazioni della città sono state annientate, la banca della famiglia Zhao è diventata il capo della città. Non solo si sono dichiarati i sovrani della città, hanno anche iniziato a reclutare soldati e a comprare cavalli, diventando ancora più potente di prima."


"Quando Zhao Shaoqiu ha scoperto che siamo tornati, è venuto a cercarmi. Ho deciso di ignorarlo, ma ha continuato ad importunarmi. Inoltre ha anche mandato delle persone per spiarci di nascosto e non ci ha permesso di andarcene."


"Siamo proprio sfortunati. Ovunque andiamo, finiamo per essere maltrattati. Io..." Arrivando a questo punto, Luo Lian non riuscì più a continuare a parlare. Iniziò a singhiozzare e le lacrime le rigarono le guance mentre piangeva addolorata.


Il nonno Luo non disse nulla, si sentiva così impotente. Era per via della sua debolezza che aveva fatto soffrire così tanto sua nipote.


"Luo Lian, portami nella città della Pietra Bianca. Vediamo di che è capace quel maestro Yang visto che è così arrogante e prepotente." Disse Chu Feng.


"Va bene." Luo Lian annuì con vigore. Sembrava che non vedesse l'ora di sentire queste parole.


"Chu Feng, non fa niente. Tutti possono fare errori, è meglio perdonare se possibile." Nonno Luo cercò di persuaderlo.


"Woosh!"


Tuttavia, quando finì di parlare, scoprì che Chu Feng e Luo Lian erano già scomparsi.


"Cosa..." Il vecchio divenne ancora più sbalordito. Aveva scoperto che durante questo anno, la coltivazione di Chu Feng era arrivata ad un livello davvero spaventoso, ancora più terrificante di prima.


Non si sarebbe mai aspettato che il giovane avesse fatto così tanti progressi. Era molto più rapido di quanto avesse previsto.


"Non pensarci più. Chu Feng vi considera come una famiglia, non può ignorare questa questione. Non è più qualcosa che riguarda solo voi. Se Chu Feng non darà loro una lezione, non sarebbe da lui."


Una figura era apparsa all'improvviso a mezz'aria. Era Hong Qiang.


Quando il nonno Luo lo vide, cambiò drasticamente espressione e rimase senza parole.


Anche se non era più un Martial King, era comunque una persona che aveva viaggiato per la Terra Sacra delle Arti Marziali e aveva visto molti potenti esperti.


Così, quando vide Hong Qiang, intuì subito che doveva essere una figura straordinaria.


Poi guardò Tantai Xue, che l'aveva aiutato a guarire prima. Aveva usato potere Spirit di livello Reale. Evidentemente era uno Sciamana dal Mantello Reale, anche lei un'esperta straordinaria. Questo già scioccò ancora di più nonno Luo.


Era passato così poco tempo e non solo la coltivazione di Chu Feng era aumentata drasticamente, era anche riuscito ad entrare in contatto con persone potenti come loro. Come aveva fatto esattamente?


Continuò a rimanere scioccato per un bel po' di tempo, poi si calmò gradualmente e la sua sorpresa fu rimpiazzata da una gioia senza precedenti. Aveva la sensazione di stare sognando e di essere stato estremamente fortunato nell'aver incontrato qualcuno come Chu Feng. Anche se il giovane proveniva dalla Regione del Mare Orientale, era sicuramente un drago tra gli uomini.


Non molto tempo dopo che nonno Luo riuscì a calmarsi, brillò un bagliore e due figure atterrarono nel cortile. Chu Feng e Luo Lian erano tornati.


"Cos'è successo? Avete cambiato idea? Non c'è problema, quando è possibile, è meglio mostrare tolleranza. Inoltre quel maestro Yang alla fine non ci ha fatto nulla. Non c'è bisogno di rendergli le cose difficili."


"Woosh!!"


Chu Feng tirò fuori una borsa e, dopo che la gettò a terra, ne uscì un uomo.


Era un uomo di mezz'età robusto al secondo livello dell'Heaven Realm. Tuttavia in quel momento era ricoperto di sangue, era evidente che fosse stato malmenato.


"Per favore la smetta di picchiarmi, la smetta. Mio signore per favore la smetta." Dopo che apparì, l'uomo iniziò a piangere e a pregare incessantemente. Stava tremando dalla testa ai piedi. Era chiaro che fosse terrorizzato.


Esaminandolo con più attenzione, nonno Luo rimase scioccato. Questa persona... non era il maestro Yang che aveva dato loro così tanti problemi prima?


"Perché non ti stai scusando con il nonno Luo?" Chu Feng diede un calcio al maestro Yang, che alzò la testa e vide il vecchio proprio di fronte a lui. Subito due rivoli di lacrime iniziarono a cadere dagli angoli dei suoi occhi e cominciò immediatamente a prostrarsi di fronte al nonno Luo.


"Nonno Luo, è come se fosse mio nonno. Non ho riconosciuto la sua grandezza, non sapevo della sua vera identità. Mi sono sbagliato. Per favore mi dia un'altra occasione. per favore, ho dei genitori anziani e bambini di cui prendermi cura. Per favore, non voglio morire."




Il maestro Yang stava parlando con sincerità. Se avesse saputo che il nonno Luo conosceva un esperto come Chu Feng, non avrebbe osato minimamente maltrattare lui e la sua famiglia come aveva fatto.


Al momento era pieno di terrore perché sapeva che Chu Feng avrebbe potuto schiacciarlo come una formica.


Quando il nonno Luo lo vide implorare così, rimase senza parole e si girò verso Chu Feng.


"Sarebbe solo uno spreco lasciare vivere una persona come te. Tuttavia sarebbe troppo facile morire e basta. Prima sarà meglio farti desiderare di essere morto." Mentre parlava, Chu Feng afferrò il maestro Yang e lo lanciò nella sua formazione Spirit.


"Ahhhhh~~~~~~~ Che ca**o succede~~~~ Vattene via~~ No, smettila di strapparmi i vestiti~~~~~ No, non farlo~~ Nooo~~~~~ Ahhh~~~ Aiuto~~~~~~ Ahhh~~~~~~"


In un istante risuonarono altre grida miserabili. Era il maestro Yang ad urlare.


In quel momento, Tantai Xue ed Hong Qiang rimasero impassibili. Xiao Ru era giovane e non aveva idea di cosa stesse succedendo. Sapeva solo che le persone che l'avevano maltrattata erano state punite e così era molto contenta, e iniziò a ridere.


Il nonno Luo mostrò un'espressione piena di emozioni contrastanti, era sia scioccato che pieno di gioia. Aveva pensato che Chu Feng avesse deciso di tornare prima, eppure era già arrivato nella città della Pietra Bianca.


Nonostante non fosse molto lontana dalla città del Magnifico Broccato, era comunque abbastanza distante. Altrimenti non si sarebbero ritrasferiti qui per sfuggire al maestro Yang.


Tuttavia Chu Feng era riuscito a fare un viaggio di andata e ritorno del genere in così poco tempo. Era davvero inimmaginabile.


Se prima poteva solo immaginarsi quale fosse la sua coltivazione, ora ne era certo. Adesso sapeva che Chu Feng era diventato ancora più forte del massimo livello che avesse raggiunto prima che la sua coltivazione venisse distrutta.


Tuttavia era Luo Lian ad essere la più sbalordita. Quando aveva guidato Chu Feng per la città della Pietra Bianca, aveva visto personalmente che metodo aveva usato il giovane per viaggiare e la velocità con cui ci erano andati.


Inoltre, quando il potere divino di Chu Feng aveva avvolto l'intera città della Pietra Bianca, i suoi abitanti si erano tutti inginocchiati e avevano iniziato a venerarlo come se fosse un dio. Allora lei era stata a fianco di Chu Feng, aveva quasi avuto la sensazione che anche lei fosse diventata una divinità dato che era insieme a lui.


Così aveva provato il desiderio di poter stare per sempre accanto a Chu Feng in quel modo e di potersi godere gli sguardi pieni di riverenza, assaporando la sensazione impareggiabile di essere superiore a tutti gli altri.


Tuttavia sapeva che era impossibile. Allora, quando Chu Feng aveva cercato nonno Luo per la prima volta, si era comportata in modo molto scortese con lui. Non solo l'aveva sottovalutato, lo aveva anche denigrato e insultato.


Quando ripensava alle sue azioni di prima, provava sempre grande rimpianto. Rimpiangeva di come non fosse riuscita a riconoscere il genio di fronte a lei e che avesse dato importanza a Zhao Shaoqiu invece.


Si sentì estremamente stupida, come se fosse stata cieca. In effetti era stata ancora più cieca di un cieco.


Anche se Chu Feng li stava ancora aiutando, sapeva molto bene che lo stava facendo per il nonno Luo. Non era affatto per lei visto che Chu Feng era stato estremamente freddo nei suoi confronti durante il viaggio per la città della Pietra Bianca. Era l'atteggiamento che si riservava ad un estraneo. A parte farle rivelare l'identità del maestro Yang, non le aveva rivolto una sola parola.


Vedendo l'atteggiamento che Chu Feng aveva mostrato nei confronti di nonno Luo e Xiao Ru, e poi ripensando a come si era comportata, sentì ancora più rimpianto.


Se non avesse trattato Chu Feng in quel modo, se avesse provato a difenderlo, allora forse avrebbe potuto ricevere lo stesso trattamento. In effetti forse sarebbe riuscita a conquistare il suo favore e diventare la sua donna.


Sfortunatamente... non poteva tornare indietro nel tempo.
                                


                                



