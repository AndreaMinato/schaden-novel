---
title: Capitolo 1555 – Ritorno nella Foresta del Legno Turchese Meridionale
pubDate: 2024-07-26T09:13:16.524Z
tags:
    - mga
---


<em>Capitolo sponsorizzato, ringraziamo Federico!
18 capitoli in coda (18 Federico), 0/3
-Schadenfreude</em>


"No, forse... forse ho ancora una possibilità. Dopotutto Chu Feng è tornato. Finché cambierò atteggiamento e cercherò di corteggiarlo, potrei ancora diventare la sua donna."


"Il rapporto che ha con il nonno è ottimo. Potrebbe essere un vantaggio per me." Luo Lian stava provando un po' di speranza. Poi alzò la testa e guardò Chu Feng con un sorriso.


Tuttavia rimase pietrificata. La speranza che si era accesa nel suo cuore era svanita all'istante. Aveva la sensazione di essere stata gettata in una caverna di ghiaccio sconfinata.


Questo perché aveva notato la donna accanto a Chu Feng, la persona che l'aveva guarita prima, Tantai Xue.


Era estremamente bella in modo quasi irreale, splendida come una fata celeste che non apparteneva al mondo dei mortali.


Inoltre Tantai Xue era molto potente a giudicare dalla sua aura. La differenza tra loro era abissale, non potevano nemmeno essere paragonate l'una all'altra.


Aspetto più importante, Tantai Xue sembrava formare una coppia perfetta con Chu Feng, solo una donna come lei sarebbe stata adatta ad un uomo sbalorditivo come lui.


In quel momento Luo Lian capì di non avere speranze, non poteva competere con Tantai Xue.


Disperazione. Una disperazione incredibile riempì il suo cuore vanesio.


"Nonno Luo, non rimanere più qui. Non voglio che continui a venire maltrattato e umiliato dagli altri. Permettetemi di portarvi in un altro luogo." Disse Chu Feng.


"Dove?" Anche il vecchio si era reso conto che questo posto non era sicuro. Era un mondo dove vigeva la legge della giungla. Senza una forza sufficiente o un potente sostenitore, poteva solo venire umiliato.


Mentre lui poteva accettarlo vista la sua età, non desiderava che le sue nipoti ricevessero un trattamento del genere.


"Nella Foresta del Legno Turchese Meridionale." Disse Chu Feng.


"La Foresta del Legno Turchese Meridionale? È davvero appropriato per noi andare lì?" Nonno Luo esitò. Per lui la Foresta del Legno Turchese Meridionale era un Sect estremamente straordinario. Aveva anche sentito di recente che il suo direttore era diventato un Semi Martial Emperor e che l'organizzazione era cambiata radicalmente, sempre più prospera e potente.


Generalmente chi si sarebbe allenato lì sarebbe stato figlio di famiglie prestigiose o nobili. In effetti alcuni dei loro giovani appartenevano a potenti clan. Non sarebbe stato troppo pericoloso per loro?


"Non preoccupatevi. Mentre non posso garantirlo ovunque, posso dire che nessuno nella Foresta del Legno Turchese Meridionale oserà maltrattarvi."


"Se succederà, figuriamoci chi vi ha maltrattato, perfino il direttore dovrebbe sopportarne le conseguenze."


"Ora Chu Feng è il discepolo numero uno della montagna del Legno Turchese, la persona più apprezzata dal capo della montagna del Legno Turchese, Dugu Xingfeng. Così, figuriamoci la Foresta del Legno Turchese Meridionale, perfino nella montagna del Legno Turchese nessuno oserebbe maltrattarvi." Disse Hong Qiang. Aveva intuito le preoccupazioni di nonno Luo.


"Chu Feng, è vero? Sei il discepolo numero uno della montagna del Legno Turchese?" Luo Lian cambiò espressione. Era una notizia davvero troppo sconvolgente.


Che sorta di luogo era la montagna del Legno Turchese? Erano i sovrani di questo dominio. Essere il discepolo numero uno in un'organizzazione del genere significava essere il membro della giovane generazione più potente nell'intero territorio. Innumerevoli figure importanti si sarebbero dovuti inchinare di fronte a lui.


"Nonno Luo, andrete nella Foresta del Legno Turchese Meridionale solo temporaneamente." Chu Feng ignorò Luo Lian e disse: "Xiao Ru è ancora molto giovane. Falla allenare nella Foresta del Legno Turchese Meridionale prima. Dopo che crescerà, potrà andare nella montagna del Legno Turchese. Allora, se sarai preoccupato per lei, potrai accompagnarla."


Nonostante Chu Feng non avesse risposto alla domanda di Luo Lian, aveva confermato indirettamente ciò che aveva detto Hong Qiang.


"Bene, bene, bene. Faremo come dici." Nonno Luo era così contento che mostrò un largo sorriso. Si sentì proprio fortunato e anche le sue nipoti erano riuscite a ricevere questo grande favore.


Avevano incontrato il discepolo numero uno della montagna del Legno Turchese. Inoltre questo giovane aveva mostrato una tale considerazione nei loro confronti. Era una benedizione che non sarebbe riuscito ad ottenere nemmeno in otto vite.


"Chu Feng, che facciamo di loro? Li dobbiamo uccidere?" Tantai Xue rivolse lo sguardo verso la formazione Spirit. Dentro c'erano Zhao Shaoqiu, il maestro Yang e gli altri che stavano ricevendo i loro tormenti.


"No. Li lascerò lì, sennò come desidereranno di essere morti?" Chu Feng sorrise.


"Lasciare lì?" Tantai Xue era confusa.


"Le scimmie della formazione Spirit possiedono una natura spirituale. Usando il potere della formazione, possono tenere vivi Zhao Shaoqiu e gli altri. Anche se non mangiassero, né bevessero, potrebbero comunque continuare a sopravvivere. Vivranno così finché non esauriranno tutta la loro essenza." Disse Chu Feng.


Tantai Xue cambiò espressione. Non chiese altro. Anche se aveva già immaginato quali fossero le sue intenzioni, non si sarebbe mai aspettata che la formazione Spirit di Chu Feng fosse così immorale, così immorale che nemmeno lei poteva accettarlo.


"Andiamo." Dopodiché Chu Feng portò via nonno Luo e gli altri. Prima di andarsene, rimosse la formazione di occultamento.


Lo fece proprio perché voleva che tutti vedessero che Zhao Shaoqiu si stava accoppiando con diverse decine di gorilla. Voleva umiliare completamente lui e la sua famiglia.


Inoltre non temeva che i membri della banca Zhao provassero a salvarli. I gorilla della formazione avevano un potere combattivo pari a dei Martial King. La banca della famiglia Zhao non sarebbe riuscita nemmeno ad ingaggiare esperti al Martial Lord realm. Così come potevano affrontare dei Martial King per salvare il loro signorino?


Così inevitabilmente la famiglia Zhao avrebbe perso completamente la faccia. Questo era il prezzo che avrebbe dovuto pagare per averlo provocato.


La distanza tra la città del Magnifico Broccato e la Foresta del Legno Turchese Meridionale era breve per Chu Feng, arrivarono il giorno stesso a destinazione.


La comparsa di Chu Feng creò immediatamente un enorme trambusto. La Foresta del Legno Turchese Meridionale era ben al corrente della sua importanza.


Chu Feng era diventato da tempo il simbolo, l'eroe della Foresta del Legno Turchese Meridionale. Ora l'organizzazione era molto più prospera rispetto a prima e non era stato grazie alla gestione del direttore, ma per merito di Chu Feng.


Così, quando Chu Feng tornò nella Foresta del Legno Turchese Meridionale, non solo i discepoli mostrarono riverenza e rispetto nei suoi confronti, ma anche gli Anziani annuirono e si inchinarono di fronte a lui come se avessero visto tornare il loro antenato. Furono davvero cordiali.


Specialmente dopo che videro Hong Qiang, questo esperto misterioso, e Tantai Xue, una giovane al secondo livello del Semi Martial Emperor, divennero ancora più riverenti. Avrebbero riflettuto bene prima di parlare per timore di offendere Chu Feng.


Vedendo questa scena, nonno Luo e Luo Lian videro personalmente quanto era potente e importante Chu Feng. Era evidente quanto fosse illustre la reputazione di discepolo numero uno della montagna del Legno Turchese.


Quando Chu Feng menzionò che avrebbe sistemato nonno Luo e gli altri nella Foresta del Legno Turchese Meridionale, gli Anziani principali garantirono più e più volte che si sarebbero presi cura di nonno Luo e della sua famiglia. Sembrava che fosse un privilegio poter provvedere per loro.
                                


                                



