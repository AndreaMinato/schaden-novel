---
title: Capitolo 1557 – Chu Feng è ancora vivo
pubDate: 2024-07-26T11:13:16.524Z
tags:
    - mga
---


<em>Capitolo sponsorizzato, ringraziamo Federico!
16 capitoli in coda (16 Federico), 0/3
-Schadenfreude</em>


"Sikong Zhaixing, so da dove viene la tua sicurezza. Non è dovuta solo a quel Chu Feng? Sì, lo so. Quel giovane è molto arrogante. Non solo è entrato nella lista di successione, ha anche sconfitto Bai Yunxiao e gli altri, ha anche ricevuto il favore di Lord Bai Yuan. In effetti ha attirato le luci della ribalta."


"Ma devo dirti la verità, è una cosa del passato. La fortuna è imprevedibile come il tempo. Potrebbe accadere una calamità da un momento all'altro e i giorni di Chu Feng sono finiti. Non continuerà a vivere a lungo e anche la tua Foresta del Legno Turchese Meridionale farà la stessa fine prima o poi." Disse con tono feroce il direttore del Monastero Orione.


"Cos'hai detto? Chu Feng non vivrà a lungo? Cosa gli è successo?" Sikong Zhaixing si allarmò e impallidì per lo spavento.


"Eheh, lo vuoi proprio sapere? Molto bene, te lo dirò. Ho ricevuto notizia che Chu Feng è già tornato nella montagna del Legno Turchese giorni fa. È diventato un discepolo nominale dell'Alleanza degli Sciamani e si è preparato a partecipare alla caccia delle Nove Organizzazioni."


"Tuttavia non sa che quando ha sconfitto Bai Yunxiao e gli altri, aumentando la sua reputazione, ha offeso anche chi non poteva permettersi di provocare."


"È stato fortunato a scappare velocemente, altrimenti sarebbe stato già spacciato. Eppure ha osato tornare. Questo significa che incontrerà un'altra imminente catastrofe."


"Sarà eliminato durante la caccia delle Nove Organizzazioni e ormai l'evento dev'essere già terminato. Credo che Chu Feng dev'essere già morto o sull'orlo di perire." Il direttore del Monastero Orione sembrava contento delle disgrazie di Chu Feng.


La caccia delle Nove Organizzazioni era terminata da poco tempo, così le notizie di come Chu Feng era arrivato al primo posto dovevano ancora diffondersi in questa regione lontana dal quartier generale.


Prima dell'evento però il Monastero Orione aveva ottenuto notizie riguardo Chu Feng da qualche fonte sconosciuta. Inoltre era fermamente convinto che fossero vere ed era per questo che aveva osato dare difficoltà alla Foresta del Legno Turchese Meridionale.


"Impossibile. Sicuramente è impossibile!" L'espressione di Sikong Zhaixing divenne ancora più scontenta. Non era preoccupato per il fatto che la Foresta del Legno Turchese Meridionale potesse perdere il suo supporto, temeva che Chu Feng fosse andato incontro ad una disgrazia.


"Non mi credi? Va bene. Ho già ordinato ai miei uomini di cercare informazioni sul risultato della caccia, in particolare su Chu Feng. Credo che presto torneranno. Allora dovrai ammettere la verità e vedremo se ti rifiuterai di credermi allora."


"Umpf. Chu Feng. Oh, quanto sei stato arrogante quando hai ucciso il mio discepolo Yuan Qing, rovinando la reputazione del nostro monastero e danneggiando gravemente la nostra reputazione."


"Avevamo intenzione di vendicarci sai, solo che non era il momento giusto per farlo. Guardati ora, non puoi più fare l'arrogante. Sei stato ucciso, no? Ahahahah. Ben ti sta!" Il direttore del monastero Orione scoppiò a ridere sinistramente. Era evidente quanto odiasse Chu Feng.


"Bang!!"


Risuonò un forte tonfo. Qualcuno aveva aperto le porte della sala del palazzo con un calcio.


"Chi va là?" Gli Anziani del monastero Orione si innervosirono e puntarono gli sguardi verso la porta.


"Non c'è bisogno di cercare informazioni. Io, Chu Feng, sono ancora vivo."


"Chu Feng?!!!" Tutti i presenti rimasero scioccati. Lo avevano visto in passato e così lo avevano riconosciuto. Chu Feng non sarebbe dovuto essere già morto? Come mai era ancora vivo ed era venuto nella Foresta del Legno Turchese Meridionale?


"Mi dispiace davvero di avervi deluso, sono ancora vivo." Chu Feng camminò verso di loro con un sogghigno.


"T-t-tu..." In quel momento gli altri Anziani del Monastero Orione si impaurirono così tanto da rimanere senza parole. Perfino il loro capo era agitato.


Perché avevano avuto il coraggio di causare problemi alla Foresta del Legno Turchese Meridionale? Perché erano sicuri che Chu Feng fosse morto.


Tuttavia il giovane talento non solo non era morto, ma era venuto qui. Per loro era come vedere un morto che camminava e così naturalmente ne erano terrorizzati.


"Devo dire che siete proprio coraggiosi. Non solo vi siete rimangiati la parola, avete anche osato venire qui a cercare di derubarci. Se informassi il direttore Dugu della questione... cosa credete che farebbe?" Chiese con tono freddo Chu Feng.


"Prima stavamo solo scherzando con il direttore Sikong. Non devi prenderci sul serio." Il direttore del Monastero Orione si spaventò e mostrò subito un sorriso al giovane.


"Oh, così stavi solo scherzando. Molto bene, posso fingere di non aver sentito niente, ma solo se consegnerai il cinquanta per cento dei tesori che avete ricevuto dalla nostra Foresta del Legno Turchese Meridionale."


"Inoltre d'oggi in avanti dovrete pagare un tributo di valore pare a quei tesori alla nostra Foresta del Legno Turchese Meridionale ogni anno. Altrimenti mi assicurerò che la paghiate cara." Disse Chu Feng.


"Cosa? Vuoi un tributo pari al cinquanta per cento dei tesori che abbiamo ricevuto da quel deposito ogni anno? Sei proprio un illuso!"


Il capo del Monastero Orione rifiutò subito. Era una richiesta eccessiva che non poteva soddisfare.


"Chu Feng, credi davvero di poter fare come desideri e comportarti con arroganza solo perché hai ricevuto l'approvazione di Lord Bai Yuan?"


"Lascia che te lo dica allora. Sei soltanto un discepolo, non sei degno di costringerci a fare nulla."


"E non potrai continuare a comportarti con arroganza ancora a lungo. Morirai presto!" Non solo il capo del Monastero Orione rifiutò di soddisfare la richiesta di Chu Feng, ma lo sfidò.


Era sicuro dell'accuratezza delle notizie che aveva ricevuto. Chi lo voleva uccidere era proprio il capo del Dipartimento Punitivo; il Folle Assassino Tuoba.


Così credeva fermamente che Chu Feng non sarebbe riuscito a vivere ancora a lungo. Forse il giovane era tornato nella Foresta del Legno Turchese Meridionale per sfuggire al nemico. Così non c'era motivo di temerlo.


"Lord direttore, la situazione si mette male?" Proprio in quel momento, un esperto allo stadio di Semi Martial Emperor entrò precipitosamente nella stanza. Era un Anziano del Monastero Orione.


"Chu Feng? P-p-p-perché sei qui?" L'Anziano si spaventò ancora di più quando vide Chu Feng e sbiancò. Sembrava che avesse visto un fantasma.


"Sei un Anziano principale del nostro Monastero Orione, perché ti stai agitando così tanto davanti a lui?" Il direttore rimproverò con rabbia il nuovo arrivato.


"Lord direttore, non è che mi sto agitando, l-l-legga questa missiva per favore." L'Anziano consegnò una lettera al capo del monastero.


Dopo aver letto il contenuto della missiva, l'espressione del direttore cambiò drasticamente e si spaventò quanto l'Anziano appena arrivato. In effetti era ancora più pallido e la sua espressione era ancora più scontenta. Era così terrorizzato che indietreggiò, poi cadde all'indietro sul suo posteriore con un tonfo.


La lettera lo aveva aggiornato delle ultime informazioni riguardo alla montagna del Legno Turchese. Non solo Chu Feng aveva ottenuto il primo posto nella caccia delle Nove Organizzazioni, ma aveva anche ucciso Qin Lingyun durante l'evento e poi si era anche sbarazzato di Qin Wentian dopo la caccia.


Aspetto più importante, la lettera descriveva come Dugu Xingfeng desse molto valore a Chu Feng nonostante avesse ucciso dei geni del suo Sect.


Adesso non solo Chu Feng era diventato il discepolo numero uno della montagna del Legno Turchese, era anche la persona più importante agli occhi del loro capo.


La posizione di Chu Feng era ancora più prestigiosa rispetto a prima.


Per il direttore del Monastero Orione fu come un fulmine a ciel sereno. Non riusciva ad accettarlo, né avrebbe potuto affrontarne le conseguenze.
                                


                                



