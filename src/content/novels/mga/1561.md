---
title: Capitolo 1561 – Cattivo Esempio
pubDate: 2024-07-26T15:13:16.525Z
tags:
    - mga
---


<em>Capitolo sponsorizzato, ringraziamo Federico!
14 capitoli in coda (14 Federico), 0/3
-Schadenfreude</em>


Le età dell'uomo e della donna erano simili a quelle di Chu Feng e Tantai Xue, dovevano essere sui vent'anni circa. A parte la ragazzina, potevano essere considerati i più giovani nel gruppo del clan Nangong.


Per quanto riguardava gli altri cosiddetti membri della giovane generazione. avevano già trent'anni o quasi. Alcuni avevano anche quarant'anni.


Era inevitabile. In un posto come la Terra Sacra delle Arti Marziali, si poteva vivere facilmente per diversi secoli o anche millenni. Chiunque al di sotto dei cinquant'anni sarebbe stato considerato un membro della giovane generazione.


Sia l'uomo che la donna avevano un aspetto sbalorditivo. Erano affascinanti, eleganti, avevano molta classe e possedevano grande carisma.


Mentre i coltivatori potevano cambiare le loro sembianze, non potevano cambiare la loro aura innata. Così a volte l'aura e il carisma sarebbe stato più importante dell'aspetto.


Questi due inoltre erano molto potenti. Specialmente l'uomo che era perfino più formidabile di Tantai Xue ed era al terzo livello del Semi Martial Emperor.


Con un livello del genere, era paragonabile al genio del clan imperiale Dongfang, Dongfang Zexuan. Probabilmente anche lui era un genio dalla posizione importante nel suo clan imperiale.


Per quanto riguardava la donna, era relativamente più debole, era solo al primo livello del Semi Martial Emperor. Tuttavia lo sembrava solo in confronto al suo compare. La sua coltivazione era estremamente spaventosa e poteva essere considerata un raro genio, un talento introvabile tra le Nove Organizzazioni.


Tra così tanti geni, la coltivazione all'ottavo livello da Martial King di Chu Feng sembrava insignificante al confronto.


Tuttavia Chu Feng non si sentì minimamente inferiore. In effetti non si sentì nemmeno minacciato da loro. Sapeva molto bene che, nonostante il suo livello fosse inferiore al loro, non significava che sarebbe stato sempre così.


Chi erano? Erano membri del clan imperiale Nangong. Finché avessero rivelato un minimo di talento da bambini, avrebbero potuto ottenere innumerevoli risorse di coltivazione. Sarebbe stato strano se non fossero diventati forti.


Tuttavia che dire di Chu Feng? Anche se possedeva un talento eccezionale, era riuscito ad ottenere la sua posizione attuale solo superando una sfida dopo l'altra. Proveniva da un posto con pochissime risorse di coltivazione e talenti, il continente delle Nove Province.


Così, anche se possedevano una coltivazione superiore, sicuramente avevano dovuto superare molte meno difficoltà rispetto a lui. La loro comprensione delle arti marziali così sarebbe stata inferiore. In futuro sarebbe stato impossibile per loro superarlo.


Al momento Chu Feng aveva incontrato a stento ostacoli mentre coltivava. Ciò che gli mancava erano le risorse. Se ne avesse possedute a sufficienza, avrebbe raggiunto all'istante un livello spaventoso.


In realtà i suoi progressi erano comunque terrificanti. Da quando era arrivato nella Terra Sacra delle Arti Marziali, entrato nella Foresta del Legno Turchese Meridionale e poi nel quartier generale, per poi vagare nei territori vicini, erano passati meno di due anni.


Eppure la sua coltivazione era passata dall'ottavo livello del Martial Lord realm all'ottavo livello del Martial King realm. Era un ritmo davvero spaventoso.


Anche per i cosiddetti geni del clan imperiale Nangong sarebbe stato impossibile competere con una velocità così spaventosa. Inoltre Chu Feng aveva contato su sé stesso ed era riuscito a fare progressi affrontando ogni sorta di pericolo.


Chu Feng era pienamente sicuro che sarebbe riuscito a superare queste persone in breve tempo. Perché così si sarebbe sentito inferiore?


"Fratellone, sorellona, guardate laggiù. Quel fratellone è davvero solo all'ottavo livello del Martial King realm." Vedendo che i suoi fratelli l'avevano ignorata, la ragazzina iniziò a gridare più forte. Praticamente tutti sentirono il suo urlo.


L'uomo fu piuttosto cortese. Quando scoprì che Chu Feng li stava guardando, annuì verso di lui con un sorriso. Non mostrò l'atteggiamento arrogante di un genio di un clan imperiale. Sembrava proprio amichevole.


"Umpf!" La donna invece non solo guardò con sdegno Chu Feng, ma sbuffò con disprezzo.


Inoltre prese per mano la ragazzina, indicò Chu Feng e disse: "Ricorda sorellina, quel tipo laggiù è un cattivo esempio."


"Questo non è un posto dove si può entrare e uscire come si vuole. Chi è al di sotto del Semi Martial Emperor sta semplicemente sopravvalutando le sue capacità qui."


"Pensa davvero di poter entrare nell'isola immortale sano e salvo perché c'è un Semi Martial Emperor di massimo livello a proteggerlo? Si sta illudendo. Presto capirà di essersi sbagliato. Un Semi Martial Emperor di massimo livello non potrà proteggerlo. Dovrà contare su sé stesso."


"Devi imparare dal suo esempio e allenarti bene. Non devi pensare di essere talentuosa e iniziare a battere la fiacca. Altrimenti potresti non diventare una Semi Martial Emperor nemmeno alla sua età. In effetti potresti perfino rimanere ad un livello inferiore al suo."


Dopo aver sentito queste parole, Chu Feng ebbe la sensazione di stare per vomitare sangue. Che sorta di situazione era questa?! Era considerato un genio eccezionale nelle Nove Organizzazioni, com'era diventato un cattivo esempio ai suoi occhi?


"Ca**o! Di che diavolo sta parlando questa zoc***a? Non diventare Semi Martial Emperor alla mia età? Cosa, bisogna diventare un Semi Martial Emperor alla mia età?"


"Se la gente della mia età deve diventare un Semi Martial Emperor, allora perché quel gruppo di zietti che la seguono sono solo al primo livello del Semi Martial Emperor?"


"Non dirmi che bisogna diventare un Semi Martial Emperor sui vent'anni e rimanerci fino ai trenta quarant'anni, non sarebbe un po' troppo strano?" Incapace di contenersi, Chu Feng iniziò a lamentarsi con Tantai Xue tramite una trasmissione della voce.


"Pfffff!"


Sentendo queste parole, Tantai Xue che normalmente era fredda e distaccata non riuscì a contenersi e scoppiò a ridere.


Gli Occhi Celesti di Chu Feng erano molto potenti ormai, così poteva vedere attraverso il velo di Tantai Xue.


Il sorriso di Tantai Xue era estremamente bello. Sembrava un fiore di loto che sbocciava in un deserto desolato. Era una sorta di fascino così piacevole da poter sollevare il morale e lo spirito.


Tantai Xue notò lo sguardo di Chu Feng, si imbarazzò e si girò frettolosamente.


"Sorellina, hai capito cosa intendo vero? Devi lavorare sodo così da non diventare come quel cattivo esempio, va bene?" Disse di nuovo la donna. Stava usando Chu Feng come cattivo esempio per spaventare la ragazzina senza preoccuparsi di poterlo offendere.


"Oh, Moli capisce." La ragazzina annuì ubbidientemente, ma fece un occhiolino verso Chu Feng. Sembrava che gli stesse suggerendo di non arrabbiarsi per le parole dette dalla sorella. Era davvero adorabile.


Chu Feng ricambiò il sorriso, non per l'occhiolino, ma perché non si era arrabbiato per questo.


Dopo aver viaggiato fino a questo punto, Chu Feng aveva sperimentato innumerevoli prove e sfide, aveva visto tantissimi signorini arroganti. Erano persone estremamente presuntuose e provavano sdegno nei confronti di tutti gli altri. Se Chu Feng si fosse arrabbiato ogni volta che vedeva una persona del genere, sarebbe già morto per la furia molto tempo fa.


Così aveva già imparato a portare pazienza. Naturalmente non si sarebbe arrabbiato per le parole dette dalla signorina del clan imperiale Nangong.


L'intervento di prima rivolto a Tantai Xue lo aveva fatto apposta per farla ridere e cogliere l'occasione di vedere se anche il suo sorriso fosse splendido e per paragonarlo a quello di Bai Ruochen.


Chu Feng aveva la sensazione che Tantai Xue e Bai Ruochen si assomigliassero, solo che Tantai Xue sembrava un po' più fredda.


Chu Feng aveva ottenuto la sua risposta. Anche se il sorriso di Bai Ruochen era molto bello, quello di Tantai Xue era ancora più incantevole. Non era dolce, ma era caloroso.
                                


                                



