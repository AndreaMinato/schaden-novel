---
title: Capitolo 1564 – Nangong Baihe
pubDate: 2024-07-26T18:13:16.526Z
tags:
    - mga
---


<em>Capitolo sponsorizzato, ringraziamo Federico!
11 capitoli in coda (11 Federico), 0/3
-Schadenfreude</em>


"Dato che lo sai già, perché l'hai chiesto?" Disse con un lieve sorriso Chu Feng. Da come la vedeva, la domanda della donna era ridondante.


"Questo fratellone è sbalorditivo. Ha ucciso quel grosso mostro marino con un solo fendente." Nangong Moli iniziò a lodare Chu Feng con un'espressione adorante.


"Sorellina, è solo un mostro al primo livello del Semi Martial Emperor. Inoltre era una creazione di una formazione Spirit. Per questo non è difficile sbarazzarsene."


"Adesso sei una Martial King di sesto livello. Finché la tua coltivazione aumenterà di un altro livello, potrai uccidere facilmente mostri marini come quello. Capito?"


La donna era un po' irritata da come Nangong Moli aveva lodato Chu Feng e iniziò a dirle indirettamente che Chu Feng non aveva fatto nulla di speciale.


"Oh?" Nangong Moli era scettica, ma non rispose.


La donna si avvicinò e lo riempì di domande: "Qual è il tuo nome? Da che scuola o Sect provieni? Possiedi un Armamento Imperiale Incompleto? Anche se è solo una copia, è comunque qualcosa di estremamente prezioso, qualcosa che non si può acquistare nemmeno con del denaro."


L'opinione che aveva di Chu Feng era cambiata lievemente; non perché aveva salvato la sorella minore, ma per via della Lama dell'Infinito nelle sue mani.


"Non desidero parlarne, posso non rispondere alle tue domande?" Chu Feng era nel Dominio del Signore, un posto pieno di organizzazioni potenti.


Se avesse detto che proveniva dalla montagna del Legno Turchese e ne avesse dimostrato la prova, in altri territori forse avrebbe ricevuto il rispetto e perfino la riverenza della gente.


Qui però non sarebbe stato necessariamente così, in particolare con l'arrogante signorina del clan imperiale Nangong. Se Chu Feng avesse menzionato che proveniva dalla montagna del Legno Turchese, non avrebbe provato rispetto per lui.


Per quanto riguardava il motivo principale per cui non desiderava menzionare il Sect da dove proveniva, era per non implicarlo.


Anche se non era una persona che amava causare guai, era in un posto pieno di individui arroganti. Sicuramente molte persone avrebbero finito con il provocarlo.


Chu Feng l'avrebbe tollerato se avesse potuto. Tuttavia, una volta che non ci fosse riuscito, non avrebbe badato all'identità di quella persona e le avrebbe dato una lezione.


In questo posto c'erano molti discepoli di famiglie prestigiose, scuole e Sect. Era inevitabile che Chu Feng sarebbe entrato in conflitto con loro in futuro. Allora Chu Feng sarebbe riuscito a scappare, ma la montagna del Legno Turchese no.


Dal modo di fare di quel tipo di signorino arrogante, se non avessero potuto trovare lui, sarebbero andati sicuramente a causare guai alla montagna del Legno Turchese.


Chu Feng non desiderava attirare disastri sulla montagna del Legno Turchese. Così aveva già fatto questa decisione molto tempo fa. Aveva deciso di rinunciare a questa identità e di non dire a nessuno che proveniva dalla montagna del Legno Turchese.


"Non osi nemmeno dire il tuo nome, sembra che tu non provenga da una scuola retta. Forse ti sei procurato quell'Armamento Imperiale incompleto con metodi disonesti." Disse provocatoriamente la donna. Stava cercando di indurlo a rivelare la sua identità.


"Eheh..." Chu Feng rise con sdegno. Aveva deciso di ignorarla.


"Tu..." La donna cambiò espressione e il suo sguardo rivelò un po' di irritazione.


Questo perché il sorriso di Chu Feng era pieno di disprezzo, come se stesse suggerendo "Dilettante, sei troppo inesperta per giocare con me".


Questa reazione era praticamente una derisione bella e buona. Se fosse successo prima, l'avrebbe già attaccato per dargli una lezione. Tuttavia, pensando a come aveva, dopotutto, salvato sua sorella, decise di sopportare la provocazione.


"Non importa, hai salvato mia sorella. Prendi questo come ricompensa. D'ora in avanti, non entrare più in contatto con il nostro clan Nangong." La donna tirò fuori un Sacchetto Cosmo e lo lanciò a Chu Feng.


Dentro il Sacchetto Cosmo c'erano molte Perle Marziali e dieci Armamenti Reali di massima qualità. Ognuno era alla pari con la Spada Sigilla Demoni.


Inoltre conteneva diverse enormi perle, splendide gemme, erbe medicinali preziose e ogni tipo di raro tesoro. Erano oggetti davvero preziosi.


Probabilmente questa donna aveva già preparato questo tipo di Sacchetto Cosmo per gestire persone come Chu Feng. Non desiderava essere in debito con nessuno.


Chu Feng fu molto diretto. Lo prese e lo ripose nel suo Sacchetto Cosmo. Non accettare un regalo sarebbe stato uno spreco, figuriamoci un regalo da qualcuno come questa donna del clan imperiale Nangong.


Vedendolo accettare, la signorina mostrò un sorriso pieno di derisione, come se stesse pensando: "Infatti, hai salvato mia sorella solo per avidità."


Tuttavia, con sua sorpresa Chu Feng disse all'improvviso: "Solo questo, stai cercando di cacciare via un mendicante?"


"Cosa? Solo questo? Quale di quegli oggetti non è un tesoro prezioso? Credi che non sia sufficiente?" Il sorriso della donna cambiò subito, diventando un'espressione arrabbiata.


"Credi che la vita di tua sorella valga così poco?"


"Va bene. Ti darò altro, osi accettarlo?" La donna non riuscì a ribattere, così consegnò la lama curva nelle sue mani a Chu Feng.


"Grazie." Chu Feng fu estremamente diretto. Stese la mano e afferrò l'arma.


Questa scena scioccò enormemente la donna. Non si aspettava che sarebbe stato così audace da ricevere questo Armamento Imperiale incompleto. Anche se era solo una copia, era comunque un tesoro inestimabile.


"Umpf." Alla donna venne in mente un'idea brillante e sbuffò gelidamente. Aumentò di nascosto il potere dell'Armamento Imperiale incompleto.


Anche se questa energia non sarebbe stata sufficiente per fargli del male, gli avrebbe fatto perdere la presa. Adesso la resistenza di questo Armamento Imperiale incompleto era molto più intensa.


Tuttavia Chu Feng la afferrò senza nessuno sforzo. Anche se la lama curva stava resistendo con tutte le sue energie alla sua presa e stava tremando intensamente, lui riuscì comunque a stringerla. Non solo, la prese direttamente dalla mano della donna.


"T-tu, ridammela." La donna cambiò drasticamente espressione. Era spaventata. Non si sarebbe mai aspettata che il suo Armamento Imperiale incompleto sarebbe stato preso da questo miserabile mendicante che disprezzava.


"Qualità ordinaria, inferiore alla mia Lama dell'Infinito." Chu Feng sogghignò e poi rilanciò la lama curva alla donna. Non aveva mai avuto intenzione di prendere questo Armamento Imperiale incompleto. Non l'avrebbe accettato nemmeno se la donna gliel'avesse dato.


La donna si calmò dopo che riprese l'arma. Aveva davvero pensato che Chu Feng avesse intenzione di derubarla.


Tuttavia il suo sguardo diventò pieno di emozioni contrastanti, adesso provava un nuovo livello di rispetto nei confronti di Chu Feng.


"Hai detto che la tua arma si chiama Lama dell'Infinito? Non è l'arma del Venerato Lord Raffinatore?" Chiese all'improvviso la donna. Il suo tono non era più prepotente, era diventato tranquillo, sembrava che stesse cercando di rimediare alle scortesie di prima.


Tuttavia Chu Feng fu estremamente freddo nei suoi confronti. Disse con tono gelido: "Non ti riguarda."


"Ti dirò questo. Il mio nome è Nangong Baihe. Sono la sesta signorina del clan Nangong. Nessuno ha mai osato parlarmi in questo modo." La donna si infuriò. Aveva intenzione di intimorire Chu Feng con la sua posizione.


Tuttavia lui non si spaventò minimamente. Sorrise e disse: "Questo perché non mi hai incontrato prima."


"Tu..." Nangong Baihe iniziò a stringere i denti per la rabbia, ma non rispose. Poi prese per mano Nangong Moli e si preparò ad andarsene. Non voleva più parlare con Chu Feng, altrimenti aveva la sensazione che sarebbe morta di rabbia.
                                


                                



