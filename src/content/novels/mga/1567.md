---
title: Capitolo 1567 – Fratelli Qunguang
pubDate: 2024-07-26T21:13:16.526Z
tags:
    - mga
---


<em>Capitolo sponsorizzato, ringraziamo Federico!
9 capitoli in coda (9 Federico), 0/3
-Schadenfreude</em>


Chu Feng, Nangong Baihe e Nangong Moli continuarono ad avanzare. Incontrarono molti mostri marini lungo il viaggio, ma erano al di sotto del quinto livello del Semi Martial Emperor e non diedero problemi a Chu Feng.


Tuttavia, come aveva detto il vecchio, era il tempo ad essere l'ostacolo più arduo.


Le raffiche violente riducevano il loro campo visivo. La pioggia torrenziale era così intensa da sembrare una serie di pilastri. Aspetto più importante, la tempesta violenta possedeva un potere incredibile capace di attaccare.


Come potevano essere semplici venti e pioggia? Era semplicemente una formazione offensiva. Coltivatori al di sotto del Semi Martial Emperor semplicemente non sarebbero riusciti a resistere e perfino esperti al di sotto del Martial Emperor non sarebbero riusciti a resistere per troppo tempo. Non c'era nemmeno bisogno di menzionare quanto fosse arduo per qualcuno come Nangong Moli.


Fortunatamente Chu Feng possedeva tecniche Spirit molto potenti. Usando le difese assolute della sua formazione, Nangong Moli e Nangong Baihe non sentirono la minima pressione.


Tuttavia questo fu molto stancante per lui, se non avesse posseduto tecniche Spirit straordinarie non sarebbe riuscito a resistere alla tempesta.


Le raffiche e la pioggia continuarono ad essere violente. Il rumore delle onde del mare e i ruggiti del vento assomigliavano agli ululati di innumerevoli bestie feroci. Sentendole ci si spaventava a morte.


Chu Feng e gli altri stavano camminando su un mare del genere. La barriera di una formazione Spirit li copriva e li lasciava asciutti. Tuttavia la pressione rendeva ogni passo difficile per Chu Feng.


"Fratellone, riposiamo per un po'? Va bene se continuiamo dopo aver riposato un po'." Anche se era molto rilassata al momento, Nangong Moli si addolorò vedendo quanto era stanco Chu Feng.


"Mia sorella ha ragione. Riposiamoci." Perfino Nangong Baihe ne fu toccata. Se non fosse stato per Chu Feng, anche se lei e sua sorella non fossero state divorate dai mostri marini, sarebbero stati uccisi dalla tempesta.


Erano rimaste sane e salve solo perché Chu Feng aveva deciso di affrontare ogni difficoltà e ogni pericolo.


Così, indipendentemente da quanto fosse arrogante Nangong Baihe, era rimasta commossa. Alla fine non aveva una natura fredda.


"Non importa. L'isola è avanti. Riposiamo appropriatamente dopo che raggiungeremo l'isola." Disse con un sorriso Chu Feng.


"Davvero? Perché non posso vederla?" Gli occhi di Nangong Baihe brillarono. Aveva usato una tecnica speciale, eppure non poteva vedere nulla nonostante fosse una Sciamana dal Mantello d'Oro. Il suo campo visivo era ridotto solo a diverse decine di metri in una tempesta del genere.


"Fidati, è più avanti." Disse con sicurezza Chu Feng.


In effetti, proprio come aveva detto, dopo altri mille metri trovarono un'isola.


Dopo che misero piede sull'isola, non solo i venti ululanti e la pioggia torrenziale si fermarono, il cielo divenne limpiso. Il cielo blu e le nuvole bianche formavano un paesaggio splendido, si poteva anche sentire il cinguettio degli uccelli e il profumo dei fiori.


Tuttavia, quando si voltarono, videro pioggia torrenziale che copriva l'intero mare. si poteva dire che, a parte la piccola regione contenuta nell'isola, il resto dell'oceano fosse travolto da una tempesta.


"Wow, è così magico!" Anche se Nangong Moli aveva già dodici anni, aveva ancora il temperamento di una bambina. Iniziò subito ad esprimere la sua gioia, era proprio adorabile.


Fu Nangong Baihe a mostrare più premura, guardò con un'espressione nervosa Chu Feng e chiese: "Stai bene?"


"Non ti preoccupare sto bene." Rispose sorridendo lievemente Chu Feng. Non stava mentendo. Anche se era coperto di sudore, il suo potere Spirit era molto più forte di quello di una persona ordinaria, così non aveva incontrato troppi ostacoli. Sembrava solo un po' più debole.


"Davvero? Non devi persistere se non puoi. Altrimenti se ti accadesse qualcosa come faremmo io e mia sorella?" Vedendo che stava bene, Nangong Baihe tornò subito a mostrare la sua arroganza.


"Non ci saremmo mai aspettati che sarebbero arrivati anchei membri del clan imperiale Nangong, Benvenuti, benvenuti." Risuonarono delle voci dal centro dell'isola. Chu Feng e gli altri scoprirono che c'erano già altre persone.


Erano tre uomini, due donne e un vecchio. A parte l'anziano, erano tutti Martial King, il più potente tra di loro era alla pari con Chu Feng, all'ottavo livello. Il più debole era al quinto livello, ancora più debole di Nangong Moli.


Probabilmente era stato grazie al vecchio che erano riusciti a raggiungere questo posto, era un Semi Martial Emperor di terzo livello. Inoltre, a giudicare dalle loro divise, dovevano provenire tutti dalla stessa organizzazione.


Fortunatamente per loro non erano stati separati dalla tempesta e per questo erano riusciti ad arrivare tutti qui. Potevano essere considerati davvero fortunati.


Chu Feng chiese con curiosità: "Scusate, siete le sole persone rimaste in quest'isola?"


"No, sono arrivate molte persone, ma la maggior parte se ne sono andate. A parte il nostro maestro e noi discepoli, ci sono solo altre due persone."


"Tuttavia sono davvero feroci, è meglio se non li provocate. A loro non piacciono gli estranei e ci hanno allontanato da lì." Disse il vecchio indicando un palazzo.


"Da lì? Perché?" Chiese Nangong Baihe.


"C'è una mappa nel palazzo, inoltre c'è un posto per riposarsi e molte prelibatezze. Tuttavia quei due uomini hanno occupato quel posto e si sono rifiutati di farci entrare." Disse il vecchio.


"Assurdo! Voglio vedere chi osa comportarsi con tale arroganza." Nangong Baihe si alzò e iniziò a camminare verso il palazzo. Sua sorella e Chu Feng la seguirono.


Non appena arrivarono all'entrata del palazzo, sentirono subito un profumo delizioso, era l'odore di una grigliata. Al centro della sala del palazzo due cosce d'agnello lunghe due metri venivano arrostite su una formazione spirit del fuoco.


C'erano due uomini di mezz'età seduti ai lati della formazione. Uno era robusto e dallo sguardo sinistro. L'altro dai capelli bianchi aveva un aspetto magro e debole, la sua espressione era malvagia. Le loro aure erano entrambe al terzo livello del Semi Martial Emperor.


Anche se uno di loro era grosso e l'altro smilzo, si assomigliavano. Probabilmente erano fratelli. Entrambi i loro corpi erano coperti di cicatrici però. Sembravano estremamente feroci e non brave persone.


"Sorellona, sembrano così spaventosi." Nangong Moli fu intimorita dal loro aspetto e abbracciò subito Nangong Baihe.


"Ehi, sono le due signorine del clan Nangong. Scusateci davvero per non essere venuti a salutarvi." I due uomini di mezz'età sembrarono un po' sorpresi. Esaminarono con attenzione i loro dintorni e si alzarono dopo che videro che c'era solo Chu Feng. Poi si avvicinarono con sorrisi cortesi.


"Sono Lei Buqun..."


"Sono Lei Buguang..."


"Tutti ci chiamano fratelli Qunguang. Potremmo sapere come riferirci alle due signorine?"


"Non devi sapere i nostri nomi. Voglio solo chiedervi se siete stati voi due a cacciare via quelle persone." Disse Nangong Baihe mentre indicava le persone fuori.


"Oh cielo, come può essere? Non ascoltate le loro assurdità, non siamo persone del genere." I due uomini di mezz'età sembravano temere la gente del clan imperiale Nangong. Non ammisero di aver fatto qualcosa di sbagliato, ma quando risposero sembravano avere la coscienza sporca.


Chu Feng notò che entrambi avevano posato le mani sui loro Sacchetti Cosmo. Stavano per brandire le loro armi.
                                


                                



