---
title: Capitolo 1568 – Persone di cui non dovevano parlare
pubDate: 2024-07-26T22:13:16.526Z
tags:
    - mga
---


<em>Capitolo regolare,
9 capitoli in coda (9 Federico), 0/3
-Schadenfreude</em>


"Bene allora." Nangong Baihe non si disturbò a chiedere altro. Tuttavia non provò nemmeno a fare entrare il vecchio e i suoi discepoli, invece entrò insieme a sua sorella nel palazzo.


Probabilmente sapeva che questi due uomini sarebbero stati difficili da affrontare. Anche se si stavano comportando in modo molto umile adesso, non era perché la temessero, ma perché avevano paura del suo clan.


Non c'era motivo di iniziare dei conflitti inutili con questi due uomini a causa delle persone fuori. Da questo punto di vista, Nangong Baihe era una persona davvero realista e brillante.


"Signorine, il vostro viaggio dev'essere stato difficile. Avrete fame immagino." Vedendo che Nangong Baihe non aveva intenzione di intervenire, i due li seguirono nel palazzo e offrirono cortesemente le due cosce di agnello che avevano finito di arrostire alle sorelle Nangong.


Chu Feng gettò un'occhiata verso le cosce e scoprì che non erano state avvelenate. Così non badò ai due uomini, invece avanzò nella sala verso l'enorme cartina lì. Era la mappa dell'Isola Immortale.


Chu Feng scoprì che questa regione marina era enorme. C'era un totale di dieci isole come quella in cui erano e la mappa indicava che ogni isola ne conduceva ad un'altra relativamente più grande, fino ad arrivare all'Isola Immortale.


Chu Feng esaminò la mappa. Questa regione marina molto probabilmente era separata in dieci parti. Al momento si trovavano in una di queste regioni e l'estremità di questa regione era l'isola in cui si trovavano. Adesso ciò che dovevano fare era radunarsi insieme in un'altra isola.


Se non ci fossero stati imprevisti, si sarebbero dovute radunare molte persone in quell'isola, perché era il punto dove si dovevano ritrovare tutte le persone delle dieci regioni. Finché l'avessero raggiunta, avrebbero trovato la via per l'Isola Immortale. Tuttavia, guardando la mappa, Chu Feng immaginò che l'ultimo percorso non sarebbe stato facile da finire, in effetti forse poteva essere la parte più difficile.


Tuttavia a Chu Feng non preoccupava. Ciò che gli importava era se Zi Ling e Su Rou si erano dirette lì e se erano al sicuro o no.


Era anche preoccupato della regione in cui potevano essere finiti Hong Qiang e Tantai Xue. Dopotutto si era reso conto di quanto era potente questo mare, era un posto davvero pericoloso.


"Chu Feng, provala, l'hanno arrostita bene." Nangong Baihe si avvicinò a lui con una coscia d'agnello in mano. Emanava una fragranza deliziosa. La donna non aveva ancora mangiato.


"Non ho fame, iniziate pure a mangiare." Disse Chu Feng.


"Avanti, provala. Abbiamo contato su di te per tutto il viaggio e hai dovuto superare molti guai. Non me la sentirò di mangiare se non inghiottirai nemmeno un boccone." Disse Nangong Baihe.


"Giusto. Fratellone mangia. Se non lo farai nemmeno Moli mangerà." La ragazzina teneva l'altra coscia e si avvicinò con un'espressione imbronciata. Le due sorelle erano proprio determinate a farlo mangiare.


"Va bene. Allora mangiamo insieme." Chu Feng prese la coscia che gli aveva porto Nangong Baihe e le diede un morso. In effetti questa carne era stata arrostita abbastanza bene.


Vedendo che Chu Feng aveva iniziato a mangiare, le sorelle Nangong cominciarono a mangiare l'altra coscia con un sorriso.


In realtà al loro livello non avevano bisogno di mangiare, né di bere per mesi, non sarebbero morti di fame. Tuttavia erano comunque esseri umani. Il viaggio li aveva stancati e del cibo delizioso avrebbe potuto confortarli enormemente. Così i tre si godettero le cosce d'agnello.


"Chi è quel ragazzo? È riuscito ad entrare in contatto con le due signorine del clan imperiale Nangong?"


"Non lo so. Forse è solo un bel faccino che è riuscito ad ottenere il favore delle due signorine." Iniziarono a mormorare i due fratelli Lei Buqun e Lei Buguang. Dal loro tono si poteva sentire una profonda gelosia.


Anche se stavano parlando a bassa voce, qualcuno al livello di Chu Feng sarebbe riuscito a sentirli chiaramente e i due lo sapevano. Per questo avevano parlato tra di loro anziché comunicarlo tramite una trasmissione del suono, di sicuro non erano persone dalla natura gentile.


"Stanno sparlando di te. Non hai intenzione di dare loro una lezione?!" Disse Nangong Baihe. Anche se sapeva di non poter competere con i due, era sicura che Chu Feng avrebbe potuto sconfiggerli. Questo perché aveva visto quanto era potente durante il loro viaggio. Ordinari Semi Martial Emperor di terzo livello non avrebbero potuto competere con lui.


"Non importa. Perché abbassarsi al livello di gente come loro?" Chu Feng rifiutò e fece finta di niente.


"Così è un codardo in realtà. Ahahah..." I due uomini iniziarono direttamente ad insultarlo e a ridere fragorosamente vedendo che Chu Feng non stava reagendo.


"Prestate attenzione al modo in cui parlate. Le truppe del mio clan imperiale Nangong ci stanno seguendo e presto arriveranno. Se non vi comportate bene, dovrete sopportarne le conseguenze dopo." Nangong Baihe non riuscì più a sopportarli, ma visto che non poteva batterli da sola, poteva solo menzionare il suo clan per intimorirli.


Le espressioni dei due uomini cambiarono. In effetti non osarono più insultare Chu Feng. Tuttavia continuarono a discutere tra di loro.


"Fratellone, mi chiedo cosa sia successo alle due ragazze che hanno lasciato questo posto diversi giorni fa. Credi che riusciranno a raggiungere l'Isola Immortale?" Chiese con curiosità Lei Buguang.


"Credo che ci riusciranno, dopotutto sono così potenti. Anche se sono giovani, sono molto più forti di noi. Non sono ordinari membri della giovane generazione, sono veri geni." Mentre lo menzionava, lo sguardo di Lei Buqun rivelò un po' di paura.


"Vero. La ragazza dalla gonna blu era troppo potente. Emetteva un gelo spaventoso capace di uccidere. Nemmeno io potevo resistere a quel freddo. Anche se è una Semi Martial Emperor di primo livello, non posso competere con lei." Disse Lei Buguang con timore.


"Credo che la ragazza con la gonna viola fosse ancora più potente. Anche se non ha rivelato la sua forza, continuo a pensare che sia davvero spaventosa." Disse Lei Buqun.


Il cuore di Chu Feng iniziò a palpitare. Era evidente che i due stessero parlando di Su Rou e Zi Ling.


Chu Feng provò immensa gioia. Sembrava che non solo le ragazze fossero qui, ma che fossero state mandate nella stessa regione in cui era lui. Da ciò che avevano detto i due uomini, Su Rou e Zi Ling dovrebbero essere molto potenti adesso. Inoltre pareva che Su Rou avesse imparato ad usare meglio la Perla di Ghiaccio nel suo corpo. Per Chu Feng era una buona notizia.


Tuttavia presto l'espressione di Chu Feng cambiò. I due uomini stavano iniziando a menzionare qualcosa di cui non avrebbero dovuto parlare.


"Esatto. L'ho sentito anche io, ma ho anche visto quanto era splendida la ragazza con la gonna viola, ancora più splendida di quella con l'abito blu. La sua pelle era semplicemente perfetta, quanto sarebbe stato bello se avessi potuto abbracciarla e accarezzarla. Se potessi dormire con una donna come lei, non avrei rimpianti." Lei Buguang iniziò a tastare l'aria come se si stesse immaginando qualcosa. Stava mostrando un sorriso davvero lascivo e spudorato.


"Ma guardati. Però in realtà ho pensato la stessa cosa. Ahahah." Anche Lei Buqun rivelò lo stesso tipo di sorriso.


"Due canaglie spudorate." Sentendo la loro conversazione, Nangong Baihe iniziò ad accigliarsi. Tuttavia non disse nulla. Dopotutto i due stavano discutendo tra di loro, non aveva diritto di interferire.


"Woosh."


Chu Feng si alzò di scatto e iniziò ad avvicinarsi ai due fratelli.


"Voi due, come volete morire?" Chiese Chu Feng.


"Cos'hai detto? Osi parlarci in questo modo? Sei stanco di vivere?" I due uomini si infuriarono. Non solo si alzarono, tirarono fuori i loro Armamenti Reali dai Sacchetti Cosmo. Sembrava che volessero dare una lezione a Chu Feng.


"Zzzzzzz!!"


Il corpo di Chu Feng iniziò a riempirsi di fulmini. Poi attaccò all'improvviso. "Woosh, woosh, woosh." Volarono diversi raggi cremisi e i due fratelli Qunguang caddero all'indietro. Iniziarono a rotolare per terra ululando di dolore. Il sangue presto iniziò a formare una pozza sotto di loro.


Non solo le loro coltivazioni erano state distrutte, era stata tagliata loro la lingua. Avevano perfino perso i gioielli di famiglia. Erano in condizione tragiche con i loro dantian e le loro coscienze distrutte.


"Vi farò morire dissanguati." Dopodiché Chu Feng tornò da Nangong Baihe, raccolse la coscia d'agnello e continuò a mangiare con noncuranza, come se non fosse successo nulla.


"Cos'è accaduto? Prima, quando ti hanno insultato, li hai ignorati completamente. Perché li hai attaccati all'improvviso e li hai anche uccisi?" Chiese scioccata e impaurita Nangong Baihe. Chu Feng era stato troppo spietato e l'aveva fatto con noncuranza, come se uccidere quei due non fosse nulla di serio.


"Questo perché hanno parlato di persone di cui non dovevano parlare."
                                


                                



