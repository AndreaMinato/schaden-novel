---
title: Capitolo 1569 – Rinforzi
pubDate: 2024-07-26T23:13:16.526Z
tags:
    - mga
---


<em>Capitolo sponsorizzato, ringraziamo Federico!
8 capitoli in coda (8 Federico), 0/3
-Schadenfreude</em>


"Conosci quelle due persone di cui parlavano?" Nangong Baihe era molto intelligente, aveva capito subito cosa intendeva.


Chu Feng sorrise lievemente e non rispose. Tuttavia questa reazione suggerì già una risposta.


"In tal caso meritavano davvero di morire." La donna sorrise. Aveva capito che le due persone menzionate dai fratelli Qunguang dovevano essere davvero importanti per lui.


All'improvviso Chu Feng chiese: "Oh, giusto, ho una domanda da farti. Mi chiedo se potrai rispondermi."


"Che domanda? Dimmi pure. Se posso risponderti, lo farò sicuramente."


"Che sorta di persona è Nangong Longjian?" Chiese Chu Feng.


Chu Feng non conosceva Nangong Longjian, il motivo per cui aveva chiesto di lui era per via di Bai Ruochen.


Da ciò che sapeva, era il padre di Bai Ruochen. Tuttavia le origini di Bai Ruochen e di sua madre erano un mistero. Adesso era riuscito per pura coincidenza ad incontrare la gente del clan imperiale Nangong, così si era incuriosito di dove fosse Longjian.


"In realtà non ho molta familiarità con Lord Longjian. Non l'ho mai incontrato, ho solo sentito parlare delle sue varie imprese."


"È l'esperto più potente nel clan imperiale Nangong. Probabilmente perfino il nostro Lord capoclan non potrebbe competere con lui." Disse Nangong Baihe.


"Giusto, giusto. Lord Longjian è il mio idolo." Aggiunse Nangong Moli con un'espressione entusiasta.


"È davvero così potente Senior Nangong Longjian?" Non si sarebbe mai aspettato che Nangong Longjian fosse ancora più potente del loro capoclan.


Bisognava sapere che il capo del clan imperiale Nangong era ancora più forte di tutti i maestri dell'assemblea delle Nove Organizzazioni. Aveva anche un'enorme reputazione, qualcosa di riconosciuto pubblicamente per tutta la Terra Sacra delle Arti Marziali.


"Esatto. È estremamente forte. Lord Longjian è riuscito a domare un Armamento Imperiale, e non una versione incompleta o una copia, un potentissimo Armamento Imperiale." Precisò con un'espressione seria Nangong Baihe. 


"Armamento Imperiale?" Chu Feng iniziò a ripensare al tesoro lasciato da Qing Xuantian nel continente delle Nove Province, era un Armamento Imperiale e Chu Feng aveva visto personalmente quanto era spaventoso.


Questa persona doveva essere davvero formidabile.


"Senior Nangong Longjian ha forse una figlia?" Chiese Chu Feng.


Bai Ruochen era sua figlia, che però stava usando il cognome della madre. Chu Feng sapeva che doveva esserci un segreto dietro questa decisione, così aveva deciso di capire cosa stava succedendo.


"Figlia? Naturalmente no. Lord Longjian si dedica completamente alla coltivazione marziale e viaggia per la Terra Sacra delle Arti Marziali. Si tempra con i pericoli per avanzare di livello."


"Non ha nemmeno avuto una moglie, come può avere una figlia?" Nangong Baihe negò questa possibilità. Poi sorrise, strinse gli occhi e mostrò un sorriso malizioso. Chiese: "Ehi ehi ehi, non puoi avere un'idea del genere, vero? Devi aver pensato che la figlia di Lord Longjian sia un buon partito, vero?"


"Ero solo curioso." Chu Feng sorrise lievemente. Tuttavia giunse alla conclusione che il rapporto tra Bai Ruochen e Nangong Longjian doveva essere speciale, come aveva previsto. Tuttavia era sicuro che fosse sua figlia.


Non capiva però perché questa informazione fosse stata nascosta. Non era riuscita a farsi riconoscere o aveva nascosto la sua identità apposta? Probabilmente nemmeno Bai Ruochen stessa lo sapeva e solo i suoi genitori ne erano a conoscenza.


"Sta arrivando qualcuno." All'improvviso Chu Feng rivolse lo sguardo verso l'esterno del palazzo. Nell'isola non c'era nessun tipo di ostruzione, così Chu Feng poteva coprire tutta questa terra con la sua percezione. Così sarebbe riuscito a notare immediatamente eventuali nuovi arrivati.


In effetti presto arrivò un gruppo di persone nella sala del palazzo, un totale di undici persone. Indossavano tutti abiti grigi e alle loro vite portavano lo stesso tipo di distintivo. Era evidente che provenissero tutti dalla stessa organizzazione.


Inoltre possedevano una coltivazione abbastanza decente. Il più debole tra di loro era al secondo livello del Semi Martial Emperor e il più forte era al quinto.


Il loro potere combattivo però era ordinario. Questo significava che non erano riusciti a raggiungere il loro attuale livello in poco tempo grazie ad un talento assoluto. Dovevano aver contato sull'accumulo di tempo, i loro sforzi, una stirpe decente e qualche occasione fortunata.


Così, nonostante il loro aspetto, avevano almeno cinque secoli d'età.


"Signorina Baihe, signorina Moli, finalmente vi abbiamo trovate. Perché siete solo voi due?" Il capo gruppo mostrò un'espressione gioiosa, si avvicinò immediatamente e si chinò su un ginocchio per porgere i suoi rispetti.


"Perché siete arrivati solo ora? Pensavo che non sareste più venuti." Nangong Baihe sbuffò freddamente. Era chiaro che si conoscessero.


"Signorina Baihe, abbiamo avuto alcuni problemi lungo la strada. Per questo abbiamo fatto tardi. Mi dispiace davvero."


"Ci siete solo voi due qui? Sembra che anche voi siate state separate dalla tempesta. Per proteggere i signorini, il nostro monastero dei Tremila ha mandato novecentoottantuno persone. Tuttavia siamo riusciti a trovare solo undici persone compreso me." Spiegò il vecchio che conduceva il gruppo.


Questo Monastero dei Tremila era composto da tremila Semi Martial Emperor, era un'organizzazione sottoposta del clan imperiale Nangong.


Stavolta avevano mandato novecentoottantuno persone nell'Isola Immortale per proteggere i membri del clan imperiale Nangong.


Ma erano arrivati tardi per via di alcuni problemi lungo la strada. Si poteva dire che fosse una coincidenza che fossero riusciti a trovarsi qui.


"Non mi sarei davvero aspettato che l'amico Chu Feng fosse un esperto. Fortunatamente c'eri te a proteggere le due signorine. Ti sono davvero grato."


"Tuttavia, dato che siamo riusciti ad arrivare, puoi lasciare a noi il resto. Non c'è bisogno che consumi altre energie. Ci assicureremo di aiutare te e le due signorine a raggiungere l'Isola Immortale." Dopo aver saputo cos'era successo da Chu Feng e Nangong Baihe, il capo del monastero dei tremila espresse incessantemente la sua gratitudine.


Chu Feng però intuì dalla sua espressione che l'uomo doveva essere scettico della sua forza e che lo stesse sottovalutando.


Non sembrava che credesse alle parole di Nangong Baihe. Forse per lui Chu Feng non era nient'altro che un imbroglione che aveva usato qualche metodo speciale per conquistare la fiducia delle sorelle Nangong.


"In tal caso dovrò farvi prendere questo disturbo. Se possiamo, cosa ne pensate di continuare il viaggio subito?" A Chu Feng non importava della loro opinione. Ora che sapeva che Su Rou e Zi Ling erano arrivate in questo posto, non vedeva l'ora di raggiungerle.


"Questo... la via è un po' difficile. Credo che sarebbe meglio riposare per un po'. Inoltre dovremo comunque studiare questa mappa, no?" Gli Anziani del Monastero dei Tremila erano riluttanti. Erano riusciti a superare la tempesta con grande difficoltà e ora erano arrivati in un posto così splendido pieno di cinguettii di uccellini, fiori profumati, cibo e bevande. Naturalmente avrebbero voluto riposare e riorganizzarsi qui prima di procedere.


"È solo una mappa schifosa, cosa c'è da studiare? Ascoltiamo Chu Feng e partiamo." Tuttavia Nangong Baihe rifiutò con decisione.


"Va bene allora, facciamo come dice la signorina Baihe." Non osarono rifiutare, così non ebbero scelta che ripartire.


Tuttavia Chu Feng notò che il capo del Monastero dei Tremila gli aveva scoccato un'occhiata scontenta.


Chu Feng decise di ignorarlo. Anche se il capo del gruppo era al quinto livello del Semi Martial Emperor, aveva una coltivazione mediocre. Se avesse deciso di usare tutta la sua potenza, avrebbe potuto sconfiggerlo, così non temeva che giocasse dei tiri mancini.
                                


                                



