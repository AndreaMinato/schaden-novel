---
title: Capitolo 1571 – Salvare qualcuno rischiando la vita
pubDate: 2024-07-27T01:13:16.527Z
tags:
    - mga
---


<em>Capitolo sponsorizzato, ringraziamo Federico!
6 capitoli in coda (6 Federico), 0/3
-Schadenfreude</em>


Il capo del Monastero dei Tremila e gli altri due Sciamani dal Mantello Reale iniziarono ad usare tutte le loro forze per rompere la formazione. Allo stesso tempo, gridò ai suoi sottoposti: "Bloccatelo, bloccatelo immediatamente. Anche se dovrete morire tutti, dovrete guadagnare tempo per me. È la nostra missione! Dobbiamo proteggere le due signorine. Anche se morissimo, dobbiamo aiutarle a guadagnare tempo per scappare."


Tuttavia, a parte loro tre, gli altri membri del gruppo erano troppo deboli. Come potevano competere con quel mostro marino, era un Semi Martial Emperor al sesto livello anche se era opera di una formazione.


Vedendo che i suoi sottoposti stavano per morire in un istante, il capo afferrò uno degli Sciamani dal Mantello Reale accanto a lui e lo lanciò verso la creatura marina. Poi gridò: "Fermalo!"


"Tu, unisciti a lui!" Dopodiché guardò anche l'altro Sciamano dal Mantello Reale.


"Ca-capo, anche se andassi lì, non potrei competere con quel mostro. Invece che morire invano, è meglio che l'aiuti ad aprire più velocemente la formazione." L'altro Sciamano fu colto dal panico. Questo perché tutti quelli che erano andati a fermare il mostro marino erano morti. E miserabilmente. Non voleva morire e sicuramente non in modo così infelice.


"Che diavolo ne sai?! È un ordine! Proteggere le due signorine è la nostra missione! È ancora più importante delle nostre vite!" Mentre parlava, il capo del monastero lanciò l'altro Sciamano dal Mantello Reale verso il mostro.


Dopo essere atterrati accanto alla creatura marina, non ebbero più possibilità di scappare. A parte usare tutte le loro forze, non avevano altra scelta.


Nangong Baihe strinse la mano di sua sorella accanto al capo del monastero, gridando incessantemente: "Presto! Stanno per cedere! Se non farete più veloce, moriranno tutti!"


In quel momento era piena di rimpianto, avrebbe dovuto ascoltare Chu Feng.


Alla fine erano entrati in una trappola da cui non c'era via d'uscita e dovevano assistere impotenti alla morte dei membri del Monastero dei Tremila a causa loro. Era tormentata dai sensi di colpa.


"Che gridi a fare?!" Una luce cupa brillò negli occhi del capo del Monastero dei Tremila. Afferrò le sorelle Naongng.


Una formazione Spirit piena di potere marziale coprì le due, entrando nei loro corpi e sigillando i loro dantian. Non potevano più muoversi, era come se fossero state legate.


"Cos'hai intenzione di fare? Osi usare una formazione spirit per legarci?!" Nangong Baihe era infuriata.


"Maledetta, credi davvero che stessi facendo tutto questo per proteggervi? Le vostre vite non valgono quanto la mia."


"Andate laggiù. Fatemi guadagnare tempo. Se potrò scappare, le vostre morti non saranno state invano." Il vecchio sogghignò.


"Bastardo! Osi trattarci così?! Non la passerai liscia!" Nangong Baihe ruggì con rabbia. Provò a dimenarsi. Sfortunatamente la formazione spirit era troppo potente. Con la sua forza era semplicemente impossibile per lei liberarsi dalla sua presa.


"Tu dalla bocca larga, vai a morire per prima!" Il capo del monastero lanciò Nangong Baihe verso il mostro marino.


Quando Nangong Baihe atterrò, scoprì di essere ad una certa distanza dalla creatura e non nel suo raggio d'attacco. Tuttavia non poteva nemmeno muoversi, figuriamoci scappare.


Poteva solo rimanere a guardare impotente mentre la gente del Monastero dei Tremila moriva sotto le zanne del mostro marino. Gli occhi della creatura stavano emettendo una luce sinistra. Piena di intento omicida, la creatura si spostò lentamente verso la giovane.


Lacrime iniziarono a rigare le guance di Nangong Baihe. Era piena di amarezza, non solo perché sapeva che sarebbe morta qui, ma perché anche sua sorella sarebbe andata incontro allo stesso destino.


"Sorellina, mi dispiace, non sono riuscita a proteggerti."


"Madre, mi dispiace, non sono riuscita a fare come promesso." Nangong Baihe chiuse piano gli occhi. Si preparò ad accettare la morte.


"Rumble!!"


"Roaaaar!!"


Proprio in quel momento, risuonò all'improvviso un fragore. Poi il mostro marino ruggì con rabbia.


In seguito riecheggiarono forti scoppi. Increspature di energia iniziarono a seminare il caos. Queste onde d'energia soffiarono ripetutamente contro la schiena di Nangong Baihe.


Questa sorta di cambiamento scioccò enormemente Nangong Baihe. Aprì frettolosamente gli occhi e scoprì che il mostro marino stava combattendo contro qualcuno e non era il capo del Monastero dei Tremila, era Chu Feng.


In quel momento Chu Feng indossava la sua Armatura e le sue Ali del Fulmine. Brandiva un Armamento Imperiale Incompleto e lanciava attacchi continui usando il suo Tabù Terrestre: il Fendente del Firmamento.


Quarto, quinto, sesto fendente. Anche se la creatura era molto feroce, fu comunque scaraventata all'indietro ripetutamente senza avere nemmeno la possibilità di reagire.


"Giovane eroe, sei davvero feroce. Ti ho giudicato male. Fermalo, aiutami a guadagnare tempo e ora me ne vado."


Il vecchio era rimasto sorpreso dalle capacità di Chu Feng. Non si aspettava che questo giovane fosse così potente. Tuttavia sapeva anche che non sarebbe riuscito a sfuggire alla morte se non avesse colto l'occasione per scappare.


Così fuggì frettolosamente... dall'uscita creata da Chu Feng.


Anche se sapeva che lo spregevole capo del Monastero dei Tremila era fuggito, Nangong Baihe non gli prestò attenzione, i suoi occhi erano fissi su Chu Feng.


Quando vide Chu Feng che stava combattendo con coraggio per proteggere lei e sua sorella, Nangong Baihe si riempì di emozioni contrastanti.


Non aveva creduto in Chu Feng. Per questo era finita per andare incontro a questo disastro.


Eppure adesso non solo Chu Feng non ci aveva badato, era anche andato a salvarle nonostante sapesse quanto fosse rischioso.


Nangong Baihe ne fu davvero commossa. Se non l'avesse visto con i suoi occhi, non avrebbe mai creduto che ci fossero altre persone a parte i membri della sua famiglia che sarebbero stati disposti ad aiutarla fino a questo punto.


"Nono Fendente del Firmamento!!!"


Chu Feng aveva lanciato il suo nono colpo. Il cielo si oscurò all'istante e apparì luce cremisi. Sembrava che il mondo intero fosse scomparso, lasciando solo quel fendente rosso.


"Boom!!"


Un'esplosione fortissima. Il nono Fendente del Firmamento impattò contro il corpo del mostro marino. Tuttavia la creatura era troppo potente, era stata gravemente ferita, ma non era morta.


Dopotutto era un Semi Martial Emperor di sesto livello. Anche se era creato da una formazione Spirit, la sua forza non era da sottovalutare.


Nonostante Chu Feng avesse aumentato la sua coltivazione con il potere dei suoi fulmini, c'era comunque un enorme divario tra lui e il mostro marino.


Se non avesse aumentato il suo potere combattivo usando il suo Armamento Imperiale Incompleto e il suo Tabù Terrestre dalla forza sconvolgente, e se il mostro marino non fosse stato ottuso e non avesse saputo come schivare i suoi attacchi, sarebbe stato impossibile per lui combattere così a lungo contro questa creatura.


Adesso aveva finito di usare la sua tecnica e, anche se l'aveva ferito gravemente, il mostro marino possedeva ancora una forza combattiva assoluta.


Aspetto importante, l'attacco di Chu Feng lo aveva fatto infuriare e il suo intento omicida diventò ancora più spaventoso.


Adesso era ancora più in pericolo.
                                


                                



