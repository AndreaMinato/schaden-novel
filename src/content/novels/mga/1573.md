---
title: Capitolo 1573 - Dev'essere tenuto segreto
pubDate: 2024-07-27T03:13:16.527Z
tags:
    - mga
---


<em>Capitolo sponsorizzato, ringraziamo Federico!
4 capitoli in coda (4 Federico), 0/3
-Schadenfreude</em>


"Buzz!!"


La formazione Spirit scomparì, sembrava che il mostro marino fosse il suo nucleo.


Anche se erano scomparsi entrambi, c'erano ancora molti pericoli sconosciuti in agguato. Non avevano ancora raggiunto l'uscita.


Chu Feng era sicuro che ci avrebbero incontrato altri pericoli ancora più spaventosi, così decise di portare indietro le due giovani. Tornarono nella biforcazione ed entrarono nel passaggio all'apparenza sicuro.


Non solo non sembrava pericolo, non lo era proprio. Non solo questo confermò che l'ipotesi di Chu Feng era accurata, rivelava anche quanto era stata ottusa e incompetente Nangong Baihe.


"Chu Feng, sei davvero potente. Tra tutti i membri della nostra generazione, sei la persona più potente che abbia mai visto." Commentò Nangong Baihe con profonda sincerità.


"Ti ho solo salvato la vita, non c'è bisogno di tutte queste lusinghe. Non sembra qualcosa che si addice ad una signorina del clan imperiale Nangong." Disse con un sorriso Chu Feng.


"È vero quello che ho detto." Nangong Baihe sembrava temere che Chu Feng non ci avrebbe creduto e così aggiunse: "In effetti ci sono molte persone della nostra generazione con un alto livello di coltivazione. Anche mio fratellone nangong Ya che ha viaggiato insieme con noi possiede una coltivazione superiore alla tua."


"Ma oso garantire che tutti i geni del nostro clan, se avessero avuto la coltivazione di un Semi Martial Emperor di primo livello non sarebbero mai riusciti a sconfiggere quel mostro marino."


"Quella creatura è stata creata da una formazione, era di gran lunga inferiore ad un vero Semi Martial Emperor di sesto livello. Inoltre sapeva solo caricare in avanti senza nemmeno schivare. Non è stato niente di speciale ucciderla." Chu Feng voleva nascondere la sua forza, specialmente il potere del fulmine. Questo perché era estremamente bizzarro per un Semi Martial Emperor di primo livello ucciderne uno di primo.


"Sei comunque estremamente potente, ma se non desideri che gli altri lo sappiano, sicuramente non lo menzionerò." Nangong Baihe era molto intelligente. Sapeva che la fortuna aveva avuto un ruolo in questo scontro, il mostro marino era privo di intelligenza.


Tuttavia sarebbe stato semplicemente impossibile per Chu Feng ucciderla se non ne avesse avuto la forza, e l'aveva fatto completamente.


Così era sicura che Chu Feng avesse padroneggiato una tecnica incredibile, se non altro non era un'abilità che il suo clan possedeva. Dal modo in cui Chu Feng si stava comportando, come stava sottovalutando ciò che era riuscito a fare, si rese conto che probabilmente non desiderava che gli altri sapessero quanto era forte.


All'improvviso Nangong Baihe chiese: "Oh, giusto. Il fulmine che hai usato per uccidere il mostro non sembra una tecnica marziale ordinaria. Potresti dirmi il nome di quella mossa?" Era davvero curiosa.


"Giusto, anche Moli vuole saperlo." La sorella minore iniziò a battere gli occhioni e fissò Chu Feng.


"Attacco Assassino delle Saette" Chu Feng rifletté per un momento e poi decise di dirlo.


"Attacco Assassino delle Saette, gran bel nome. In effetti lo ha ucciso in un colpo solo. Veloce e agile, nemmeno un Semi Martial Emperor di sesto livello è riuscito a sfuggire alla morte." Mormorò Nangong Baihe. Non si sarebbe mai dimenticata questo nome. Poi aggiunse: "A meno che tu non abbia altra scelta, è meglio se non usi l'Attacco Assassino delle Saette di fronte ai membri dei quattro grandi clan imperiali."


"Perché?" Chu Feng sapeva che la sua mossa era molto potente e potrebbe indurre le persone a prenderlo di mira, ma sapeva che ci doveva essere un altro motivo dietro la reazione di Nangong Baihe.


"Quando l'hai usata, la mia stirpe ereditata ha iniziato a cambiare in un modo mai visto prima. Se dovessi descriverlo, allora credo che fosse spaventata." Disse Nangong Baihe.


"Giusto, giusto. Sembrava così. Anche Moli l'ha sentito. Moli era stupita del perché il suo sangue sarebbe cambiato così, ma ora ho capito." Nangong Moli annuì ripetutamente.


Chu Feng sussultò. Non si sarebbe mai immaginato che il suo Colpo Assassino delle Saette avrebbe causato una reazione speciale in chi possedeva stirpi imperiali. Inoltre era una reazione di paura.


Tuttavia pensandoci era ragionevole. Dato che una Stirpe Imperiale poteva mettere sotto pressione quelle Reali, allora era anche normale che intimorisse i membri di stirpe imperiale.


"Non c'è mai stato nulla che potesse incutere paura nelle stirpi imperiali nella Terra Sacra delle Arti Marziali. Se i quattro grandi clan imperiali lo scoprissero, ti considererebbero sicuramente una minaccia. Figuriamoci gli altri tre clan, temo che nemmeno il clan imperiale Nangong non ti lascerebbe andare." Disse Nangong Baihe.


"Grazie per l'avvertimento." Chu Feng provò molta gratitudine. Il consiglio di Nangong Baihe era stato molto prezioso e avrebbe potuto aiutarlo ad evitare guai inutili in futuro.


"Non c'è bisogno di essere così cortese. Dopotutto siamo amici." Disse con un sorriso raggiante la donna.


"Giusto. Fratellone Chu Feng, non preoccuparti, Moli lo terrà segreto. Non menzionerò a nessuno del Colpo Assassino delle Saette." Anche se era molto giovane, la ragazzina era molto intelligente. Era audace e molto intelligente, così poteva capire cosa avrebbe dovuto tenere segreto.


Chu Feng capì che avrebbe dovuto fare molta attenzione in futuro. Purtroppo, anche se il suo Colpo Assassino delle Saette era molto potente, doveva nasconderlo. A meno che non avesse altra scelta, non avrebbe osato usarlo.


Così il rapporto tra i tre divenne ancora più affiatato. Anche se si conoscevano solo da diversi giorni, erano già amici stretti che si potevano confidare tutto.


Chu Feng venne a sapere che Nangong Baihe e Nangong Moli erano vere sorelle. E anche se gli altri membri del clan imperiale Nangong possedevano tutti la stessa stirpe, non avevano rapporti così stretti tra di loro.


Per quanto riguardava il loro padre, era una figura importante, ma era comunque inferiore al capoclan. Per questo le due sorelle Nangong non godevano di immunità assoluta e potevano essere maltrattate dagli altri.


In passato la loro madre per migliorare la posizione del loro padre nel clan, aveva usato una tecnica proibita sulla figlia che stava ancora portando in grembo, Nangong Moli. Fortunatamente aveva avuto successo e la figlia aveva finito con l'avere un talento eccezionale e una Stirpe Imperiale molto forte. Tuttavia era stato anche a causa di questa tecnica proibita che la loro madre era morta.


La nascita di Nangong Moli era stata anche il momento in cui era morta la loro madre. Allora Nangong Baihe era stata solo una ragazzina, ma non si sarebbe mai dimenticata di ciò che aveva detto sua madre.


Nangong Moli era la loro speranza e in quanto sua sorella maggiore doveva proteggerla.


Fortunatamente adesso Nangong Moli era molto apprezzata dal clan imperiale Nangong, avrebbero sostenuto la sua coltivazione. Altrimenti sarebbe stato impossibile per lei ricevere la protezione di un'esperta al Martial Emperor.


Sfortunatamente molte altre fazioni del clan imperiale la ritenevano una minaccia, così molti volevano assassinarla di nascosto. Questa era la crudele realtà.


Per molte persone l'interesse personale era molto più importante dell'amore familiare.


Dopo aver viaggiato per un po' di tempo, Chu Feng e gli altri attraversarono il passaggio coperto dalla tempesta, avvistarono un'enorme isola, era molto più grande dei territori che avevano visto finora.


C'erano molte persone radunate qui, ma lo sguardo di Chu Feng fu attirato immediatamente da un profilo.


C'era una persona nell'isola e in quel momento stava esaminando l'ambiente circostante come se stesse cercando di trovare qualcosa. Indossava un abito bianco e sembrava estremamente splendida mentre guardava l'isola dall'alto. Era... Tantai Xue.
                                


                                



