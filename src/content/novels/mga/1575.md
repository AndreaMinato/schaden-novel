---
title: Capitolo 1575 – Pericolosi fini personali
pubDate: 2024-07-27T05:13:16.527Z
tags:
    - mga
---


<em>Capitolo regolare,
3 capitoli in coda (3 Federico), 0/3
-Schadenfreude</em>


"Sei entrato in conflitto con i Re delle Bestie Mostruose Draconiche?" Tantai Xue mostrò uno sguardo preoccupato.


"No, ho solo incontrato qualche Bestie Mostruosa Draconica in passato e ho pensato che erano davvero potenti. E ora che ho sentito dei loro re mi sono incuriosito." Disse Chu Feng.


"È un bene che non ci siano stati conflitti tra di voi. È meglio non provocare i Re delle Bestie Mostruose Draconiche." Tantai Xue ne fu sollevata.


"Non preoccuparti, non andrei a provocarli senza motivo, non sono così annoiato da fare cose del genere." Disse con un sorriso raggiante Chu Feng.


"Oh giusto. C'è un'altra notizia importante. Su Rou e Zi Ling sono state qui, ma non le ho trovate. Chi è stato qui prima di me ha detto di aver visto due splendide donne e dalle loro descrizioni credo che siano Su Rou e Zi Ling."


"Ho capito. Sembra che siano partite per l'Isola Immortale prima di noi?" Chiese Chu Feng.


"Mn, se ne sono già andate. Solo che non so se hanno incontrato problemi o no lungo il viaggio. A parte questo, i clan imperiali Nangong e Beitang si sono uniti e hanno formato un gruppo. Sono già andati all'avanscoperta, credo che torneranno presto." Disse Tantai Xue.


"Sembra che sia davvero difficile raggiungere l'Isola Immortale." Chu Feng sorrise con amarezza. Anche se sapeva già che avrebbe dovuto superare diverse prove per partecipare all'Assemblea del Conferimento, era ancora più arduo del previsto.


"Signorina Tantai, sei riuscita ad ottenere altre informazioni?" Chiese Chu Feng.


"Sì. C'è una piattaforma di pietra in quest'isola, sembra inutile all'apparenza ma non so se potrebbe avere una funzione speciale nascosta. Che ne dici di andare a darci un'occhiata?"


"Va bene, conducimi lì." Chu Feng annuì.


"Oh giusto, c'è un'altra cosa." Disse all'improvviso Tantai Xue.


"Cosa?"


"È meglio se mi chiami direttamente per nome."


"Davvero? Va bene, posso chiamarti Xiao Xue?" Disse con un sorriso Chu Feng.


Tantai Xue si accigliò. Sembrava scontenta, ma non rispose.


"Non ti piace? Allora che ne dici di Xue'er?"


"Fai come vuoi. Basta che non continui a chiamarmi signorina Tantai. Siamo della stessa generazione, è estremamente strano che mi chiami in quel modo." Dopodiché Tantai Xue iniziò a guidarlo.


Seguendola, Chu Feng presto incontrò un gruppo di giovani, sia uomini che donne. Sembravano persone ammodo, ma non erano esattamente umani. Avevano tutte un corno affilato che spuntava dalle loro fronti, assomigliava a quello di un rinoceronte, ma erano più taglienti. In effetti anche le loro aure erano diverse dal normale, emanavano aure da bestie feroci.


Era chiaro che fossero i Re delle Bestie Mostruose Draconiche. In effetti non erano affatto deboli, ognuno di loro era un Semi Martial Emperor, il più forte tra di loro era al terzo livello.


I Re delle Bestie Mostruose Draconiche non sembravano loquaci. Quando videro Chu Feng e Tantai Xue superarli camminando, si limitarono solo a dare una fredda occhiata. Non erano né amichevoli, né ostili. Pareva che stessero comunicando con lo sguardo "indipendentemente da dove proveniate, è meglio se non ci provochiate perché non siamo affatto da sottovalutare".


Chu Feng pensò che queste creature fossero piuttosto interessanti, ma non per il loro temperamento, ma perché avevano assunto forma umana. Inoltre, ognuno di loro aveva assunto un aspetto splendido.


"Eccoci." Tantai Xue finalmente si fermò e indicò una piattaforma di pietra.


Era di forma rettangolare e costruita su un prato.  Era lunga dieci metri, ampia cinque e alta meno di tre metri.


Il materiale della piattaforma era un po' speciale, un tipo di diamante nero incredibilmente resistente.


"Non so proprio perché ci sia questa piattaforma qui. Che funzione ha esattamente?" Chiese confusa Tantai Xue.


"Qualcuno l'ha alterata." Chu Feng riuscì subito ad individuare un problema.


"Davvero?" Tantai Xue ne fu un po' sorpresa. Anche se era scettica, non riuscì a vedere nemmeno una traccia di manomissione, eppure Chu Feng l'aveva visto con una sola occhiata. Era davvero inaspettato per lei.


"Posso garantirti che è incompleta, dovrebbe esserci una stele sopra, ma qualcuno l'ha portata via. Anche se hanno nascosto perfettamente le loro tracce, non sono riusciti a sfuggire dai miei occhi." Disse Chu Feng.


"In tal caso, cosa c'era in quella stele e chi l'avrebbe portata via?"


"Molto probabilmente la stele offriva degli indizi su come raggiungere l'Isola Immortale. Chi l'ha portata via l'ha fatto per impedire ad altri di vederla. Se la mia ipotesi è corretta, dev'essere stata la prima persona che è arrivata qui. Inoltre è qualcuno molto abile nelle tecniche Spirit, uno Sciamano dal Mantello Reale del Marchio del Serpente. Altrimenti te ne saresti accorta anche tu." Disse Chu Feng.


"Chi farebbe una cosa del genere che danneggerebbe gli altri senza però trarne profitto?" Tantai Xue aggrottò le sue lunghe sopracciglia fini. Il suo sguardo gelido rivelò un po' di rabbia.


Dato quanto era pericoloso il mare, la gente si sarebbe dovuta aiutare a vicenda. Tuttavia qualcuno aveva fatto esattamente l'opposto. Questo la riempì di irritazione.


"Non è necessariamente così. Molto probabilmente ha deciso di danneggiare gli altri per suoi interessi personali." Disse Chu Feng.


"Stai suggerendo che nella stele c'era qualcosa che gli dava dei benefici? In tal caso cosa credi che ci fosse scritto?" Tantai Xue si incuriosì.


"Dato che è sparita, posso solo tirare ad indovinare. Credo che contenga informazioni su un qualche tipo di tesoro vicino o come sia il percorso più avanti, o forse c'era qualche sorta di indizio. In breve, tutto è possibile, ma sicuramente era qualche tipo di informazione utile."


"In ogni caso, Xiao Xue, dobbiamo fare più attenzione d'ora in avanti. Non dobbiamo fidarci di nessuno." Disse Chu Feng.


Anche se non lo aveva mostrato in superficie, era entrato in estrema allerta. La gente che aveva intenzione di partecipare a questa Assemblea del Conferimento era straordinaria, ma l'egoismo era pericoloso. Chu Feng non poteva fidarsi di nessuno a parte di pochi amici.


Anche se queste persone sembravano in armonia l'una con l'altra, se fosse apparso un tesoro, molto probabilmente avrebbero iniziato a lottare tra di loro per ottenerlo. Così dovevano fare attenzione.


"Capisco. Oh, giusto... c'è una questione di cui vorrei parlarti." Disse Tantai Xue.


"Di cosa?"


"Non chiamarmi Xiao Xue. È troppo strano, chiamami Tantai Xue direttamente."


"Ma mi sono già abituato a chiamarti Xiao Xue." Chu Feng mostrò un'espressione riluttante.


"Allora fai come vuoi." Rispose esasperata Tantai Xue.


"Ehi, Xiao Xue, questo dev'essere il tuo compagno di viaggio Chu Feng, vero?" Proprio in quel momento risuonò la voce di un uomo che si stava avvicinando insieme ad un gruppo di persone, erano membri del clan imperiale Beitang.


Il loro capo era molto simile a Nangong Ya sia per età che per forza. Anche se era molto giovane, era già al terzo livello del Semi Martial Emperor. Inoltre aveva un potere combattivo stravolgente capace di sormontare tre gradi di coltivazione.


Tuttavia l'atteggiamento di quest'uomo era completamente diverso da quello buono e amichevole di Nangong Ya. Stava mostrando un sorriso ostile e spudorato al momento e stava squadrando Chu Feng con disprezzo.


"Fratello Chu Feng, permettimi di presentarmi. Sono Beitang Zimo. Sono il quarto principe del clan imperiale Beitang." Beitang Zimo stese una mano verso Chu Feng. Stava cercando di mostrare la sua potenza.


Questo perché si era presentato come principe, non come signorino. Questo significava che suo padre era il capoclan. Inoltre la mano che aveva steso conteneva una forza nascosta.


"Piacere mio."


Chu Feng sorrise lievemente. Non voleva dargli troppa attenzione, aveva capito che quest'uomo non aveva buone intenzioni. Così non c'era bisogno di disturbarsi a ricambiare la stretta di mano. Questo perché, anche se lo avesse salutato con un sorriso, questo tipo di persona gli avrebbe comunque causato problemi non appena ne avrebbe avuto l'occasione.


In effetti Beitang Zimo iniziò a provocarlo: "Cosa succede? Non hai nemmeno il coraggio di stringermi la mano? Sei una femminuccia?"
                                


                                



