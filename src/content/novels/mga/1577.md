---
title: Capitolo 1577 – Scegliere il Passaggio Pericoloso
pubDate: 2024-07-27T07:13:16.527Z
tags:
    - mga
---


<em>Capitolo sponsorizzato, ringraziamo Federico!
1 capitoli in coda (1 Federico), 0/3
-Schadenfreude</em>


"Ehi ehi ehi, non ti stai approfittando di me in modo troppo ovvio? C'era davvero bisogno di abbracciarmi così stretta?"


La sua regina lo derise con un sorriso. Anche se stava dicendo così, non resistette all'abbraccio.


"Ero preoccupato per te." Chu Feng la lasciò andare. Sorrise e iniziò ad esaminarla. Sembrava un lupo che aveva visto un agnello.


"Ehi, Martial King di nono livello. Sei riuscita a superarmi. Sembra che i benefici che hai ricevuto dal Diagramma Divino dei Nove Spiriti non siano inferiori a quelli che ho ricevuto io." Chu Feng divenne ancora più contento vedendo i suoi progressi.


Il potere combattivo della regina era così sconvolgente da essere spaventoso. Quando era solo una Martial King di quinto livello, era capace di schiacciare uno spirito al primo livello del Semi Martial Emperor. Inoltre il suo vero potere combattivo era pari ad un Semi Martial Emperor di secondo livello.


Nonostante anche Chu Feng fosse formidabile, non poteva affatto competere con lei.


Ora che la coltivazione di Ovetto era arrivata al nono livello, Chu Feng immaginava che avrebbe potuto sconfiggere perfino Semi Martial Emperor di sesto livello.


"Perché sennò avrei dormito per così tanto tempo?"


Ovetto si batté il petto e disse con un'espressione compiaciuta:  "Tanto vale che ti dica la verità. Se potrò assorbire l'energia primaria di un Martial Emperor, non sarebbe un problema per me arrivare al primo livello del Semi Martial Emperor. Cosa ne pensi, ti senti al sicuro adesso?"


"Me lo aspettavo. Con te qui mi sento molto meglio." Chu Feng stava dicendo la verità. Per lui Ovetto era troppo importante. Forse poteva non averlo notato in passato, ma nei giorni in cui era rimasta addormentata si era sentito estremamente solo. Sembrava che avesse perso metà della sua anima. Era una sensazione davvero spiacevole.


Ora però Ovetto era tornata, si sentiva di nuovo completo.


"Presto incontreremo di nuovo le tue due fidanzate, naturalmente ti senti meglio. Ma cos'ha a che fare con me?" Ovetto mostrò il broncio e gli lanciò un'occhiata di sottecchi.


"Sai anche tu che Zi Ling e Su Rou sono qui?" Chu Feng ne fu un po' sorpreso.


"Stavo solo raffinando l'energia che avevo ricevuto, non stavo dormendo davvero. Sono a conoscenza di tutto quello che hai sperimentato in questo periodo di tempo."


"Chu Feng, cosa c'è?" Proprio in quel momento risuonavano delle voci che lo chiamavano. Erano Tantai Xue e Nangong Baihe.


"È il momento che ritorni. Altrimenti potrebbero pensare che ti sia accaduto qualcosa." Disse Ovetto con un sorriso raggiante. Sembrava molto contenta di poter parlare di nuovo dopo essere rimasta in uno stato dormiente per così tanto tempo. 


Chu Feng tornò a proiettare la sua coscienza nel suo corpo. Quando trasmetteva la sua coscienza nello spazio del mondo degli spiriti, il suo corpo sarebbe rimasto completamente fermo.


Tantai Xue e gli altri erano venuti a chiedere se stesse bene perché avevano scoperto che era rimasto immobile.


Vedendo lo sguardo di Chu Feng rianimarsi di nuovo, Tantai Xue chiese: "Cosa ti è successo? Perché sei rimasto lì fermo all'improvviso?"


"Non fa niente, continuiamo a camminare." Chu Feng sorrise contento. Dopodiché non disse altro e raggiunse la folla.


Nangong Baihe sussultò e chiese a Tantai Xue: "Cosa gli è successo? Prima era perso nei suoi pensieri e ora è così gioioso?" Questo perché era la prima volta da quando lo conosceva che lo vedeva così contento.


"Non ne sono sicura." Tantai Xue scosse la testa. Era una persona riservata così non chiese nulla a Chu Feng. Invece provò sollievo nel vedere che stava bene. Dopodiché lo seguì.


Chu Feng e gli altri continuarono ad avanzare. Alla fine raggiunsero la biforcazione. In effetti questo bivio era uguale a quello di prima. Stavolta il passaggio a sinistra sembrava molto pericoloso, mentre quello a destra pareva sicuro.


Questi due passaggi erano esattamente uguali a quelli che avevano visto prima.


"Andiamo." Dopo essere arrivati, Nangong Ya e gli altri non esitarono. Conducendo il resto del gruppo, procedettero verso il passaggio all'apparenza sicuro.


Tuttavia all'improvviso Chu Feng gridò: "Aspettate un momento." Poi disse: "Credo che dovremmo prendere quello sinistro."


"Cos'hai detto? Prendere quello pericoloso? Stai cercando di ucciderci?" La gente del clan imperiale Beitang si infuriò, in particolare Beitang Zimo.


Indicò perfino Chu Feng e disse: "Sei pazzo o cosa? I miei uomini hanno già esplorato il passaggio. Non possiamo prendere quella strada. Un membro del mio clan è perfino morto lì. Credi che non siano morte abbastanza persone e vuoi che periamo tutti lì?"


"Vero, che cos'hai in testa? Sei semplicemente impazzito."


Perfino la gente di altre organizzazioni iniziò ad insultare Chu Feng, non solo i membri del clan imperiale Beitang.


Credevano tutti fermamente che il passaggio all'apparenza sicuro fosse quello da prendere e che l'altro li avrebbe solo condotti alla morte.


Chu Feng non si arrabbiò minimamente. Invece disse con compostezza: "Ho solo comunicato il mio punto di vista, consideratelo solo un gesto gentile. Alla fine decidete voi che passaggio prendere."


"Che stupidate. Andiamo." Alcuni iniziarono ad entrare nel passaggio all'apparenza sicuro. Anche i Re delle Bestie Mostruose Draconiche scelsero quella via.


Alla fine rimasero solo i membri dei clan imperiali Beitang, Nangong, Chu Feng e Tantai Xue.


"Ehi, Nangong Ya, hai davvero intenzione di condurre la tua gente alla morte seguendo quel pazzo?"


"Se hai intenzione di gettare via la vita, non ti accompagnerò. La nostra alleanza finisce qui." Dopodiché Beitang Zimo fece un cenno e condusse i suoi sottoposti nel passaggio sicuro.


"Quell'uomo vuole proprio morire. Vuoi che lo elimini adesso?" Disse con tono freddo Ovetto. Non gli era piaciuto fin dall'inizio quello Zimo Beitang.


Ovetto non avrebbe permesso a nessuno di rivolgersi a Chu Feng in quel modo. Inoltre questo Beitang Zimo lo aveva già insultato diverse volte. Lo spirito naturalmente non poteva tollerarlo.


"Non essere ansiosa. Avremo più che abbastanza opportunità per occuparci di un pagliaccio come lui. Lasciamo che viva ancora un po'. Ci sarà un giorno in cui piangerà per i suoi errori."


Chu Feng sorrise lievemente. Come poteva non essere arrabbiato visto che Beitang Zimo lo aveva provocato ripetutamente? Però lo stava solo sopportando.


Questo perché avrebbe avulto molte occasioni per occuparsi di lui in futuro. Ora non era il momento adatto.


Dopotutto c'erano molte persone presenti. Chu Feng avrebbe attirato dei guai uccidendo il signorino del clan Beitang.


E non poteva uccidere tutti i presenti solo per eliminarlo, era estremamente irrealistico.


Così non poteva sbarazzarsi di Beitang Zimo al momento. In effetti perfino combattere contro di lui sarebbe stato irrazionale.


"Non mi sarei mai aspettato che avresti avuto così tanta pazienza. Sei proprio maturato molto. Non ti ho cresciuto invano. Non male, non male." Ovetto iniziò ad annuire compiaciuta.


"Fratello Chu Feng, hai notato qualcosa?"


"Sembra che il passaggio sicuro a destra sia quello che contiene pericoli nascosti?" Nangong Ya era davvero intelligente. Solo quando se n'erano andati tutti aveva fatto questa domanda.


"Il passaggio a destra è davvero sicuro, dovrebbe condurci direttamente all'Isola Immortale." Disse Chu Feng.


"Cosa?" Figuriamoci Nangong Ya, perfino Nangong Baihe e gli altri ne furono sorpresi.


Allora perché Chu Feng avrebbe scelto la via a sinistra? Non capivano cosa stava pensando.
                                


                                



