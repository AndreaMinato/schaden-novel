---
title: Capitolo 1579 – Cercare una fortuna tra i rischi
pubDate: 2024-07-27T09:13:16.528Z
tags:
    - mga
---


<em>Capitolo sponsorizzato, ringraziamo Federico!
5 capitoli in coda (5 Regius), 0/3
-Schadenfreude</em>


Sentendo queste parole, Chu Feng sussultò. Si girò verso Nangong Ya e chiese: "Maestro? Quell'uomo è il tuo maestro?"


La forza di questo vecchio era discreta, era un Semi Martial Emperor di sesto livello. Inoltre aveva un potere combattivo sconvolgente, era capace di sormontare un solo livello.


Tuttavia non sembrava affatto degno di essere il maestro di Nangong Ya, no? Eppure Nangong Ya aveva riconosciuto la dichiarazione di questo vecchio. Questo aveva sorpreso proprio Chu Feng.


"Lui... non è degno di essere il mio maestro. È... inferiore perfino ai cani e ai maiali."


"Vecchio Faccia da Fantasma, oggi vendicherò mia sorella! Ti farò a pezzi!"


Nangong Ya rilasciò un intento omicida estremamente intenso. Mentre parlava stava già passando all'azione. Brandendo la lancia, lanciò una scarica di attacchi frenetici dalla potenza impareggiabile contro il vecchio dalla faccia spaventosa.


Ogni attacco era fatale. Sembrava una pioggia torrenziale terrificante piena di intento omicida.


Nangong Ya era proprio infuriato, sembrava che avesse un grosso conto in sospeso con quel vecchio.


"Discepolo indegno, come dicono, maestro per un giorno, padre per una vita. Se non altro ti ho insegnato delle tecniche Spirit. Eppure osi attaccarmi così. Dato che sono il tuo maestro, ti insegnerò come comportarti bene oggi."


Il vecchio sogghignò ripetutamente di fronte all'intento omicida di Nangong Ya. Usò molte formazioni spirit per rispondere agli attacchi.


In quel momento Chu Feng notò che le tecniche di questo esperto erano estremamente potenti. Non solo era uno Sciamano dal Marchio del Serpente, le sue tecniche erano formidabili e il suo potere combattivo era pari a quello di un Semi Martial Emperor di settimo livello.


Le sue abilità stupirono perfino Chu Feng. Non era qualcosa alla portata di uno Sciamano qualunque, ma questo vecchio era capace. Così le sue tecniche Spirit dovevano essere estremamente misteriose e fuori dal comune. In effetti erano molto più forti di quelle del capo Ma dell'Antico Villaggio del Sigillo.


"Cosa sta succedendo esattamente?" Chu Feng era perplesso, così chiese una spiegazione a Nangong Baihe.


"Quel vecchio si chiama daoista Faccia da Fantasma. Anche se la sua coltivazione non è molto forte, è un esperto di tecniche Spirit. Si può dire che sia abbastanza famoso nella Terra Sacra delle Arti Marziali."


"Allora il padre del fratellone Nangong Ya voleva che suo figlio imparasse tecniche Spirit oltre che a coltivare. Così non ha badato a spese e ha radunato molte potenti tecniche Spirit, ha anche invitato il vecchio daoista Faccia da Fantasma per istruirlo."


"Tuttavia chi avrebbe pensato che dopo aver visto tutte quelle tecniche, il vecchio sarebbe stato corrotto dall'egoismo. Non solo ha colto l'opportunità per rubare tutte le tecniche, ha anche ucciso alcuni membri del nostro clan."


"La cosa più spregevole che ha fatto prima di andarsene poi è stato di stuprare la sorella maggiore di Nangong Ya. Incapace di sopportare l'umiliazione, sua sorella si è suicidata. Allora il fratello Nangong Ya ha assistito personalmente a tutte le sue atrocità."


"Ma visto che era solo un bambino, non ha potuto fare altro che guardare impotente. Questo è stato un enorme colpo per lui, il suo dolore più grande."


"Il nostro clan ha cercato il vecchio daoista Faccia da Fantasma da allora. Tuttavia si è nascosto proprio bene ed è riuscito a sfuggirci per tutto questo tempo. Non mi sarei mai aspettata che lo avremmo incontrato qui." Anche Nangong Baihe mostrò un'espressione arrabbiata mentre ne parlava.


"Allora è così. Non mi sarei mai aspettato che il fratello Nangong avesse avuto un passato così tragico." Chu Feng finalmente capì perché era così furioso. Sua sorella era stata violata e poi era morta a causa del vecchio Daoista Faccia da Fantasma. Inoltre aveva visto tutto con i suoi occhi. Chiunque si sarebbe infuriato al suo posto. Chu Feng si sarebbe arrabbiato ancora di più rispetto a Nangong Ya.


"Dato che c'è un'ostilità così enorme tra i due, lasciamo che il fratello Nangong sistemi la questione da solo."


Chu Feng aveva visto che Nangong Ya era molto potente. Anche se anche il vecchio daoista Faccia da Fantasma era formidabile, era chiaro che il suo talento fosse inferiore. Così Chu Feng pensava che l'esito dello scontro fosse deciso.


"Baihe, Moli, seguitemi. Voglio vedere esattamente cosa voleva nascondere questo vecchio animale." Chu Feng si preparò per andare avanti, era curioso.


Tuttavia Nangong Baihe si rifiutò di andarsene: "Voglio rimanere qui e vedere come morirà questo vecchio animale."


"Anche io." Perfino Nangong Moli decise di rimanere.


"Buzz!!"


Vedendo le loro reazioni, Chu Feng iniziò a formare dei sigilli con le mani. Poi uno strato di potere Spirit dorato si attivò. Si trasformò in una formazione davvero forte che coprì le sorelle Nangong.


Inoltre Chu Feng consegnò un talismano di comunicazione a Nangong Baihe. Disse: "Avvertimi immediatamente se la situazione volge al peggio."


Dopo aver finito di dire queste parole, Chu Feng decise di avanzare. Non molto tempo dopo, scoprì una stele. Era delle dimensioni dell'incavo della piattaforma di pietra dell'isola.


Quando si avvicinò alla pietra, in effetti trovò delle scritte. Erano però solo cinque parole: "cerca fortuna tra i rischi".


"Questo suggerimento è abbastanza ovvio. Non c'è da meravigliarsi che il vecchio daoista Faccia da Fantasma abbia deciso di rubare questa pietra. Ma perché non l'ha distrutta?" Chu Feng era un po' confuso.


"Dopotutto è uno Sciamano e anche molto esperto, astuto e spietato. Forse crede che ci siano dei tesori qui e che la stele possa essere la chiave per ottenere quei tesori?" Spiegò Ovetto.


"Ha senso." Chu Feng annuì, sembrava ragionevole. Tuttavia non aveva tempo di badarci, iniziò ad esaminare i dintorni usando gli Occhi Celesti. Aveva la sensazione che se c'era davvero qualcosa di nascosto, allora sarebbe stato qui attorno.


"Trovato." Lo sguardo di Chu Feng si fissò in una direzione e sorrise lievemente.


Era uno spazio all'apparenza completamente vuoto. Tuttavia, dopo che si avvicinò, fece un cenno e iniziò a brillare un bagliore dorato. Era un ammasso di energia reale dal Marchio del Serpente.


A quanto pareva c'era una formazione d'occultamento davvero ben nascosta. Se uno non si fosse guardato attorno con attenzione, sarebbe stato estremamente difficile scoprirla. Tuttavia Chu Feng era riuscito comunque a trovarla.


Anche se la formazione era stata creata da uno Sciamano Reale dal Marchio dell'Insetto, era stata fatta di fretta. Così non fu difficile per Chu Feng scioglierla, anzi, fu piuttosto facile.


Chu Feng creò subito una formazione per rimuoverla. Come aveva previsto, presto ci riuscì.


"Moccioso, non toccare le mie cose, altrimenti ti ucciderò."


Immediatamente dopo Chu Feng sentì una voce minacciosa. Era il vecchio Daoista Faccia da Fantasma. Evidentemente era venuto a sapere che Chu Feng aveva sciolto la sua formazione di occultamento e si era infuriato.


Tuttavia Chu Feng lo ignorò completamente, invece sorrise e rispose ad alta voce: "Dato che non vuoi che le tocchi, insisto a toccarle."
                                


                                



