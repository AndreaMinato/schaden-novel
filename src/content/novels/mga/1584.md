---
title: Capitolo 1584 – Una Serie di Derisioni
pubDate: 2024-07-27T14:13:16.528Z
tags:
    - mga
---


<em>Capitolo sponsorizzato, ringraziamo Regius!
2 capitoli in coda (2 Regius), 0/3
-Schadenfreude</em>


"Fratello Nangong, non c'è bisogno di dire altro. Capisco il tuo stato d'animo. Se mi consideri un fratello, allora non pensare a me come un benefattore, ho fatto solo ciò che avrei dovuto fare in quanto tuo fratello." Disse Chu Feng dando una pacca sulle spalle di Nangong Ya.


"Fratello Chu Feng, ti considero sicuramente un fratello per queste parole e per il tuo carattere." Anche Nangong Ya era una persona franca e diretta. Non poteva trovare un motivo per continuare ad inginocchiarsi di fronte alla sincerità di Chu Feng.


Anche le sorelle Nangong furono contente di vedere i due chiamarsi fratelli.


Nel clan imperiale Nangong c'erano innumerevoli fratelli, ma non molti possedevano un rapporto stretto con loro. Nangong Ya era uno dei pochi con cui avevano un rapporto stretto.


E Chu Feng era una persona che le aveva salvate molte volte prima. Anche se si conoscevano solo da diversi giorni, Nangong Baihe e sua sorella lo consideravano entrambi un amico molto importante.


Il fatto che Chu Feng e Nangong Ya fossero diventati amici era ciò che desideravano vedere anche loro.


Dopodiché Nangong Ya ripose il cadavere del vecchio Faccia da Fantasma in un Sacchetto Cosmo speciale. La sua intenzione naturalmente non era di seppellirlo, ma l'avrebbe riportato nel suo clan per presentarlo alla tomba di sua sorella e mostrarle che era riuscito a vendicarla.


Così Chu Feng e gli altri continuarono ad avanzare. Anche se il passaggio sembrava sempre più pericoloso, al punto che Nangong Moli impallidì e tremò per lo spavento, ogni minaccia in realtà era falsa. Finché avesse avuto abbastanza coraggio, non avrebbe sperimentato nessun pericolo.


Nangong Ya e gli altri non fecero domande su cosa avesse trovato Chu Feng nelle profondità del passaggio. Per loro l'importante era che Faccia da Fantasma fosse morto. Nessuno di loro era interessato a cosa avesse potuto scoprire.


Tuttavia Chu Feng non provò a nasconderlo, invece tirò fuori la Pergamena dell'Antica Era e la mostrò al gruppo.


Ma questa pergamena che conteneva il Vincolo degli Spiriti Malvagi non era qualcosa che potesse capire chiunque. Senza delle straordinarie tecniche Spirit era quasi impossibile comprenderne il contenuto.


Così, a parte Tantai Xue, Chu Feng era certo che perfino Nangong Ya non poteva capire esattamente cosa ci fosse scritto, poteva intuire al massimo che fosse qualcosa di straordinario.


"In effetti è un tesoro. L'hai scoperta tu fratello Chu Feng, dovresti tenerla tu." Nangong Ya la riconsegnò a Chu Feng.


"Giusto, dovresti tenerla tu. Le tue tecniche Spirit sono le migliori tra di noi. Questa pergamena potrebbe esserti utile." Aggiunse Nangong Baihe.


"In tal caso farò così." Chu Feng decise di accettare, dopotutto il Vincolo degli Spiriti Malvagi era estremamente importante per lui.


Dopo aver continuato il viaggio, Chu Feng e gli altri finalmente uscirono dal passaggio e videro la vera Isola Immortale.


Era davvero grande, sembrava più un continente, un continente ancora più vasto delle Nove Province.


L'Isola Immortale era costellata di alberi che svettavano nel cielo, fantastici fiori e piante; alcuni di essi erano specie che Chu Feng non aveva mai visto prima.


Ad esempio c'erano alcuni fiori che volavano con grazia come farfalle, altri saltellavano tra le aiuole come fate. Inoltre, quando si sentivano in pericolo, sarebbero entrate subito nel suolo per nascondersi. Era una scena davvero adorabile.


In effetti perfino le nuvole erano diverse, erano di forme differenti e assomigliavano a dei disegni. Alcune erano a forma di animali, alcune parevano edifici. Mentre vagavano nel cielo, sembravano formare una città nel cielo.


Questo posto dava proprio la sensazione di essere una dimora di immortali, era davvero all'altezza del suo nome.


C'era un'enorme piazza vicino e al momento molte persone erano radunate lì. C'erano diversi volti familiari.


Ad esempio, tra di loro c'erano i membri del clan imperiale Beitang, i Re delle Bestie Mostruose Draconiche e gli altri. In effetti erano presenti perfino gli altri uomini del clan Nangong.


Quando videro che Chu Feng e gli altri erano riusciti ad uscire dal passaggio pericoloso, mostrarono tutti sguardi sorpresi.


Tuttavia, a parte i membri del clan imperiale Nangong, gli altri sembravano scontenti di rivederli, in particolare gli uomini del clan Beitang, come se avessero voluto che morissero nel passaggio.


Solo i membri del clan imperiale Nangong si avvicinarono subito per salutare Nangong Ya e le sorelle.


"Ehi, non mi aspettavo affatto che sareste riusciti a scappare da lì." Beitang Zimo camminò verso di loro, ma non solo il suo tono era eccentrico, ma conteneva derisione.


"Sembra che ci volessi morti?" Nangong Ya non gli rispose con gentilezza. Dopotutto non erano più alleati e non c'era motivo per comportarsi amichevolmente con lui.


"Oh cielo, fratello Nangong, bada a come parli. Dopotutto i nostri clan sono stati amici da tempo. Come potrei volervi morti? Sono estremamente contenti che stiate bene."


"Solo che sono venuto ad informarvi di una cosa. Ho sentito che le armi che si possono ottenere nell'Assemblea del Conferimento seguono certi requisiti. Chi arriva più velocemente nell'Isola Immortale potrà ottenere armi migliori."


"Il conto alla rovescia è iniziato dal momento in cui abbiamo messo piede in questo mare. Sembra che il nostro clan Beitang sia stato più rapido del vostro clan Nangong. Siamo entrati dopo di voi, eppure siamo arrivati prima."


"Così, secondo le regole dell'Assemblea del Conferimento, temo che le armi che otterremo saranno superiori alle vostre. A dire la verità mi dispiace proprio."


"Tuttavia non mi potete biasimare. Dopotutto vi ho consigliato di non prendere quel passaggio prima, eppure vi siete rifiutati di ascoltarmi. Invece avete deciso di ascoltare quello stupido moccioso. Non lo rimpiangete ora? Posso solo dire che ve la siete cercata." Disse con un'espressione compiaciuta Beitang Zimo. Era venuto qui deliberatamente per provocarli.


"Woosh!!"


Nangong Ya estrasse all'improvviso la sua lancia. Con un lampo, la lancia tagliente puntò alla gola di Beitang Zimo, ad un pelo di distanza.


In quel momento, figuriamoci Beitang Zimo, anche gli altri membri del suo clan si spaventarono. Uno per uno, tirarono fuori le loro armi e mirarono verso Nangong Ya.


Gli uomini del clan Nangong fecero lo stesso e si prepararono ad affrontare il nemico.


Questa scena spaventò molti dei presenti, alcuni cominciarono a distanziarsi per timore di essere coinvolti nello scontro tra questi due clan imperiali.
                                


                                



