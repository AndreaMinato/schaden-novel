---
title: Capitolo 1585 – Il più forte della giovane generazione
pubDate: 2024-07-27T15:13:16.528Z
tags:
    - mga
---


<em>Capitolo sponsorizzato, ringraziamo Regius!
1 capitoli in coda (1 Regius), 0/3
-Schadenfreude</em>


"Tu, ascolta bene. Chu Feng è il mio fratello. Se osi fare un'altra osservazione irrispettosa, non biasimarmi se sarò scortese." Dopo aver fatto questa dichiarazione, Nangong Ya ritrasse la lancia.


"Tu... tu... bene... Nangong Ya, che coraggio che hai. Visto che ci troviamo nell'Isola Immortale, mostrerò il mio rispetto nei confronti dell'Immortale Raffinatore e non mi abbasserò a discutere con te. Tuttavia dopo che lasceremo l'isola ti darò sicuramente una lezione."


Beitang Zimo si sentiva estremamente umiliato, era così arrabbiato che iniziò a stringere i denti. Era una persona vendicativa e si sarebbe ricordato bene questo affronto.


"Vi ho fatto aspettare."


In quel momento risuonò una voce. Presto un gruppo di persone vestite di bianco che portavano dei cappelli di bambù a cono arrivarono dall'altra parte della piazza.


C'era un totale di venti persone, dieci da ogni lato. Nascondevano i loro volti, ma non le loro coltivazioni. Erano tutti Semi Martial Emperor di massimo livello, figure pari ai direttori delle Nove Organizzazioni.


Tuttavia queste persone straordinarie erano in fila come un gruppo di guardie. Sembrava che stessero aspettando qualcuno.


In effetti un giovane presto si avvicinò, venti esperti lo seguivano come delle guardie.


Indossava un abito bianco. La sua età era pari a quella di Nangong Ya e Beitang Zimo, ma la sua coltivazione era ancora più formidabile. Anche se appartenevano tutti alla giovane generazione, era al quinto livello del Semi Martial Emperor.


Non solo, il suo potere combattivo era estremamente forte. Come Chu Feng e Tantai Xue, poteva battere guerrieri di tre livelli superiori al suo. In altre parole era alla pari con Semi Martial Emperor di ottavo livello.


Era la prima volta dal suo arrivo nella Terra Sacra delle Arti Marziali che Chu Feng vedeva un talento del genere.


Inoltre, a parte possedere una coltivazione potente, emanava anche un tipo d'aura speciale. Emetteva una lieve luce dorata.


Le persone ordinarie non potevano intravedere questo bagliore, ma Chu Feng poteva farlo. Era potere Spirit, era uno Sciamano dal Mantello Reale del Marchio del Serpente. Questo giovane non solo era un genio della coltivazione, ma anche un grande Sciamano.


Era un genio davvero spaventoso.


Nemmeno Chu Feng poté contenersi e iniziò a chiedere: "Chi è quell'uomo? È così potente?" Questo perché il suo talento non era affatto da sottovalutare, si poteva dire che fosse il membro della giovane generazione più eccellente. Se non altro era il più forte tra tutti i coetanei che Chu Feng aveva incontrato.


"Nemmeno io l'ho mai visto, ma se le mie ipotesi sono corrette, dovrebbe essere il discepolo personale dell'Immortale Raffinatore, Baili Xinghe." Disse Nangong Ya.


"Baili Xinghe?" Chu Feng memorizzò questo nome, era degno della sua considerazione.


"Mn, Baili Xinghe è un Corpo Divino. Si dice che controlli un Potere Divino simile ad una galassia. Tra tutti i Poteri Divini, è uno dei più formidabili. Alcuni affermano che sia il Corpo Divino più potente della Terra Sacra delle Arti Marziali."


"Guarda bene i suoi occhi, sembrano contenere una galassia. Sono davvero straordinari." Disse Nangong Ya indicando Baili Xinghe.


"Naturalmente. Non solo i suoi occhi sembrano contenere una galassia, la sua aura è straordinaria. Si può capire con una sola occhiata che è un drago tra gli uomini. Il Dominio del Signore è proprio un posto pieno di talenti."


Raramente Chu Feng dava questa sorta di valutazione per un suo coetaneo. Tuttavia questo Baili Xinghe era davvero sbalorditivo. Non poteva che dargli credito, se non l'avesse fatto sarebbe sembrato solo invidioso e Chu Feng non era mai stato un individuo invidioso.


"Quel Baili Xinghe al momento è il più forte della giovane generazione nella Terra Sacra delle Arti Marziali?" Chiese con curiosità Tantai Xue. Era evidente che anche lei fosse stata sorpresa dalla sua potenza.


"Mentre Baili Xinghe è molto potente, non dovrebbe esserlo così tanto. Se non altro i quattro grandi clan imperiali hanno dei geni forti come lui."


"Presumo che il palazzo del Re Mortale, il palazzo degli Inferi e quello della Legge Celeste possiedano talenti ugualmente forti."


"Non c'è nemmeno bisogno di menzionare il regno degli elfi. Sospetto che ce ne sia più di uno di formidabile come lui."


"Tuttavia, Baili Xinghe può rappresentare la crème de la crème della giovane generazione, le nostre età sono diverse e i nostri maestri pure. Così è davvero difficile determinare chi sia il più potente. Dopotutto non è nemmeno escluso che non arrivi qualcuno di più forte capace di batterlo."


"Se uno dovesse determinare chi è il più potente, allora mi baserei sul talento. Se facessi io da giudice, tra tutte le persone che ho incontrato, penso che il fratello Chu Feng sarebbe il più potente." Disse Nangong Ya.


"Io? Sono solo un Martial King di ottavo livello. Non scherzare." Chu Feng scosse la testa con un sorriso.


"Non c'è bisogno che tu sia così modesto. Ho visto personalmente la tua forza. Oso garantire che, con il tuo talento, prima o poi supererai anche quel Baili Xinghe." Disse Nangong Ya.


"Tuttavia, a parte te, fratello Chu Feng, credo che esista un altro individuo capace di competere con te. Il suo talento è davvero troppo spaventoso." Aggiunse Nangong Ya.


"Chi?" Chiese con curiosità Tanta Xue.


"Ho sentito che c'è una principessina nel regno degli elfi che è un super genio che capita raramente perfino una volta ogni diecimila anni. Era già una Martial King quando era nata. A dieci anni è diventata una Semi Martial Emperor. Per quanto riguarda la sua età, è solo un po' più grande di Moli. Tuttavia tremo che la sua coltivazione non sia inferiore a quella di Baili Xinghe."


"È un vero genio. Non solo possiede un talento eccezionale, è nata anche in una famiglia enorme. Chissà quanto diventerà potente in futuro." Disse Nangong Ya.


"Esiste davvero un talento così potente?" Chu Feng sussultò.


Nascere Martial King e diventare una Semi Martial Emperor all'età di dieci anni era un po' troppo. Bisognava ricordarsi che Chu Feng aveva iniziato a coltivare solo a dieci anni. Allora figuriamoci un Martial King, perfino esperti all'Heaven Realm erano leggende per lui.


"In realtà è normale. Senza considerare che la principessa è un raro genio, i metodi a disposizione del regno degli elfi per crescere la sua giovane generazione sono impareggiabili."


"Dopotutto esistono da così tanto tempo e sono rimasti l'organizzazione più potente nella Terra Sacra delle Arti Marziali. Così come possono crescere dei geni mediocri?"


"A parte durante le ere dei Signori, sono stati loro i veri sovrani della Terra Sacra delle Arti Marziali. Né gli umani, né le bestie mostruose osano provocarli."


"Così, dopo l'era dell'Imperatore Qing, gli elfi sono stati i più potenti nella Terra Sacra delle Arti Marziali. Naturalmente dovrebbero avere anche i membri della giovane generazione più talentuosi." Disse Nangong Ya.
                                


                                



