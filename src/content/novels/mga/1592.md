---
title: Capitolo 1592 – Inizia l'allenamento
pubDate: 2024-07-27T22:13:16.529Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Ovetto, vuoi che chieda aiuto all'Immortale Raffinatore? Come potrebbe aiutarmi? Hai anche visto come il Venerabile di Sinistra si è rifiutato di aiutarmi. Così è ancora più impossibile che l'Immortale Raffinatore mi aiuti."


"Quel vecchio cieco ha le sue intenzioni, vuole che cresca da solo. Così non userà le sue conoscenze per aiutarmi, altrimenti l'avrebbe già fatto." Chu Feng scosse la testa sorridendo.


"Sciocco, chi ha detto che devi essere aiutato dagli altri? Chi ha detto che non puoi farlo da solo? Ti sei dimenticato che il Sacchetto Cosmo di Faccia da Fantasma contiene due pietre degli spiriti con l'energia di livello Reale del marchio del drago?" Ricordò Ovetto.


"È vero!" Chu Feng capì. Tirò subito fuori due pietre dal Sacchetto Cosmo.


Erano pietre molto piccole, solo delle dimensioni di mezzo palmo. A parte essere piatte, parevano sassi ordinari, tuttavia emanavano una lieve luce dorata ed erano ricoperte da marchi simili a draghi.


"Sono pietre del Marchio del Drago. Pensavo che il tuo mondo non possedesse oggetti del genere, ma a quanto pare sono anche qui."


"Sono molto preziose e anche molto difficili da usare. Solo Sciamani del marchio del serpente possono usarli. Tuttavia al momento il tuo potere Spirit è davvero formidabile e anche le tue tecniche superano quelle di un ordinario Sciamano del Marchio dell'Insetto. Così potresti essere in grado di usarle." Disse Ovetto.


Così Chu Feng tentò di usare le pietre. Dopo un po' di tempo e sforzi, riuscì ad estrarre un po' di energia che si fuse con la sua.


"Posso davvero usarle. Tuttavia contengono pochissima energia, non è sufficiente per attivare il vincolo degli spiriti." Disse Chu Feng.


"È semplice. Se qualcuno come Faccia da Fantasma è capace di trovare due pietre del Marchio del Drago, come puoi non fare lo stesso?"


"Pensaci. Finché riuscirai a trovarne abbastanza, potrai controllare lo spirito al Martial Emperor. Allora chi oserà diventare tuo nemico in questa Terra Sacra delle Arti Marziali?"


"D'ora in avanti potresti entrare in vari luoghi pericolosi o aree proibite. Potresti cercare Stranezze Naturali senza nessun limite. Così, dopo che le avrai raffinate, la tua coltivazione aumenterà rapidamente. Ne vale proprio la pena." Ovetto iniziò a battere le mani. Sembrava che si stesse già pregustando la scena.


"Anche se è difficile, è fattibile." Chu Feng annuì.


Non desiderava contare sulla forza degli altri, tuttavia sarebbe stato un altro discorso se avesse usato lo spirito nel suo corpo.


Sarebbe stato equivalente ad usare la sua potenza, dopotutto quello spirito apparteneva a lui.


Inoltre, se tutto fosse andato liscio, avrebbe domato lo spirito da solo. Sarebbe stato un grande risultato e un successo brillante.


"In tal caso è deciso. Ora dovresti prima imparare ad usare la formazione." Disse Ovetto.


"In realtà l'ho già fatto." Rispose con sicurezza Chu Feng battendosi il petto.


"L'hai imparato così velocemente?" Ovetto era scioccata.


"Il Vincolo degli Spiriti in realtà è praticamente uguale alla formazione rompi sigillo. Se non avessi compreso la formazione rompi sigillo sarebbe stato estremamente difficile apprenderla."


"Ma ormai l'ho imparata e così studiare il Vincolo degli Spiriti è stato estremamente facile." Spiegò con un sorriso Chu Feng.


"Allora è così. In tal caso sembra che ti manchino solo le pietre del Marchio del Drago. Anche se a parole è facile dirlo, immagino che sarà difficile trovarle. Dovrai studiare frequentemente quella formazione nel Diagramma Divino dei Nove Spiriti per aumentare il tuo potere Spirit, così diventerai più velocemente uno Sciamano del Marchio del Serpente."


"Se potrai farlo, potrai risparmiare molto tempo quando otterrai le pietre." Disse Ovetto.


"Come previsto dalla mia regina, abbiamo pensato la stessa cosa." Rispose con un sorriso Chu Feng.


"Sta arrivando qualcuno dell'Isola Immortale. Non mi interessa salutare quei vecchi, così me ne andrò." Ovetto entrò con grazia nel Portale degli Spiriti.


In effetti, dopo che Ovetto se ne andò, un vecchio vestito di bianco dell'isola bussò alla porta di Chu Feng.


"Senior, c'è qualcosa di cui ha bisogno?" Chiese con cortesia Chu Feng.


Anche se questo vecchio era praticamente una guardia nell'Isola Immortale, era al picco del Semi Martial Emperor e la sua forza era pari a quella dei direttori delle Nove Organizzazioni. Era logico che Chu Feng gli mostrasse rispetto.


"Amico Chu Feng, è il momento della cena." Dopo che il vecchio entrò nella casa, fece un cenno verso il tavolo. Ci fu un bagliore e molti piatti di prelibatezze aromatiche riempirono il tavolo. Anche se erano tutti piatti di verdure, sembravano estremamente deliziosi."


"Senior, la ringrazio per essersi preso questo disturbo." Chu Feng espresse la sua gratitudine. Dopodiché si sedette, prese una scodella e raccolse le bacchette. Tuttavia notò che il vecchio era rimasto ancora lì e sembrava non avesse intenzione di andarsene. Così Chu Feng si alzò con un sorriso e disse: "Senior, ha mangiato? Vorrebbe unirsi a me?"


"Ho già mangiato amico Chu Feng. Mangia presto per favore così potrò portarti nel lago della coltivazione immortale."


"Sono stati radunati innumerevoli tesori nel lago. È stato creato con cura meticolosa e gli sforzi dell'Immortale Raffinatore. Aiuta a coltivare ancora meglio delle Pozze Immortali dell'Antica Era." Disse il vecchio.


"Non è stato detto che ci saremmo andati di notte? Il cielo è ancora limpido. Dobbiamo prepararci per entrare?" Chu Feng aveva notato che, nonostante il sole stesse iniziando a tramontare, il cielo era ancora luminoso e non era ancora il momento di entrare nel lago della Coltivazione Immortale."


"Amico Chu Feng, c'è un malinteso. Anche se il lago della Coltivazione Immortale possiede un'energia superiore perfino alle Pozze Immortali, ci sono delle differenze tra di esse."


"Le Pozze Immortali risalgono all'Antica Era. L'energia che contengono può esistere per sempre. Quella del lago della Coltivazione Immortale no invece. L'energia contenuta al suo interno è stata ottenuta raffinando rari tesori. Così ha delle riserve limitate. La sua energia diminuirà mentre i coltivatori la raffinano e la assorbono."


"Normalmente il lago della Coltivazione Immortale è sigillato. A parte quando il signorino dell'isola ci entra occasionalmente, praticamente nessun altro l'ha toccato. Così la sua energia è davvero abbondante."


"Tuttavia oggi andrà diversamente. Ci entreranno molte persone, molti tra di loro sono grandi talenti. Probabilmente consumeranno tutta l'energia nel lago in meno di dieci giorni."


"Così chi potrà entrarci prima potrà allenarsi e assorbirne l'energia per più tempo."


"Per questo desidero condurre l'amico Chu Feng nel lago prima. Quando il sigillo del lago della Coltivazione Immortale sarà sciolto, potrai essere il primo ad entrare e ottenere i più grandi vantaggi." Disse con tono piatto il vecchio. Anche se stava indossando un cappello a cono di bambù che copriva il suo viso, Chu Feng poteva percepire il suo sorriso amichevole.
                                


                                



