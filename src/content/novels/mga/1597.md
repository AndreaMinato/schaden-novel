---
title: Capitolo 1597 – Scommettere la Reputazione
pubDate: 2024-07-28T03:13:16.529Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Chu Feng, chi ti credi di essere, osi insultarmi in questo modo. Vedo che vuoi proprio morire."


Beitang Zimo si infuriò immediatamente. Mentre parlava, rilasciò la sua aura con l'intenzione di attaccare Chu Feng. Subito dopo tutti gli altri membri del suo clan mostrarono ostilità.


"Voglio vedere chi osa attaccare il fratello Chu Feng." Nangong Ya sbuffò freddamente, rivelò la sua aura da Semi Martial Emperor di terzo livello e si infrappose tra Chu Feng e Beitang Zimo. Anche le sorelle Nangong e gli altri membri del loro clan si prepararono allo scontro.


Poteva scoppiare un conflitto tra i due clan imperiali da un momento all'altro.


Proprio in quel momento Baili Xinghe intervenne: "Fatemi un favore e non combattete qui, va bene?"


Nessuno dei due clan osò mancargli di rispetto, così ritrassero le loro aure.


"Un rifiuto è un rifiuto. Tutto ciò che puoi fare è nasconderti come una tartaruga dietro il clan imperiale Nangong."


"Da come la vedo, c'è un altro motivo per cui non osi usare quel sigillo per mettere alla prova il tuo talento, ed è anche il motivo più realistico."


"Cioè che sai di essere troppo debole e non riuscirai ad attivare un solo anello di luce dopo aver usato il sigillo. Temi un'umiliazione."


"Sei riuscito a scegliere il percorso giusto e a superare la prova dell'Immortale Raffinatore per pura fortuna."


"Non hai fatto nient'altro che scegliere ciecamente una strada. Sei riuscito a scegliere quella giusta per un colpo di fortuna, a parte questo sei completamente incapace."


"Un mero Martial King di ottavo livello, come potresti paragonarti a noi? Cosa ti fa credere che tu ci possa superare tutti?"


Beitang Zimo non era disposto a cedere. Era evidente che provava un enorme risentimento nei confronti di Chu Feng. E questo perché Chu Feng aveva attirato le luci della ribalta ed era diventato la figura più importante in questa Assemblea del Conferimento.


Tuttavia Beitang Zimo non aveva notato che la coltivazione di Chu Feng era aumentata. Chu Feng era avanzato di livello, ma lo stava nascondendo. Una persona come Beitang Zimo naturalmente non sarebbe riuscita a scoprire la sua vera coltivazione.


"Stai esagerando Beitang Zimo. Chu Feng ha superato le prove del Raffinatore Immortale. È l'Immortale Raffinatore ad averlo scelto."


"Continui a dubitare delle capacità di Chu Feng, stai cercando di questionare il giudizio dell'Immortale Raffinatore?"


Nangong Baihe non riuscì più a rimanere a guardare e lo rimproverò.


"Naturalmente non sto questionando l'Immortale Raffinatore. Sto questionando Chu Feng. Credo che sia solo un rifiuto e che sia riuscito a superare le prove per pura fortuna."


"Altrimenti perché non avrebbe il coraggio di mettere alla prova il suo talento?"


"Oso garantire che il vero talento di questo Chu Feng non potrebbe attivare un solo anello." Dichiarò Beitang Zimo con un'espressione sicura.


"Ti consiglierei di lasciarti un minimo di margine. Se Chu Feng ci riuscisse davvero, allora ti umilieresti da solo." Nemmeno Nangong Ya riuscì a rimanere a guardare.


"Umiliarmi da solo? Ahahah... Deve avere la capacità di farlo prima."


"Che ne dici di fare così... Una disputa a parole non ha significato. Sapremo il risultato se Chu Feng metterà alla prova il suo talento usando il sigillo."


"Se questo Chu Feng è davvero capace di creare un anello di luce, allora mi sarei sbagliato. Io, Beitang Zimo, non sono una persona che maligna gli altri senza motivo. Così compenserò pubblicamente Chu Feng con un po' di tesori per rimediare al mio errore."


"Che ne pensate, la ritenete una proposta adatta?" Disse ad alta voce Beitang Zimo.


"Sì! Fai un tentativo se ne hai il coraggio. Se ti rifiuti di provare, allora saresti proprio una tartaruga!" Gridò la gente del clan imperiale Beitang.


Molti degli spettatori si unirono a loro e iniziarono a cercare di persuadere Chu Feng a sottoporsi alla prova.


Dopo aver sentito le parole di Beitang Zimo, avevano concluso anche loro che fosse ragionevole. Avevano iniziato a dubitare delle capacità di Chu Feng.


Se fosse stato così, non sarebbero riusciti ad accettarlo.


"Fratello Chu Feng, in tal caso dovresti usare il sigillo per mostrare le tue capacità e fare vedere loro quanto è potente il tuo talento."


"Dovresti zittirli con la tua forza." Sollecitò Nangong Ya. Mentre non era una persona aggressiva, non riusciva più a rimanere a guardare di fronte alle provocazioni di Beitang Zimo.


"Giusto. Chu Feng, se non gli darai una lezione non ti rispetterà mai e continuerà ad insultarti." Consigliò anche Nangong Baihe.


"Eheh..." Chu Feng rise piano. Poi disse: "Non mi interessa il tuo compenso. Cambiamo condizione."


"Non hai detto che non potrò attivare un solo anello? In tal caso facciamo così. Non voglio nessun compenso, ma se potrò accendere un solo anello, dovrai schiaffeggiarti di fronte a tutti una volta."


"Se potrò attivarne due, allora ti darai due schiaffi. Se ne rivelerò cinque, allora dovrai schiaffeggiarti cinque volte. In pratica il numero di schiaffi sarà uguale a quello degli anelli che potrò attivare. Osi accettare?" Disse ad alta voce Chu Feng.


"Cosa, tu..." Sentendo queste parole, Beitang Zimo divenne verde.


Sarebbe stato facile per lui compensare Chu Feng. Dopotutto al suo clan imperiale non mancavano ricchezze. Tuttavia schiaffeggiarsi sarebbe stato estremamente umiliante.


Se Chu Feng non avesse attivato nessun anello, allora sarebbe andato tutto bene visto che avrebbe verificato ciò che aveva detto. Ma se Chu Feng fosse riuscito ad attivare un anello di luce? Dopo non avrebbe potuto comportarsi in modo vergognoso e rifiutarsi di soddisfare le condizioni dell'accordo di fronte a tutte queste persone. Se accadesse, non avrebbe perso completamente la faccia? La sua reputazione si sarebbe rovinata all'istante.


In quel momento Beitang Zimo iniziò ad esitare.


Non solo, stava anche provando rimpianto. Stava rimpiangendo di aver deciso di forzare Chu Feng a mettere alla prova il suo talento senza nessun motivo. E ora, non solo non era riuscito a causargli problemi, ora era in difficoltà.


"Cosa succede? Hai paura? Non osi accettare? Cos'è successo al tuo atteggiamento aggressivo e alle tue provocazioni incessanti? Non credevi che fossi spazzatura che non avrei potuto attivare nemmeno un anello di luce?"


"Alla fine il vero rifiuto sei tu Beitang Zimo. Sei un tale rifiuto che non hai nemmeno il coraggio di rifiutare una condizione dalla persona che hai provocato."


"Sei davvero spazzatura. Vera spazzatura." Vedendo che stava esitando, Chu Feng lo indicò spietatamente e iniziò ad insultarlo. Lo stava umiliando completamente.


"Non avrei mai pensato che Chu Feng sarebbe stato così eloquente. Una volta che ha iniziato a parlare, lo ha spaventato fino a zittirlo. Ahah. Sei incredibile Chu Feng." Nangong Baihe si riempì di gioia, era estremamente soddisfacente per lei.


"Non credere che tu mi possa spaventare, io, Beitang Zimo, accetterò la tua richiesta. Mi darò un numero di schiaffi uguale a quello degli anelli che potrai accendere. Tuttavia se non potrai attivarne nemmeno uno, dovrai inginocchiarti di fronte a tutti, prostrarti, schiaffeggiarti cento volte e dire a tutti che sei un enorme rifiuto che è riuscito a superare le prove solo per un colpo di fortuna."


Beitang Zimo ringhiò con rabbia. Messo alle strette di Chu Feng, si era infuriato e aveva perso la ragione. Era determinato ad umiliare Chu Feng ed era disposto perfino a scommettere la sua reputazione per farlo.
                                


                                



