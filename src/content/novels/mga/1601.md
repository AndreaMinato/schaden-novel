---
title: Capitolo 1601 – Questa Separazione
pubDate: 2025-06-05T09:15:50.986Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Quando Chu Feng si svegliò, scoprì che Su Rou e Zi Ling si erano già alzate. Si erano rivestite e non solo, avevano usato tecniche Spirit per preparare un banchetto davvero lussuoso per Chu Feng.


"Delizioso!" Anche se tutti gli utensili a parte il cibo erano fatti da formazioni Spirit, Chu Feng si godette bene il cibo. Inoltre lo trovò proprio delizioso. Dopotutto era stato preparato personalmente dalle sue amate, nel cibo c'era il sapore dell'amore.


"Se è buono, allora mangia ancora un po'." Zi Ling e Su Rou si misero le mani sotto il mento e lo guardarono raggianti mentre mangiava.


"Perché non mangiate?" Chiese Chu Feng.


"Non abbiamo fame. Dovresti mangiare di più, assicurati di finirlo tutto." Dissero insieme Su Rou e Zi Ling.


"Non preoccupatevi, ma dovete accompagnarmi. Avanti, aprite la bocca." Chu Feng prese un po' di cibo con le bacchette e lo avvicinò alla bocca di Zi Ling.


Zi Ling sembrò non poter resistere, aprì la bocca e iniziò a mangiare contenta.


"Avanti mia Rou'er." Poi Chu Feng fece lo stesso con l'altra. Era davvero imparziale nei confronti delle due ragazze.


"Spregiudicato." Su Rou gli gettò un'occhiata di sottecchi sorridendo, ma come Zi Ling mangiò il boccone che Chu Feng le aveva offerto.


Poi i tre iniziarono a mangiare poco alla volta, alla fine riuscirono a finire tutto il cibo sul tavolo.


Anche se questo luogo non era la loro casa, un'atmosfera piena di calore aveva riempito la residenza.


I tre provavano la stessa emozione, non volevano separarsi, desideravano rimanere l'uno a fianco dell'altra ogni giorno.


Sarebbe stato sufficiente anche se non avessero fatto nulla di sconvolgente e avessero trascorso il resto della vita pacificamente in questo modo.


Sfortunatamente non potevano farlo... specialmente Chu Feng, aveva troppe responsabilità.


"È arrivato qualcuno." All'improvviso gli sguardi di Zi Ling e Su Rou divennero attenti. Anche se l'Immortale Raffinatore aveva permesso loro di accompagnare Chu Feng, non desiderava che gli altri sapessero del rapporto che c'era tra loro e Chu Feng.


"Non c'è problema, è un senior dell'Isola Immortale. Aspettatemi qui." Chu Feng uscì. In effetti presto il vecchio che lo aveva ricevuto prima entrò.


"Amico Chu Feng, l'Assemblea del Conferimento è terminata. Con riluttanza la devo informare che è il momento di partire." Disse il vecchio.


"Capisco. Mi preparerò e partirò immediatamente." Disse Chu Feng.


All'improvviso il vecchio disse: "Oh, giusto, la principessa dei Re delle Mostruose Bestie Draconiche desidera vederti prima che tu parta. Ha insistito per molti giorni e ha detto che non se ne andrà se non potrà vederti."


"La principessa dei Re delle Mostruose Bestie Draconiche?" Chu Feng ne fu sorpreso. Naturalmente sapeva chi era, la principessa era il membro più forte e talentuoso del suo gruppo.


Doveva essere quella persona con la coltivazione pari a quella di Nangong Ya, Beitang Zimo e Tantai Xue, una Semi Martial Emperor di terzo livello.


Mentre si era sottoposta alla prova per valutare il suo talento, aveva attivato sette anelli, la stessa quantità di Beitang Zimo e Nangong Ya.


Tuttavia questo non era il motivo per cui Chu Feng l'aveva notato. Quando Beitang Zimo aveva cercato di metterlo in difficoltà quel giorno, la principessa aveva guidato il gruppo di Re delle Bestie Mostruose Draconiche e aveva aiutato Chu Feng.


Tuttavia lo aveva difeso solo dopo che Chu Feng aveva rivelato il suo talento. In altre parole aveva cercato di farselo amico solo dopo aver scoperto che era un genio eccezionale.


"Secondo le regole, non possiamo rivelare dove si trova un altro ospite. Anche così però ha comunque insistito nel volerti vedere."


"Dopo un'attenta considerazione, abbiamo deciso di menzionartelo. Tuttavia alla fine sarai tu a decidere se la riceverai o no. Se desideri vederla, la condurrò qui. Sennò puoi fingere che non te l'abbia mai menzionato." Continuò il vecchio.


"Anche se non so perché vuole venirmi a trovare, il fatto che siamo arrivati in questo posto insieme significa che siamo destinati ad incontrarci. Dato che desidera vedermi, allora la porti pure da me senior. La riceverò." Chu Feng pensava che sarebbe stato meglio avere un altro amico e non un altro nemico. Inoltre l'altra parte era la principessa dei Re delle Mostruose Bestie Draconiche.


Dato che la principessa insisteva a vederlo, sarebbe stato inadatto per lui rifiutare.


"Se desideri vederla, allora andrò a prenderla. Non c'è bisogno che tu mi accompagni. Aspetta qui." Il vecchio se ne andò.


"Sorellina Zi Ling, guarda. Il nostro Chu Feng è affascinante come sempre. Ovunque va farà un'impressione favorevole su ogni ragazza. Non mi sarei mai aspettata che perfino un membro della razza dei re delle Mostruose Bestie Draconiche sarebbe stato interessato a lui."


"Giusto, il fascino del mio fratellone Chu Feng sta diventando sempre più enorme." Su Rou e Zi Ling uscirono dalla casa. Anche se le due lo stavano stuzzicando e lo stavano deridendo, dal loro tono trapelò un po' di gelosia.


"Mie care, per favore non dite così. Non sono interessato alle bestie mostruose." Chu Feng sorrise con amarezza.


"Chissà se sei interessato o no? Non è appropriato che rimaniamo qui. Ce ne andremo prima." Su Rou prese Zi Ling per il braccio e si preparò ad andarsene.


"No! Perché ve ne andate così presto?" Chu Feng era riluttante.


"Anche se non ce ne andassimo, presto partirai dall'Isola Immortale."


"Inoltre arriverà la principessa dei Re delle Mostruose Bestie Draconiche. Ha aspettato molti giorni per vederti, non puoi incontrarla fuori dalla tua residenza, no?" Disse Su Rou.


Chu Feng non poté controbattere, Su Rou aveva ragione. Anche se era estremamente riluttante, doveva comunque separarsi dalle sue amate.


"Fratellone Chu Feng, devi stare attento quando viaggi da solo nella Terra Sacra delle Arti Marziali. Aspettaci. Quando io e la sorellona Rou finiremo la nostra coltivazione, andremo a trovarti." Anche Zi Ling era davvero riluttante.


"Non dovete preoccuparti per me, fate attenzione. Non fate altri sacrifici per me." Chu Feng temeva che Su Rou e Zi Ling avrebbero danneggiato i loro corpi per raggiungere un livello superiore.


"Se vuoi che non mi preoccupi per te, allora bada a te stesso. Smettila di cercare di fare l'eroe. Ci sono molte persone in questo posto che non puoi permetterti di provocare." Su Rou aveva una lingua tagliente, ma un cuore dolce. Alla fine disse queste parole spinta dalla gentilezza.


"Sì, seguirò gli ordini delle mie due grandi mogli." Chu Feng porse i suoi rispetti.


"Oh, tu..." Su Rou e Zi Ling, che avevano gli occhi già rossi, iniziarono a sorridere.


Alla fine le due partirono. Mentre se ne andarono, si girarono ripetutamente. Gli occhi delle due ragazze si arrossarono e lacrime iniziarono a scorrere lungo le loro guance.


Era un lato che mostravano raramente a Chu Feng, ma rivelava quanto era profondo il loro amore nei suoi confronti.


Chu Feng si sentì davvero fortunato ad avere delle amate come loro... 


Tuttavia non era troppo triste, perché sapeva che si sarebbero incontrati di nuovo in futuro.
                                


                                



