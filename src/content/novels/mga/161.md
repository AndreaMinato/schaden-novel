---
title: Capitolo 161- Asura
pubDate: 2024-05-29T07:13:16.355Z
tags:
    - mga
---


Se fate una donazione, mi raccomando specificate sempre il nome della serie e, se volete, il nickname.
Mi occupo di un po' di racconti e dato che le donazioni sono cumulative, 4 euro per esempio potrebbero andare bene per qualunque serie (anche su ATG che è dieci a capitolo per dire).
A priori non posso dire a quale serie andranno perché in effetti potreste anche appassionarvi a più racconti :)
Avviso che ho alzato a tre euro e che se ne sono aggiunti 10 in più per una recente donazione di Roberto.


CAPITOLO SPONSORIZZATO ringraziamo akisame!
44 Capitoli in coda
-Schadenfreude


Chu Feng era alle strette. Nonostante provasse amarezza, non poteva farci nulla.


"Chu Feng, dammi il tuo corpo e lasciami sconfiggere questa ragazza presuntuosa." Proprio in quel momento la voce di Ovetto risuonò di nuovo. Il suo tono sembrava pieno di determinazione.


"Cosa?" Prima ancora che Chu Feng potesse reagire, sentì un fortissimo potere provenire dal suo Mondo degli Spiriti. Stava attaccando la sua coscienza e voleva controllare il suo corpo.


Era un potere formidabile, addirittura terrificante. Era come se provenisse dall'oscurità dell'abisso e dava una sensazione di gelo. Tuttavia Chu Feng non fu colto dal panico perché sentiva un'aura familiare. Era Ovetto.


Dopo essere stati insieme per così tanto tempo, Chu Feng si fidava completamente di lei. Anche se era strana, non gli avrebbe fatto del male. Così Chu Feng non resistette all'attacco e diede il controllo del suo corpo a Ovetto.


*hmm* Il ragazzo sentì solo uno forte potere che non aveva mai sentito prima. Dal suo corpo uscì del gas color nero che iniziò a vorticare sopra a Chu Feng.


Questa coltre oscura ricoprì tutta la tomba. Il terreno iniziò a tremare violentemente e l'energia spirituale, il potere Origin e quello Profound nascosto nell'aria iniziò a gridare come se fosse impaurito.


Il gas color nero fluiva nell'aria come una nuvola che ostruiva la luce del sole. Comunque come potevano dare una sensazione del genere? Era praticamente come il rilascio di un demone malvagio che era stato sigillato da diverso tempo. Era come se fosse arrivato in un posto a cui non apparteneva, non sarebbe dovuto esistere in questo mondo.


"Questo è il suo potere? Perché è così diverso rispetto a prima?"


Le sopracciglia della ragazza vestita di viola tremolarono, sembrava spaventata. Scoprì sorprendentemente che la natura dell'aura di Chu Feng era cambiata. Se prima brillava, in quel momento era avvolto dall'oscurità. Da quando aveva liberato il gas nero, la sua aura era stata respinta completamente.


"Perché c'è un potere così oscuro nel corpo di questo ragazzo?" Perfino l'espressione della Tigre Bianca cambiò. Non osava più mostrare uno sguardo sdegnoso.


"Credi di essere invincibile in questo mondo solo perché hai un Corpo Divino? Oggi ti farò vedere un potere che non appartiene al tuo mondo. Oggi ti farò vedere cos'è un Asura."


Chu Feng non aveva più il controllo del suo corpo quindi la persona che stava parlando era proprio Ovetto. Comunque la ragazza vestita di viola e la Tigre Bianca non lo sapevano. Dopotutto, dato che Ovetto aveva preso in prestito il corpo del ragazzo, anche la sua voce era quella di Chu Feng.


"Asura? Non ne ho mai sentito parlare. So solo che i Corpi Divini sono i più potenti in questa terra, dovrebbero essere invincibili."


La ragazza vestita di viola chiaramente non era disposta ad accettarlo. Si era perfino infuriata a causa delle parole di Ovetto. La campana viola che l'avvolgeva continuò ad emettere dei forti rintocchi. Un'onda d'urto dopo l'altra sfrecciò verso Chu Feng, era una serie d'attacchi molto più potente rispetto a prima, da questo era evidente quanto fosse veramente arrabbiata.


Ovetto invece rimase dov'era come se non fosse affatto preoccupata. Il gas color nero era vorticava attorno al suo corpo e nulla poteva trapassarlo. Perfino le onde d'urto venivano bloccate e non torsero nemmeno un capello a Chu Feng.


"Umpf." All'improvviso Ovetto sbuffò freddamente e il gas nero sulla sua testa iniziò ad agitarsi. Dopodiché innumerevoli artigli neri discesero dall'alto.


Esatto, erano artigli non mani, erano affilati e spaventosi. Con un'occhiata facevano rizzare i capelli ed erano agghiaccianti. Anche se fossero state delle mani, certamente sarebbero state quelle di un demone e non di un essere umano.


Dietro gli artigli affilati c'erano delle lunghe braccia. Scendevano dal cielo e sembravano dei demoni che cercavano di colpire la ragazza.


"Vana dimostrazione di forza, non credere di potermi spaventare."


Gli occhi della ragazza brillarono e sferrò dei colpi di palmo verso l'alto, squarciando l'aria. Quando attaccava il mondo tremava lievemente. Non era più una tecnica marziale di livello 5, ma di livello 6.


"Al sesto? Questa ragazza può usare una tecnica marziale di livello 6 e può anche coltivarla fino a questo punto!"


Chu Feng era scioccato e, anche se il suo corpo era controllato da Ovetto, poteva comunque vedere ogni cosa che accadeva con i suoi occhi. Sentiva la forza tirannica e misteriosa della tecnica marziale della ragazza.


Superava in effetti il suo Arco dalle Cento Trasformazioni ed era, senza dubbio, una tecnica marziale di livello 6. Inoltre era eseguita perfettamente e chiaramente la comprendeva pienamente.


In quel momento Chu Feng riconobbe la forza della ragazza vestita di viola. Non poteva davvero rivaleggiare con lei. Il divario tra loro poteva essere definito vasto come quello tra cielo e terra. Non era più allo stesso livello.


Comunque, non importava quanto fosse forte la mossa della ragazza, non poteva distruggere gli artigli neri dell'aria. Non appartenevano a questo mondo, nulla poteva romperle, ma potevano annientare ogni cosa.


*boom* Proprio in quel momento, un artiglio discese dal cielo e puntò alla ragazza. Volarono detriti ovunque e apparve un profondo marchio.
La ragazza non era riuscita a schivare e quindi era stata schiacciata.


*boom boom boom boom boom* Subito dopo arrivarono altri artigli che si schiantarono sul suo corpo.


La tomba tremò come se stesse per crollare in ogni momento. Perfino i simboli della formazione iniziarono ad emanare una luce fioca. Un buco profondo si stava allargando a causa del potere di Ovetto.


"Basta! Fermo!" Proprio in quel momento, la Tigre Bianca gridò. Non aveva altra scelta se non intervenire dato che l'incontro era già fuori controllo. Se avessero continuato così, la tomba sarebbe stata completamente distrutta e la formazione che nascondeva l'entrata della Tomba dell'Imperatore sarebbe stata distrutta.


Solo allora Ovetto si fermò. Le nuvole nere sulla sua testa iniziarono a dissiparsi e il gas attorno a Chu Feng cominciò a svanire. Il ragazzo riacquistò il controllo del suo corpo.


Il potere di Ovetto si ritirò e l'aura di Chu Feng andò dal secondo livello del Profound realm al primo livello dell'Origin realm. Comunque, quando esaminò i dintorni, scoprì con stupore che l'aspetto della tomba indistruttibile era completamente diverso rispetto a prima.


Erano scomparse tutte le formazioni tranne quella più grande, comunque la sua luce non era brillante come prima.


"Coff coff coff..." Una serie di violenti colpi di tosse risuonò dal buco profondo e la ragazza vestita di viola ne emerse lentamente. La campana viola la avvolgeva ancora, ma era molto più spenta.


Inoltre stava colando del sangue fresco dall'angolo della sua bocca. Ovviamente era stata ferita gravemente. Naturalmente, se non avesse avuto la protezione della campana viola, sarebbe già stata ridotta in poltiglia da Ovetto.





