---
title: Capitolo 1615 – Partecipare all'asta Richiede Forza
pubDate: 2025-06-05T09:15:50.989Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Cinquecento pezzi di Metallo Assoluto." La zia Lian fu ancora più spietata. Sembrava che lo considerasse fango da quanto aveva aumentato l'offerta. Era determinata a vincere quella Stranezza Naturale.


In effetti, dopo che la donna finì di parlare, la folla dei presenti sussultò. Si erano tutti resi conto che zia Lian doveva essere una persona molto ricca e maestosa. Probabilmente era di origini potenti. Altrimenti sarebbe stato impossibile per lei gettare via soldi così imprudentemente.


"Signora, pare che sia determinata ad opporsi a me. Crede davvero di avere la forza per competere contro di me?" Il Malvagio Tie non continuò a fare offerte, ma la provocò.


"Eheh..." Zia Lian lo ignorò completamente e rise con disprezzo.


Vedendo questo, il malvagio Tie si accigliò e urlò: "Seicento pezzi di Metallo Assoluto."


Subito dopo che l'offerta del Malvagio Tie finì la sua offerta, Zia Lian ribatté immediatamente. Senza nemmeno battere gli occhi, disse con tono estremamente deciso: "Mille pezzi di Metallo Assoluto."


Figuriamoci gli altri spettatori, perfino la banditrice d'asta attraente mostrò un'espressione scioccata.


L'offerta della zia Lian superava di netto il valore di questa Stranezza Naturale, era come usare una spada preziosa per acquistare un pezzo di metallo arrugginito.


"Va bene, ha vinto. Non competerò più per acquistarlo." Il malvagio Tie si arrese.


Tuttavia non si sarebbe fermato qui, con un tono provocatorio disse a zia Lian: "Sarebbe disposta a mostrare il suo vero aspetto e annunciare il suo nome illustre così che possa ammirare chi possiede più soldi che raziocinio, che ha speso così tanto denaro per acquistare spazzatura?"


"È inutile dire altro. Continui a competere con me se ne sei capace, sennò stia zitto."


"Umpf, naturalmente ne ho la capacità. Solo che non sono spendaccione e folle come lei. Non userò così tante risorse per acquistare della spazzatura simile." Disse il malvagio Tie.


"Banditrice d'asta, ciò che ha detto potrebbe essere considerato un attacco personale?" Chiese zia Lian.


"Malvagio Tie, badi a come parli. Se osa di nuovo fare un attacco personale, la escluderò da questa asta." La banditrice d'asta redarguì il malvagio Tie.


Questo perché non solo il malvagio Tie aveva minacciato zia Lian, ma aveva anche insultato il tesoro che stava acquistando. Definire spazzatura gli oggetti nell'asta era intollerabile per un banditore d'asta.


"Va bene, va bene, non dirò altro." Il Malvagio Tie smise di provocarla, ma iniziò a fissare con ferocia zia Lian. Il suo sguardo era pieno di intento omicida. Sembrava che si fosse infuriato.


Tuttavia non solo zia Lian non si arrabbiò, Chu Feng percepì anche il suo umore allegro. Visto che non poteva attaccare il Malvagio Tie in questa asta della legge celeste, poterlo irritare le aveva permesso di sentirsi molto più a suo agio.


"Signore e signori, si può dire che gli oggetti seguenti siano una piacevole sorpresa per gli Sciamani."


Dopo che la banditrice disse queste parole, diversi carrelli furono spinti nel palco. Quando i veli dorati che coprivano i tesori furono sollevati, il Ghiacciaio Sigillante, il Metallo dalle Fiamme Ardenti e gli altri oggetti apparirono di fronte alla folla.


A quanto pareva la cosiddetta piacevole sorpresa erano gli oggetti che Chu Feng e gli altri avevano messo all'asta.


"Quel ghiacciaio, è così speciale. Contiene un'energia sigillante molto potente. È un raro tesoro!"


"Anche quella perla è molto potente. Potrebbe aumentare di molto il potere di una formazione. Anch'essa è un raro tesoro."


"Il tesoro più raro dovrebbe essere quel Metallo dalle Fiamme Ardenti. Quella è la dimora del Fiore di Loto Metallo dalle Fiamme Ardenti, un tesoro che può essere usato per raffinare Armamenti Imperiali."


In effetti, dopo che quei tesori apparirono uno dopo l'altro, molte persone cominciarono ad ammirarli. Gli occhi di alcune persone iniziarono a brillare. Erano così entusiasti che iniziarono a sbavare. La folla cominciò a chiedere come quei tesori sarebbero stati messi all'asta.


In quel momento Chu Feng provò contentezza. Non si sarebbe mai aspettato che gli oggetti che stavano mettendo all'asta sarebbero stati così popolari. Questo lo rese più sicuro di poter ottenere Pietre Spirit del Marchio del Drago.


"Credo che tutti possano capire che tutti questi oggetti sono rari e preziosi. So anche che tutti li desiderano."


"Tuttavia il proprietario di questi tesori è disposto a venderli solo per Pietre Spirit del Marchio del Drago." Spiegò la banditrice d'asta.


"Cosa?" Molte persone rimasero deluse, anche le pietre Spirit del Marchio del Drago erano rari tesori. Non era qualcosa che molte persone possedevano."


"Si accettano solo pietre Spirit del Marchio del Drago? Non si può considerare altro? Posso offrire un prezzo ancora più alto." Chiese qualcuno riluttante a perdersi questi tesori.


"Mi dispiace, il venditore desidera solo pietre Spirit del Marchio del Drago." La banditrice scosse la testa sorridendo.


"Sigh, davvero un peccato. Ho cercato da molto tempo quel Metallo dalle Fiamme Ardenti."


Qualcuno iniziò a sospirare, era una persona di altissimo livello e dalle origini e dalla forza straordinarie. Sfortunatamente, visto che non possedeva pietre Spirit del Marchio del Drago, si era perso questa opportunità. Era davvero pieno di amarezza.


All'improvviso un vecchio seduto nei posti degli ospiti più distinti chiese: "Qual è il prezzo di partenza per il Ghiacciaio del Sigillo?" Era mascherato e la sua coltivazione era invisibile. Tuttavia emanava un'aura davvero maestosa. Probabilmente possedeva Pietre Spirit del Marchio del Drago.


"Senior, ha una vista davvero acuta visto che ha capito che è Ghiacciaio del Sigillo. Immagino che sappia che sia molto prezioso. L'offerta di partenza di questo pezzo è di dieci Pietre Spirit del Marchio del Drago." Disse la banditrice.


"Dieci?" Il vecchio iniziò ad esitare sentendo queste parole.


Poi disse ad alta voce: "Ho sei Pietre Spirit del Marchio del Drago, c'è qualche altro fratello che ne ha di più? Se qualcun altro desidera questo Ghiacciaio del Sigillo, si senta libero di tirare fuori le sue Pietre Spirit del Marchio del Drago."


"Possiamo combinare le nostre Pietre Spirit del Marchio del Drago per acquistare questo Ghiacciaio del Sigillo insieme. Poi ce lo divideremo a seconda delle Pietre Spirit del Marchio del Drago che abbiamo usato."


"Signore e signori, credo che sappiate tutti che questo Ghiacciaio del Sigillo è il tesoro di protezione dell'Antico Villaggio del Sigillo. È un oggetto estremamente raro. Non dovete perdervi questa opportunità." Il vecchio non aveva abbastanza pietre, così aveva pensato a questo metodo per radunarne abbastanza.


"Ho due Pietre Spirit del Marchio del Drago."


"Ne ho una."


"Anche io."


"Ehi, l'ho detto prima. Lasciate che partecipi. Non mi ostacolate."


Inaspettatamente, il metodo proposto dal vecchio funzionò e anche estremamente bene. Molte persone furono disposte a cooperare, alcuni iniziarono perfino a competere per unirsi al gruppo.


In quel momento il Malvagio Tie li derise: "Umpf, un branco di mendicanti. Persone come voi osano partecipare ad un'asta?"


"Vecchio animale, stiamo cercando di acquistare un oggetto che desideriamo. Cos'ha a che fare con te?" Le persone che stavano cooperando per fare un'offerta si infuriarono.


"E allora? Fare un'offerta richiede una certa forza. Voi non ce l'avete, non siete degni di acquistarlo." Il Malvagio Tie rise freddamente. Poi gridò: "Quindici Pietre Spirit del Marchio del Drago. Lo prendo io."


"Cosa? Ha aumentato direttamente il prezzo a quindici pietre?!"


Sentendo queste parole, figuriamoci chi stava cooperando per fare un'offerta, perfino Chu Feng rimase scioccato. Le Pietre Spirit del Marchio del Drago erano estremamente rare. Eppure questo Malvagio Tie aveva potuto offrirne quindici in una volta. Sembrava che fosse davvero ricco.


Dopo che il Malvagio Tie fece questa offerta, gli altri spettatori rimasero senza parole. Non avevano davvero i requisiti per continuare a competere con lui.
                                


                                



