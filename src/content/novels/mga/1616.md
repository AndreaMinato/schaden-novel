---
title: Capitolo 1616 – Imbrogliare il Malvagio Tie
pubDate: 2025-06-05T09:15:50.989Z
tags:
    - mga
---


<em>Buon anno a tutti :)
Capitolo regolare,
0 capitoli in coda, 0/3
-Schadenfreude</em>


"Il Malvagio Tie ha offerto quindici Pietre Spirit del Marchio del Drago per il Ghiacciaio Sigillante. C'è qualcuno che è disposto ad offrire di più?" Chiese la banditrice d'asta.


Stava temporeggiando deliberatamente per dare un'occasione ad altri offerenti.


Per quanto riguardava il Malvagio Tie, mostrò un sogghigno sdegnoso verso di loro.la folla. Dalla sua espressione sembrava che nessuno potesse contendere con lui.


Chu Feng lo notò. La sua percezione era molto forte. Inoltre questo Malvagio Tie era una persona che mostrava ogni sua emozione dalle sue espressioni. Così Chu Feng capì che questo Malvagio Tie desiderava molto il Ghiacciaio Sigillante. Inoltre si sarebbe potuto permettere di pagare ancora di più.


Così a Chu Feng venne in mente un'idea. Era un'idea rischiosa, ma era anche un'occasione per aiutarlo ad ottenere più benefici.


Chu Feng aveva intenzione di fare un'offerta...


Era una persona determinata, così mise subito in pratica la sua idea: "Venti Pietre Spirit del Marchio del Drago."


"..."


"Chu Feng, cosa stai facendo?"


Zia Lian e gli altri ne furono sorpresi. Non capivano il motivo dietro le azioni di Chu Feng e la Martial Emperor gli fece perfino una domanda usando una trasmissione della voce.


Chu Feng non rispose, invece fece un gesto nascosto per indicare loro che era tutto sotto controllo.


"Di nuovo tu?" Il Malvagio Tie iniziò ad accigliarsi. Sapeva Chu Feng che doveva essere nello stesso gruppo della zia Lian per via del suo mantello. Era già stato infuriato da come zia Lian aveva vinto contro di lui prima. E ora ci si metteva anche Chu Feng, il Malvagio Tie era estremamente scontento.


"Cosa? È suo? Solo lei può comprarlo e io no? Come ha detto, fare offerte richiede forza. Se non ha forza, allora può andarsene via dalle palle invece di umiliarsi da solo." Chu Feng lo derise.


"Maledetto bastardo. Mi stai sottovalutando?" Chiese il Malvagio Tie.


"Oh, hai ragione. In effetti ti sto davvero sottovalutando." Chu Feng sogghignò.


"In tal caso ti mostrerò la mia forza." Il Malvagio Tie sogghignò. Poi gridò: "Trentacinque Pietre Spirit del Marchio del Drago."


"Quaranta." Chu Feng non esitò e aumentò immediatamente l'offerta.


"Quarantacinque." Continuò il Malvagio Tie.


"Sessanta." Chu Feng sorrise lievemente e insistette.


La competizione tra i due fu estremamente calma. Ma gli spettatori non riuscirono affatto a rimanere tranquilli. In un istante, l'ultima offerta era già diventata sei volte superiore a quella di partenza. Inoltre si stava parlando di Pietre Spirit del Marchio del Drago. Non avevano un po' troppe Pietre Spirit del Marchio del Drago?


In effetti, dopo che Chu Feng continuò, il Malvagio Tie iniziò ad esitare. Non sapeva se continuare perché non valeva la pena spendere sessanta Pietre Spirit del Marchio del Drago per acquistare quel pezzo di Ghiacciaio del Sigillo.


"Chu Feng, è finita. Quel tipo sta esitando, se si fermerà qui, non solo non potrai vendere il tuo Ghiacciaio del Sigillo, avrai anche violato le regole dell'asta. Anche se l'oggetto messo all'asta è tuo, probabilmente sarai comunque punito." Disse con preoccupazione Ovetto.


Se perfino lo spirito sapeva che la situazione si stava mettendo male, come poteva non saperlo Chu Feng? Era anche consapevole che l'attuale offerta era eccessiva per il Malvagio Tie. Se avesse continuato, il vecchio si sarebbe ritirato sicuramente.


E se il Malvagio Tie avesse smesso di fare offerte, come aveva detto Ovetto sarebbe stato Chu Feng ad avere la peggio. Anche se il Ghiacciaio del Sigillo messo all'asta era suo, avrebbe dovuto subìre la punizione dell'Asta della Legge Celeste per aver violato le regole.


"Malvagio Tie, la tua reputazione come uno dei cinque famigerati criminali è davvero inutile. Hai parlato di forza, eppure non sei nient'altro che qualcuno dalla reputazione immeritata."


"Sigh, mi dispiace proprio per gli altri quattro grandi criminali. Stai infangando la loro reputazione." Durante quel momento cruciale, Chu Feng iniziò a ridicolizzare il Malvagio Tie. Le sue parole erano estremamente offensive. Iniziò perfino a scuotere la testa.


"Maledetto bastardo, osi sottovalutarmi?! Ti farò vedere come sei indegno di competere con me!" In effetti le parole di Chu Feng lo fecero infuriare, spingendolo a gridare: "Novantotto Pietre Spirit del Marchio del drago!!!"


"Cosa? Novantotto Pietre Spirit del Marchio del Drago?!" Chu Feng si riempì di gioia e la folla attorno rimase scioccata.


Anche se il Ghiacciaio del Sigillo era molto prezioso, poteva valere al massimo venti pietre.


Eppure questo Malvagio Tie era disposto a spenderne novantotto. Era proprio un'offerta feroce. Era evidente che fosse proprio arrabbiato. Oggi era determinato a vincere e a dimostrare di possedere una forza superiore a quella di Chu Feng.


"Sembra che questo Malvagio Tie abbia fatto del suo meglio. Novantotto Pietre Spirit del Marchio del Drago, credo che siano tutte le Pietre Spirit del Marchio del Drago che possiede."


"Ahah, Chu Feng, non mi sarei mai aspettata che fossi così sbalorditivo. Hai aumentato il prezzo del Ghiacciaio del Sigillo fino a questo punto con un po' di parole. Figuriamoci gli altri tesori, solo questo Ghiacciaio del Sigillo ti ha portato un enorme profitto." Ovetto stava saltellando contenta, era davvero adorabile in quel momento.


"Avanti, continua, non desideravi competere con me? Fai un'offerta superiore se ne sei capace, vedremo se potrai vincere!" All'improvviso il Malvagio Tie iniziò a provocare Chu Feng.


La sua espressione sembrava estremamente innaturale però. Chu Feng capì subito che il vecchio stava rimpiangendo di aver fatto la sua offerta.


Così aveva iniziato a provocare Chu Feng così da poter evitare di sprecare così tante risorse.


Tuttavia come poteva Chu Feng dargli un'opportunità del genere? Così, mentre la folla puntava degli sguardi pieni di aspettativa verso Chu Feng, accompagnati specialmente dallo sguardo speranzoso del Malvagio Tie, Chu Feng disse lentamente: "Mi... arrendo."


"Cosa? Ti arrendi?!!!" Sentendo queste parole, il Malvagio Tie impallidì. Tuttavia non lasciò perdere così facilmente la questione. Indicò Chu Feng e iniziò ad insultarlo: "Cosa? Ti arrendi? Come puoi arrenderti? Non eri tu a voler competere?"


"Hai osato insultarmi con quel poco di forza che hai? Non sei nient'altro che spazzatura, una pila di cacca di cane."


Tuttavia Chu Feng non fu irritato dagli insulti, invece disse con noncuranza: "Se osi chiamarmi di nuovo spazzatura, sporgerò lamentela all'asta, allora sarai bandito dall'Asta della Legge Celeste e non potrai più mettere piede in questo posto."


"Oh giusto. Anche se sarai cacciato via, dovrai comunque acquistare quel Ghiacciaio del Sigillo prima di andartene. Dopotutto non può esserci uno scialacquatore più sciocco di te per spendere novantotto Pietre Spirit del Marchio del Drago per acquistare un solo pezzo di Ghiacciaio del Sigillo."


"A quanto pare il leggendario Malvagio Tie è così folle. Sei praticamente un idiota. Ahahah..." Chu Feng iniziò a ridere e a deriderlo. Sembrava estremamente spudorato.


"Tu..." Il Malvagio Tie si arrabbiò così tanto che quasi vomitò sangue. Indipendentemente da quanto fosse sciocco, si era già accorto di cos'era successo. Evidentemente era stato imbrogliato da un moccioso sconosciuto.


Pensandoci, il Malvagio Tie si infuriò così tanto da rischiare di impazzire per la rabbia. Indicò Chu Feng e lo insultò: "Maledetto animale, mi hai imbrogliato deliberatamente!"
                                


                                



