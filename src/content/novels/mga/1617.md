---
title: Capitolo 1617 – Un marchio
pubDate: 2025-06-05T09:15:50.989Z
tags:
    - mga
---


<em>Buona befana a tutti o... buona quarantena.
Capitolo regolare,
0 capitoli in coda, 0/3
-Schadenfreude</em>


Il Malvagio Tie indicò Chu Feng e gridò con rabbia: "Maledetto bastardo, hai iniziato una competizione con me solo per provocarmi. Sei spregevole e spudorato!"


"Banditrice d'asta, vorrei sporgere una lamentela. Questo Malvagio Tie mi sta attaccando personalmente." Chu Feng naturalmente non l'avrebbe ammesso. Non solo, accusò perfino il vecchio.


La splendida banditrice strinse le sue lunghe sopracciglia eleganti e disse con tono freddo: "L'ho già avvertita Malvagio Tie, eppure si rifiuta ancora di regolarsi. Crede davvero che non oseremo cacciarla via?"


Se la banditrice prima aveva mostrato un portamento molto raffinato, adesso stava rivelando l'aura tirannica di un'esperta.


Tuttavia, indipendentemente da quanto potesse essere formidabile, era comunque solo una Semi Martial Emperor di massimo livello. Come poteva il Malvagio Tie considerarla una minaccia? Irritato, il Malvagio Tie sbuffò freddamente, si alzò e indicò la banditrice con l'intenzione di rispondere.


"Woosh!"


Proprio in quel momento però il vecchio con i capelli bianchi che era rimasto sul palco a meditare spalancò gli occhi all'improvviso.


Due raggi di luce brillarono dal suo sguardo, facendo tremare il Malvagio Tie, che ricadde sul suo posto. "Thump."


In un solo istante, il Malvagio Tie sbiancò e iniziò a sudare copiosamente. In effetti stava perfino tremando.


Tutti i presenti lo avevano visto chiaramente. Quando tornarono a guardare il vecchio, rivelarono una profonda venerazione. Questo esperto doveva essere spaventosamente potente, perfino il Malvagio Tie, uno dei cinque famigerati criminali non poteva resistere nemmeno ad uno dei suoi attacchi.


Il vecchio canuto non disse nulla. Dopo aver spaventato il Malvagio Tie con il suo sguardo, richiuse gli occhi.


"Vabbè, non sono così gretto. Dategli un'altra possibilità." Disse con un sorriso raggiante Chu Feng.


"Dato che la persona che sta sporgendo lamentela è disposta a darle un'altra occasione, sono disposta a farlo anche io. Ma si assicuri di non ripetere questo errore." Avvertì la banditrice d'asta.


"Voi tutti..." Sentendo queste parole, il Malvagio Tie si infuriò così tanto che quasi morì di rabbia. Chiaramente era stato lui ad essere stato imbrogliato, eppure doveva ricevere questa sorta di trattamento. Era così arrabbiato che il suo cuore e i suoi polmoni erano sul punto di esplodere.


Tuttavia, purtroppo per lui, non importava quanto fosse infuriato, non poteva farci nulla. Non poteva infrangere le regole qui.


"Umpf, non c'è bisogno che mi cacciate via, me ne andrò via da solo." Alla fine il Malvagio Tie sbuffò freddamente, fece un cenno e si preparò ad andarsene.


"Puoi andarsene, ma prima deve pagare." Disse la banditrice d'asta.


"Non c'è bisogno di ricordarmelo. Lo so già." Il malvagio Tie uscì con furia dalla casa d'aste, allo stesso tempo, diversi membri dell'Asta della Legge Celeste lo seguirono dopo aver ricevuto ordine dalla banditrice d'asta.


In quel momento, molti si resero conto che Chu Feng aveva preparato una trappola per il Malvagio Tie e poi era riuscito a raggirarlo.


Molti provarono grande gioia pensando a come Chu Feng era riuscito ad ingannare il famigerato Malvagio Tie e a fargli perdere così tanti soldi. Guardarono con approvazione Chu Feng senza rivelare troppo quanto erano soddisfatti.


"Fratello, sei incredibile."


Specialmente chi provava un enorme odio nei confronti del Malvagio Tie non badò alle apparenze e iniziò a complimentarsi con lui. Era stato proprio soddisfacente per loro.


In effetti, figuriamoci gli altri, perfino la banditrice d'asta annuì sorridendo verso Chu Feng. A quanto pareva nemmeno a lei piaceva il Malvagio Tie.


"Chu Feng, sei troppo incredibile. Hai pensato ad un metodo del genere per imbrogliare il Malvagio Tie, ahah, è davvero soddisfacente!"


Naturalmente anche zia Lian e gli altri provarono un'enorme gioia. Iniziarono a mandare delle trasmissioni della voce a Chu Feng lodando la sua astuzia.


Specialmente zia Lian che era enormemente contenta. Non solo Chu Feng aveva umiliato il Malvagio Tie, ma gli aveva fatto perdere moltissime risorse. Il metodo del giovane era stato molto più brillante del suo.


Tuttavia, finché il Malvagio Tie avesse sofferto, zia Lian sarebbe stata contenta. Dopotutto aveva un conto in sospeso con lui.


Sfortunatamente, dopo che il Malvagio Tie se ne andò, gli oggetti che il gruppo aveva messo all'asta non furono venduti, ma non perché nessuno li desiderasse, ma perché gli altri clienti non potevano permettersi di usare Pietre Spirit del Marchio del Drago per acquistarli. Alla fine solo il Ghiacciaio del Sigillo di Chu Feng era stato acquistato.


Tuttavia Chu Feng non rimase deluso per questo, anzi ne fu molto contento. Così sarebbe stato meno in debito. Questo valeva in particolare per il metallo dalle Fiamme Ardenti di Hong Qiang. Chu Feng non desiderava che lo vendesse. Dopotutto era qualcosa per cui Hong Qiang aveva dovuto impegnarsi molto per ottenere.


Inoltre Chu Feng possedeva già quaranta Pietre Spirit del Marchio del Drago. Dopo aver venduto il Ghiacciaio del Sigillo ora ne aveva ottenute novantotto, per un totale di centotrentotto. Era più di quanto Chu Feng avesse previsto.


Mentre l'asta continuava, la zia Lian aiutò Nangong Ya, le sorelle Nangong e anche Tantai Xue ad ottenere un po' di tesori.


Prese un tesoro difensivo per Nangong Ya. Per quanto riguardava Nangong Baihe, Nangong Moli e Tantai Xue, ottennero un po' di ornamenti che avevano attirato la loro attenzione.


Zia Lian aveva cercato di aiutare Chu Feng ad acquistare qualche oggetto, ma il giovane aveva rifiutato con risoluzione. Questo perché zia Lian aveva già speso moltissimo per aiutarlo ad acquistare Pietre Spirit del Marchio del Drago. Così Chu Feng non desiderava indebitarsi ulteriormente.


Così l'asta terminò. Nel retro del palco, Chu Feng ricevette senza intoppi le novantotto Pietre Spirit del Marchio del Drago.


Subito dopo però iniziò ad accigliarsi. Aveva scoperto che qualcosa non tornava.


"Zia Lian, senior Hong Qiang, c'è qualcosa di strano." Chiamò subito Chu Feng.


"Cosa succede? Che le Pietre Spirit del Marchio del Drago siano false? Non dovrebbe essere così, no? Non sarebbe sfuggito agli occhi dell'Asta della Legge Celeste."


Chu Feng tirò fuori una Pietra Spirit del Marchio del Drago e disse: "Sono vere, ma una è stata alterata. Anche se è molto nascosto, sono certo che è stata marchiata."


Hong Qiang e zia Lian esaminarono con attenzione la pietra. Tuttavia, anche se i due erano entrambi Sciamani dal Mantello Reale del Marchio del Serpente, non riuscirono a trovare anomalie. "Chu Feng, sei certo che ci sia un marchio su questa pietra Spirit del Marchio del Drago?"


"Ne sono certo. Inoltre, se la mia ipotesi è corretta, dovrebbe essere stato il Malvagio Tie a lasciarlo." Dopo essere diventato uno Sciamano del Marchio del Serpente, gli Occhi Celesti di Chu Feng erano diventati ancora più potenti; poteva individuare cose che gli altri Sciamani del suo livello non potevano vedere.
                                


                                



