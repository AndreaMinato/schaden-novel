---
title: Capitolo 162 - Eredità
pubDate: 2024-05-29T08:13:16.355Z
tags:
    - mga
---


CAPITOLO regolare,
44 Capitoli in coda
-Schadenfreude


La ragazza vestita di viola fissò Chu Feng con uno sguardo pieno di emozioni contrastanti. La sua amarezza era evidente, era piena di rabbia visto che era stata sconfitta in quel modo.


Comunque non attaccò più Chu Feng, né si lamentò. Disse soltanto con calma:"Ho perso."


*hmm*


La Tigre Bianca che vorticava nell'aria mosse il suo enorme artiglio. Ci fu una leggera fluttuazione e apparì un buco nero.


Era estremamente simile all'entrata della tomba, tuttavia l'ingresso era incollato al terreno, mentre l'attuale buco nero fluttuava a mezz'aria.


"Vai e non tornare qui." Disse la Tigre Bianca alla ragazza.


Dopodiché osservò con curiosità Chu Feng, il suo sguardo era pieno di soddisfazione. Nonostante il potere mostrato prima sembrasse estremamente malvagio e inquietante, la Tigre Bianca sperava che il suo padrone sarebbe stato così potente.


"Ci incontreremo di nuovo, la prossima volta ti sconfiggerò. Anche se hai l'aiuto della Tecnica Segreta, non perderò di nuovo." La ragazza osservò Chu Feng con una traccia di risoluzione nello sguardo. Dopodiché balzò nel buco nero e scomparì completamente.


In quel momento Chu Feng non poté trattenersi dal sospirare. La ragazza vestita di viola era troppo forte.
Se non fosse stato per Ovetto, sarebbe sicuramente morto. Non avrebbe mai pensato che ci fosse un mostro del genere nella Provincia Azzurra.


Dopo che la ragazza se ne andò, la Tigre Bianca chiuse il buco nero e ne aprì un altro. Disse a Chu Feng:"Siete entrambi dei rari geni, inoltre è solo una ragazza, quindi lasciala sopravvivere."


Dopo aver sentito queste parole, Chu Feng sorrise con amarezza. Naturalmente la Tigre Bianca temeva che il ragazzo l'avrebbe uccisa per la rabbia perché gli sembrava che la potenza di Chu Feng fosse superiore anche se in realtà non lo era.


"Prometto che se ci incontreremo di nuovo, anche se sarà ostile nei miei confronti, saprò quando fermarmi e non la ucciderò."


Giurò solennemente Chu Feng. Sapeva che la Tigre Bianca avrebbe trasmesso la sua abilità a lui, quindi doveva assecondarla.


La Tigre Bianca scosse la testa:"Non c'è bisogno, se in futuro ti attaccherà, non devi lasciare dei guai irrisolti. Dopotutto sei la persona che otterrà la mia eredità."


Dopodiché ruggì e il suo corpo iniziò a precipitarsi verso la testa del ragazzo.


"Aaaahhh"


In quel momento, Chu Feng sentì un dolore acuto alla testa a causa dell'enorme quantità di informazioni che stava comparendo nella sua mente. Nessuna tecnica marziale che aveva letto prima era paragonabile.


Incredibilmente, dopo aver compreso tutti questi dati, apprese l'abilità. Allo stesso tempo, la voce della Tigre Bianca risuonò nella mente di Chu Feng.


"Ragazzo, ricorda le parole che ti ho detto oggi. Sono la Tecnica di Massacro della Tigre Bianca, ho i metodi d'attacco più potenti e le abilità comuni non sono paragonabili a me."


"Oggi ti ho trasmesso l'abilità, comunque non significa che potrai usare liberamente il mio potere."


"Nonostante la tua forza influenzerà la mia, se non ti darò la mia approvazione, non avrai modo di usare la mia tecnica segreta."


"Quindi ricordati di non usare la mia abilità per compiere malvagità. Puoi uccidere le persone che ti offendono, ma non puoi uccidere gli innocenti. Puoi rimuovere le radici, ma non sterminare innocenti."


La voce della Tigre Bianca riecheggiò nelle orecchie del ragazzo e a parte dargli avvertimenti, gli descrisse anche le caratteristiche della Tecnica Segreta.


Naturalmente il suo potere era speciale, comunque Chu Feng non poteva usarlo quando voleva. Non solo la sua forza sarebbe stata condizionata dalla coltivazione del ragazzo, contava anche sull'approvazione della Tecnica Segreta.


Ciò significava che, nonostante Chu Feng l'avesse appresa, la Tecnica Segreta possedeva ancora una sua vitalità.
Anche se non poteva più parlare, era ancora intelligente ed era in grado di controllare la quantità di forza dell'abilità.


La nebbia bianca che circondava Chu Feng diminuì gradualmente, anche la voce della Tigre Bianca si spense. Comunque la Tecnica di Massacro della Tigre Bianca si era già fusa con lui ed erano diventati tutt'uno.


"Tecnica di Massacro della Tigre Bianca, lasciami sperimentare il tuo potere."


Chu Feng era entusiasta. Alzò la mano e una striscia di nebbia bianca fluì dalle sue dita. Sembrava estremamente fragile, ma in realtà conteneva un enorme potere.


Con un'esplosione, un dardo sfrecciò dalle dita di Chu Feng, era così rapido che quasi il ragazzo non riuscì a vederlo. Colpì la parete della tomba, violento come un fulmine, rapido come stella cadente e dalla forza inarrestabile.


La tomba era composta da materiali speciali e, nonostante fosse stata danneggiata dallo scontro di prima, non crollò. Le pareti erano robuste, ma l'attacco di Chu Feng aveva penetrato il muro. Era un potere scioccante.


"È così forte! Ovetto, hai visto? Ho ottenuto la Tecnica di Massacro della Tigre Bianca! Così potrò uccidere anche coltivatori al settimo livello dell'Origin realm."


Chu Feng era pazzo di gioia. La forza della Tecnica di Massacro della Tigre Bianca era davvero formidabile. A meno che i suoi nemici non fossero molto più veloci, quasi nessuno sarebbe riuscito a bloccare l'attacco della Tecnica di Massacro della Tigre Bianca.


"Ovetto? Ovetto!"


Comunque, in quel momento l'espressione di Chu Feng cambiò drasticamente. Non importava quanto la chiamasse, non ricevette alcuna risposta. Questo lo innervosì.


Si sedette velocemente a gambe incrociate e mandò la sua coscienza nel Mondo degli Spiriti. Quando entrò nello spazio impallidì.


Si spaventò quando vide l'aspetto di Ovetto. Perfino i contorni del suo corpo sembrava illusorio e confuso, sembrava fosse diventata una coscienza e la sua aura era estremamente debole.


"Ovetto, cosa ti sta succedendo?!"


Chu Feng fu colto dal panico. Si gettò di fronte ad Ovetto e voleva abbracciarla, ma le sue braccia trapassarono Ovetto, come se fosse un'illusione.


Ovetto, che aveva gli occhi chiusi, gradualmente li aprì come se lo avesse sentito.
Le sue sopracciglia sottili tremarono lievemente e formarono due lune crescenti, sorrise in modo affascinante e disse a voce bassissima:"Chu Feng, idiota, sembra che dovrò andarmene per un po' e non potrò coltivare con te..."





