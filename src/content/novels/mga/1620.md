---
title: Capitolo 1620 – Esperto Misterioso
pubDate: 2025-06-05T09:15:50.989Z
tags:
    - mga
---


<em>Capitolo regolare,
10 capitoli in coda (Francesco), 0/3
-Schadenfreude</em>


"Lascialo andare!"


Zia Lian apparì, ma il suo corpo era coperto di macchie di sangue e la sua aura era incredibilmente debole. Era evidente che fosse gravemente ferita.


"Lasciarlo andare? Perché devo lasciarlo andare solo perché me lo chiedi? Chi ti credi di essere? Non sei altro che un rifiuto incapace di difendersi. Oggi morirete tutti qui. Non pensate di uscirne vivi." Il Malvagio Tie sbuffò freddamente.


"Animale!" Disse Zia Lian, sul punto di attaccare.


"Puu!!"


Tuttavia, subito dopo che Zia Lian iniziò a muoversi, le dita del Malvagio Tie penetrarono nel collo di Chu Feng come un coltello affilato. anche se l'aveva trapassato solo per metà, fece comunque schizzare un'enorme quantità di sangue.


Inoltre un feroce potere Martial entrò nel corpo di Chu Feng. All'istante la pelle del giovane divenne rossa, sembrava che stesse per esplodere.


"Vieni pure! Se osi avvicinarti, lo ucciderò immediatamente." Avvertì il Malvagio Tie.


"Non farlo!" Zia Lian si fermò subito e mostrò un'espressione spaventata.


Visto che nemmeno lei osava muoversi, naturalmente anche Tantai Xue, Nangong Ya e gli altri rimasero immobili. Erano tutti spaventati. Di fronte alla morte erano tutti timorosi.


Non perché temessero la morte però, ma perché non erano disposti ad accettare di perire per mano di qualcuno come il Malvagio Tie.


Tuttavia non potevano farci nulla. Figuriamoci usare come ostaggio Chu Feng, il Malvagio Tie avrebbe potuto ucciderli comunque tutti. Zia Lian, la sola persona capace di affrontarlo, non poteva competere con lui.


"Ahahah, vuoi combattere contro di me? Dovresti avere la forza di farlo prima." Notando l'impotenza della zia Lian, il Malvagio Tie iniziò a ridere ancora più selvaggiamente.


"Osi toccare Chu Feng? Credi davvero di avere la forza per farlo?" Tuttavia una voce risuonò all'improvviso dall'orizzonte. Il cielo e la terra cominciarono a tremare, facendo sussultare tutti i presenti.


Non era stato un membro del gruppo a parlare, era apparsa un'altra persona.


"Così avete un aiutante. Esci fuori a morire!" Il Malvagio Tie sorrise freddamente. Non era minimamente preoccupato.


"Rumble!!"


Subito dopo, una potenza sconfinata e opprimente calò dal cielo. Era così formidabile che perfino gli occhi della zia Lian brillarono con paura.


Fortunatamente questa forza opprimente puntava solo su una persona, sul Malvagio Tie. Anche se Chu Feng, la zia Lian e gli altri erano molto vicini al vecchio, non ne furono influenzati minimamente.


"Ahhh!!"


Il Malvagio Tie cercò di resistere usando la sua energia, ma prima che potesse reagire, la potenza opprimente lo schiacciò nelle profondità della terra.


L'impatto creò un enorme cratere dal diametro di diverse decine di migliaia di metri.


"Questo..."


Vedendo questa scena, perfino zia Lian rimase sbalordita; la mano del Malvagio Tie era rimasta sul collo di Chu Feng, ma il resto del suo corpo era stato schiacciato nell'enorme cratere.


"Chu Feng, stai bene?" Nangong Ya e gli altri accorsero frettolosamente da lui e rimossero la mano tagliata dal suo collo.


"Sto bene." Chu Feng non stava mentendo. Anche se il Malvagio Tie aveva riversato potere marziale nel suo corpo, non aveva cercato di ferirlo davvero. Invece aveva solo limitato i suoi movimenti e lo aveva usato per minacciare zia Lian.


In quel momento il Malvagio Tie aveva perso il braccio e il suo corpo era stato schiacciato nel cratere, così Chu Feng aveva potuto rimuovere facilmente il potere marziale che il vecchio aveva riversato nel suo corpo.


Poi poté guarire all'istante le ferite superficiali che aveva subìto con le tecniche Spirit.


"Dov'è Senior Hong Qiang? Sta bene?" Così in quel momento, Chu Feng era preoccupato sopratutto per Hong Qiang.


"Coff coff... non preoccuparti, non sono ancora morto." Hong Qiang tornò. Zia Lian lo stava sostenendo. Anche se aveva subìto gravi ferite, non era in pericolo di vita.


Inoltre, in quel momento, zia Lian gli aveva già fatto bere una medicina curativa molto preziosa. Grazie anche al fatto che erano entrambi Sciamani dal Mantello Reale del Marchio del Serpente, entrambi riuscirono a guarire.


"Mi risparmi! Mio signore, la prego mi risparmi! Non avevo riconosciuto la sua maestà, non avevo riconosciuto la sua maestà! La prego mi dia una possibilità!"


Proprio in quel momento, il Malvagio Tie strisciò fuori dal cratere, non osava camminare. Tutti i suoi muscoli e le sue ossa si erano rotti, era sostenuto solo dal potere marziale.


Non poteva competere con quell'esperto misterioso ed era rimasto gravemente ferito.


"Ricorda, ci sono alcune persone che non puoi toccare solo perché lo desideri." Quella voce risuonò di nuovo, sembrava avere un tono noncurante, ma questo lasciò intuire tutti quanto fosse straordinaria la persona che aveva appena parlato. Possedeva una forza assoluta, capace di fare tremare gli altri anche solo con la sua aura.


"Mi sbagliavo! Mi sono sbagliato di grosso!" Il Malvagio Tie si prostrò ripetutamente.


Quell'esperto misterioso disse solo una parola: "Smamma."


Il Malvagio Tie non osò esitare. Si alzò immediatamente e fuggì senza nemmeno voltarsi. Presto scomparì nell'orizzonte distante.


Tuttavia, dall'inizio alla fine, quell'esperto misterioso non si era rivelato.


Zia Lian, Hong Qiang e gli altri volsero gli sguardi verso Chu Feng. Era evidente quell'esperto misterioso fosse intervenuto per proteggere lui.


Tuttavia perfino Chu Feng non sapeva chi fosse. Se non altro non riusciva a capire chi fosse dalla sua voce.


Aveva sconfitto con un solo colpo perfino il Malvagio Tie, questo significava che la persona che lo aveva aiutato possedeva una forza eccezionale. Di sicuro non era un Martial Emperor di primo livello. Questo fece pensare ad una possibilità a Chu Feng.


Che fosse lo stesso misterioso esperto che lo aveva aiutato nel Sect della Terra Maledetta senza rivelare il suo aspetto?


Chu Feng cercò di porgergli i suoi ringraziamenti. Indipendentemente dalla sua identità, era comunque una persona che l'aveva aiutato, era solo naturale mostrare gratitudine.


Tuttavia, prima che potesse farlo, una trasmissione della voce risuonò nelle sue orecchie.


"Chu Feng, ti aiuterò solo questa volta, non ci sarà una prossima volta. Ti consiglio una cosa; non correre di nuovo rischi inutili."


Chu Feng capì. La voce di questa trasmissione era diversa da quella che aveva sentito primo. L'aveva riconosciuta, era la voce dell'Immortale Raffinatore.


Chu Feng ne fu enormemente scioccato. Non si sarebbe mai aspettato che fosse stato l'Immortale Raffinatore ad averlo aiutato.


In tal caso, non doveva essere una coincidenza. Invece... da quando Chu Feng era partito, l'Immortale Raffinatore doveva averlo seguito per proteggerlo.


"La ringrazio per avermi salvato la vita." Anche se sapeva già chi era, Chu Feng espresse comunque la sua gratitudine. Tuttavia non ricevette nessuna risposta. Probabilmente l'Immortale Raffinatore era già andato via.
                                


                                



