---
title: Capitolo 1622 – Pugnale Neve Gelida
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
8 capitoli in coda (8 Francesco), 0/3
-Schadenfreude</em>


"Anche se non sono una persona dal talento straordinario, posso considerarmi abbastanza talentuoso. Sono stato un Semi Martial Emperor di nono livello per molti anni, ma non sono ancora riuscito a cogliere un'occasione per passare allo stadio successivo. Questo inevitabilmente mi ha scoraggiato un po'."


"Tuttavia recentemente ho avuto la sensazione di poter avanzare di stadio, così voglio trovare un posto dove andare in isolamento e fare un tentativo."


"Per quanto riguarda dove desidero andare, non lo so ancora." Disse Hong Qiang.


"Ne sono contento, congratulazioni Senior!" Chu Feng si complimentò subito con lui.


Lo stadio di Martial Emperor non era facilmente raggiungibile.


Anche se lo stadio di Martial Emperor e di Semi Martial Emperor erano differenziati solo da una parola, erano completamente diversi.


Nella Terra Sacra delle Arti Marziali esistevano molte persone capaci di raggiungere il Semi Martial Emperor, tuttavia molte di loro, anche dopo essersi allenate per millenni, non sarebbero riuscite a trovare l'ispirazione per passare allo stadio successivo.


Mentre un Semi Martial Emperor di massimo livello poteva essere ad un solo passo dal suo obiettivo, molte persone non erano riuscite a superare questo ostacolo per poi diventare un immortale.


Era un'impresa notevole per Hong Qiang. Non solo era un gran colpo di fortuna, ma sopratutto era dovuto al suo talento sbalorditivo.


"Non congratularti con me così presto. È ancora difficile dire se ci riuscirò o no." Hong Qiang sorrise. Tuttavia era evidente che fosse molto contento. Dopotutto lo stadio di Martial Emperor era ambito da innumerevoli persone.


Così Hong Qiang partì. Chu Feng, Tantai Xue, zia Lian e gli altri lo salutarono tutti. Prima di andarsene però, Hong Qiang mandò una trasmissione della voce a Chu Feng.


"Il clan imperiale Nangong non è un posto libero da preoccupazioni, se possibile, nemmeno tu dovresti rimanere qui troppo a lungo."


Chu Feng naturalmente capì il significato dietro le sue parole. Indipendentemente da quanto fossero amichevoli zia Lian e gli altri, indipendentemente da quanto fossero ospitali, i signorini di ogni frazione e perfino le guardie li disprezzavano. Tutti loro possedevano una sorta di sdegno e anche ostilità nei confronti degli estranei.


Chu Feng non sarebbe rimasto qui a lungo, tuttavia non era ancora il momento di andarsene per lui. Aveva bisogno di un posto dove poter studiare meticolosamente come usare le formazioni rompi sigilli e quella del Vincolo degli Spiriti Malvagi, così da poter aumentare le sue possibilità di successo.


Tuttavia, ciò che prima doveva fare Chu Feng era sciogliere il sigillo della Stranezza Naturale che zia Lian aveva vinto all'asta contro il Malvagio Tie.


Quella Stranezza Naturale era sigillata da una formazione, ma per Chu Feng non sarebbe stato difficile scioglierla.


Aveva già creato una formazione e l'aveva posta sulla Stranezza Naturale, poi l'aveva riposta nel Sacchetto Cosmo e non ci aveva pensato ulteriormente.


Questo perché era sicuro di poter sciogliere il sigillo nel giro di un giorno.


In altre parole, dopo un giorno, Chu Feng sarebbe riuscito a raffinare la Stranezza Naturale.


"Xiao Xue, cosa ti porta qui?" All'improvviso Chu Feng aprì la porta della sua stanza, Tantai Xue era arrivata nella sua residenza e stava camminando verso di lui.


"Sono venuta a dirti addio." Disse Tantai Xue.


"Partirai anche tu?" Chu Feng sussultò lievemente mentre cercava di capire le sue intenzioni.


Avevano appena salutato Hong Qiang non molto tempo fa. Se Tantai Xue se ne fosse andata, sarebbe potuta partire con il senior prima. Perché aveva cambiato idea ora? Che fosse accaduto qualcosa?


"Mn." Tantai Xue annuì. Dopo essere entrata nella stanza di Chu Feng, chiuse la porta e creò una formazione attorno alla stanza. Solo allora disse: "Sono venuta qui per dirti addio come prima cosa, secondo, avrei una questione per cui avrei bisogno del tuo aiuto."


"Per cosa?" Chiese Chu Feng.


"Puoi aprirlo per me?" Tantai Xue tirò fuori un pugnale dal suo Sacchetto Cosmo. Quest'arma era il pugnale che il suo padre adottivo le aveva lasciato, il tesoro della famiglia Tantai, il Pugnale Neve Gelida che emanava un'aura antica.


"Questo Pugnale Neve Gelida nasconde un grande segreto, un segreto che nessuno conosce. È da tempo che la famiglia Tantai desidera sfoderarlo. Era anche il desiderio del mio padre adottivo e ora lo voglio fare anche io."


"Sfortunatamente le mie capacità sono limitate, non posso sfoderarlo. Non posso aprirlo ora e probabilmente non potrò farlo in futuro. Questo perché sfoderarlo non richiede coltivazione, ma talento." Mentre parlava, Tantai Xue consegnò il pugnale a Chu Feng.


"Questo... farò un tentativo." Naturalmente Chu Feng non avrebbe rifiutato. Accettò il Pugnale Neve Gelida da Tantai Xue.


Quando afferrò l'arma, Chu Feng sentì un'aura gelida e sconfinata. Si era già reso conto che non era un tesoro ordinario, un'arma fuori dal comune.


Chu Feng strinse con fermezza il pugnale e lo estrasse lentamente. "Clank..." Nel momento in cui rivelò la lama, un'ondata gelida si diffuse attorno.


In quel momento Chu Feng sentì un'enorme forza traente dall'arma, stava cercando di fondersi di nuovo con la guaina. Stava resistendo alla sua pressione, ma Chu Feng continuò a tirare. Anche se era estremamente lento, stava procedendo senza intoppi.


In quel momento l'aveva estratta per metà, ma continuò a tirare, presto superò il punto dov'era riuscita ad arrivare Tantai Xue.


Quando vide questa scena, gli occhi della giovane brillarono. Il suo sguardo che sembrava contenere una galassia sembrava nervoso, come se innumerevoli stelle stessero sfrecciando nelle sue iridi.


Tantai Xue era entusiasta, una rara occasione per lei. Il Pugnale Neve Gelida era troppo importante per lei. Se Chu Feng lo avesse aperto, non solo sarebbe riuscito ad esaudire il suo desiderio, ma anche quello del suo padre adottivo. In quel momento aveva riposto ogni speranza in Chu Feng.


"Questo Pugnale Neve Gelida è davvero un tesoro." Chu Feng iniziò a ridere. Lo stava dicendo perché aveva percepito un'aura vitale.


L'arma era una creatura vivente, ma come poteva essere? La sola spiegazione era che fosse fuori dal comune.


"Clank clank clank..."


Alla fine Chu Feng riuscì ad estrarla completamente. Dopo che ci riuscì, una sfera di luce sfrecciò dal suo interno e puntò verso la fronte di Chu Feng come una lama tagliente. Aveva intenzione di entrare nella sua mente.


"Woosh!!"


Chu Feng arrivò come un lampo dietro Tantai Xue.


Non temeva la sfera di luce, ma sapeva che la palla di luce doveva essere straordinariamente importante. Probabilmente era il segreto contenuto nel pugnale. Tuttavia questo segreto apparteneva a Tantai Xue e Chu Feng non desiderava saperlo. Voleva che fosse lei a ricevere questa sfera di luce.


Anche Tantai Xue si rese conto delle intenzioni di Chu Feng, non rifiutò. Quando la sfera di luce si avvicinò, stese le braccia e la afferrò.


"Ying ying ying yin..."


La sfera di luce iniziò ad emettere un rumore strano e cominciò a lottare. Stava cercando di liberarsi dal controllo di Tantai Xue. Era così potente che la giovane ebbe difficoltà a controllarla.


"Zzzzzz..."


Vedendo che la sfera di luce stava per sfuggire dalla presa di Tantai Xue, Chu Feng rilasciò immediatamente i suoi Fulmini Divini e aumentò la sua coltivazione di due livelli. Poi iniziò ad aiutare Tantai Xue a controllare la sfera di luce.


Sotto i loro sforzi combinati, riuscirono a calmarla per il momento. Tuttavia non potevano farla entrare nel corpo di Tantai Xue, così erano entrati in stallo.


"Buzz!!"


Esasperato, Chu Feng aprì il suo Portale degli Spiriti e disse alla sua regina: "Ovetto, esci fuori e aiutaci."


"Aiutarvi con cosa?" Chiese pigramente Ovetto. Sembrava davvero distratta.


"A fare entrare questa sfera di luce nel corpo di Xiao Xue." Disse Chu Feng.


"Ne sei certo?" Chiese di nuovo lo spirito.


"Cosa intendi dire?" Chiese con fare confuso Chu Feng.
                                


                                



