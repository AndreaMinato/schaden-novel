---
title: Capitolo 1623 – Chu Feng partecipa ad un banchetto
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
7 capitoli in coda (7 Francesco), 0/3
-Schadenfreude</em>


"Primo, non è un'arma ordinaria. Non osavo esserne certa prima che la estraessi, ma adesso sono sicura che dovrebbe essere un Armamento Imperiale. Anche se non è completo, è comunque un Armamento Imperiale. Altrimenti la sua aura non sarebbe molto più potente di un Armamento Imperiale Incompleto."


"Per quanto riguarda quella sfera di luce, probabilmente contiene un tesoro. Mentre non sono certa se celi davvero un tesoro, creo che contenga il segreto per recuperare questo Armamento Imperiale."


"Se lo recuperassi e lo usassi, probabilmente diventeresti inarrestabile. Nella giovane generazione della Terra Sacra delle Arti marziali non c'è ancora nessuno con un'arma del genere, no?"


"Aspetto più importante, questo Pugnale Neve Gelida ha scelto te. Vuole che diventi il suo padrone. Hai davvero intenzione di opporti alla sua decisione?" Chiese Ovetto.


Sentendo queste parole, Chu Feng divenne un po' interessato. In realtà aveva già immaginato che questo Pugnale Neve Gelida potesse essere parte di un Armamento Imperiale. Dopo aver sentito ciò che aveva detto lo spirito, ne era ancora più certo.


Un Armamento Imperiale, che sorta di tesoro era? Nella Terra Sacra delle Arti Marziali perfino le copie di Armamenti Imperiali incompleti erano oggetti rari che tutti desideravano e quelli autentici erano straordinariamente preziosi. Non c'era nemmeno bisogno di menzionare quanto fossero inestimabili gli Armamenti Imperiali, innumerevoli persone avrebbero lottato per ottenerli causando una pioggia di sangue.


Tuttavia, anche quando era di fronte ad un tesoro e ad un segreto, anche se Chu Feng era lievemente interessato, non aveva comunque affatto intenzione di appropriarsi del pugnale. Questo perché sapeva che apparteneva a Tantai Xue, alla sua amica. Così non poteva prenderlo.


Così Chu Feng disse: "Aiutami e basta Ovetto."


"Sigh sei proprio un idiota. Non so cosa fare con te." Lo spirito sospirò e poi uscì dal Portale degli Spiriti. Poi usò la sua forza enorme e aiutò Chu Feng e Tantai Xue. Alla fine aveva comunque deciso di accontentarli.


Una volta che lo spirito intervenne, la formazione che Tantai Xue aveva creato iniziò a tremare. In effetti Ovetto era estremamente potente. Anche se la sua coltivazione al momento era inferiore a quella di Chu Feng e molto più bassa di quella di Tantai Xue, la sua forza superava di gran lunga la loro.


La sfera di luce così iniziò a spostarsi verso la fronte di Tantai Xue. Anche se la palla di luce stava lottando ferocemente, non possedeva nessuna funzione offensiva. Finché avesse toccato la fronte di Tantai Xue, sarebbe entrata nella sua mente, insieme al segreto che conteneva.


"Miserabile ingrato! Ho scelto te e vuoi che mi sottometta a qualcun altro?!"


All'improvviso risuonò una voce piena di rimprovero dalla sfera di luce. Anche se questa voce non era potente, era molto vigorosa e capace di fare tremare lo spirito. Questo Pugnale Neve Gelida era effettivamente dotato di vita propria.


"Guarda, ha anche parlato. Ha detto di aver scelto te, dovresti smettere di opporti." Disse Ovetto con un sorriso raggiante. Lo stava dicendo scherzosamente, ma Chu Feng sapeva che era seria.


"Senior, mi dispiace. Non appartiene a me, la sua vera proprietaria è lei." Disse in tono di scusa Chu Feng perché in effetti adesso sembrava davvero irriconoscente.


"Umpf! Rimpiangerai di aver rinunciato a me!" Disse la sfera di luce. Poi si precipitò verso Tantai Xue ed entrò direttamente nella sua mente.


Tantai Xue iniziò ad emettere un bagliore, specialmente la sua fronte.


"Sei soddisfatto ora? Tsk..." Ovetto guardò di sottecchi Chu Feng, poi tornò nel suo spazio degli spiriti.


Dopo aver visto la luce che stava emanando Tantai Xue, Chu Feng sorrise sollevato.


Il bagliore scomparì completamente. Tantai Xue aprì di nuovo gli occhi e le prime parole che disse a Chu Feng fu: "Grazie."


"Non c'è bisogno di essere così cortese con me. Com'è? La sfera di luce è utile?" Chiese sorridendo Chu Feng.


"Utile, estremamente utile."


"Bene allora. Ecco, riprendilo. Credo che il segreto contenuto in quella sfera abbia a che fare con il pugnale." Chu Feng rinfoderò l'arma e la consegnò a Tantai Xue.


In quel momento il Pugnale Neve Gelida non mostrò più il suo potere miracoloso, chiunque avrebbe potuto estrarre la lama. Era per questo che era incompleto.


Tantai Xue ricevette il Pugnale Neve Gelida e lo mise da parte con cautela. Poi disse a Chu Feng: "Ho intenzione di partire per il dominio delle nevi delle diecimila miglia."


"Il dominio delle nevi delle diecimila miglia? Che posto è?" Chiese Chu Feng.


"È nel Dominio del Signore. Si può dire che sia un'area proibita davvero famosa nella Terra Sacra delle Arti Marziali. Anche se non è famosa come il cimitero dell'Antica Era, il Labirinto della Luce Lunare o la Formazione Assassina Divorante, è comunque un'area proibita che incute timore."


"Andrai in un posto così pericoloso? Riguarda il Pugnale Neve Gelida?" Chiese Chu Feng.


"Mn." Tantai Xue annuì, poi disse: "Il motivo per cui il Dominio delle Nevi delle Diecimila Miglia è considerato un'area proibita è perché lì risiede la Fenice delle Nevi, una bestia mostruosa misteriosa. È menzionata pochissime volte perfino nelle note storiche, questo perché chiunque l'abbia vista, è stato ucciso."


"Devo andare lì proprio per trovare la Fenice delle Nevi, ma non devi preoccuparti per me. Non mi farà del male perché possiedo il Pugnale Neve Gelida." Disse Tantai Xue.


"Capisco. Stai molto attenta però che possono sempre capitare incidenti." Disse Chu Feng.


All'improvviso Tantai Xue disse: "Chu Feng, che ne dici di venire con me? Dopotutto se viaggiassimo insieme potremmo badare l'uno all'altro'"


"Hai la tua missione e io ho la mia." Chu Feng rifiutò. Lo stava facendo per la sicurezza di Tantai Xue. Aveva offeso il clan imperiale Beitang e non poteva coinvolgerla.


"Va bene allora." Tantai Xue non disse altro.


Così, in un giorno, Chu Feng non solo si era separato da Hong Qiang, ma anche da Tantai Xue. Le tre persone che erano entrate nel Dominio del Signore insieme si erano divise così.


Preoccupati che Chu Feng si avvilisse, Nangong Ya, Baihe e Moli iniziarono a tenergli più compagnia. Non solo mangiarono con lui, ma volevano perfino dormire insieme a lui.


Quando calò la notte, Nangong Baihe e Nangong Moli si rifiutarono di andarsene. Alla fine Nangong Ya le persuase ad andarsene dicendo che era immorale per uomini e donne non sposati rimanere insieme di notte.


Il secondo giorno passò come il primo. Prima dell'alba andarono a trovare Chu Feng. Tuttavia di pomeriggio vennero chiamati da qualcuno. Sembrava che fosse successo qualcosa.


Dopo che se ne andarono, Chu Feng alla fine riuscì a trascorrere del tempo da solo. Tirò fuori subito la Stranezza Naturale nel suo Sacchetto Cosmo. Quando vide che il sigillo era stato completamente rimosso, si riempì di gioia.


Chu Feng esaminò per un po' la Stranezza Naturale. Mentre non sarebbe riuscito ad avanzare di livello dopo averla raffinata, gli avrebbe procurato una quantità di potere sufficiente. Dopo un po' forse sarebbe riuscito a fare progressi solo allenandosi e assorbendo energia naturale del mondo usando una tecnica misteriosa.


Pensando a come presto sarebbe diventato un Semi Martial Emperor, Chu Feng diventò estremamente impaziente di raffinare la Stranezza Naturale. Sfortunatamente, proprio in quel momento, Nangong Ya, Baihe e Moli tornarono.


Lo stavano invitando a partecipare ad un raduno della giovane generazione del clan imperiale.


"Hai detto che i principi e le principesse del clan imperiale si raduneranno? E che vogliono invitare me?" Chiese Chu Feng.


"Mn, hanno già saputo delle tue imprese impressionanti nell'Isola Immortale. Desiderano tutti vederti." Disse Nangong Ya con un sorriso.


Tuttavia in quel momento Nangong Baihe intervenne: "Sarebbe meglio se non ci andassi. Non sono brave persone, probabilmente hanno dei secondi fini."


"Dovresti andarci. È un raro invito da parte loro. Se non ci andassi, potrebbero prenderla male." Disse Nangong Ya.


"Ma se Chu Feng si presentasse, probabilmente gli renderebbero la vita difficile." Rispose Nangong Baihe.


"Non importa, andrò a dare un'occhiata." Proprio in quel momento, disse con calma Chu Feng con un sorriso. Non desiderava dare problemi a Nangong Ya, così, anche se sapeva che il banchetto sarebbe stato una trappola, Chu Feng decise comunque di partecipare.


<em>Nota traduzione: il banchetto che sarebbe stato una "trappola" in cinese sarebbe un banchetto "Hongmen", "Hongmen" si riferisce al posto in cui hanno organizzato un banchetto apposta per uccidere un invitato nel 206 a.C.</em>
                                


                                



