---
title: Capitolo 1625 – Deve Scusarsi
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
5 capitoli in coda (5 Francesco), 0/3
-Schadenfreude</em>


"Sei davvero audace Nangong Ya. Il mio fratellone sta parlando con te, sei sordo?" Chiese con tono freddo Nangong Tianhu.


"Il fratellino Ya è uno di noi. Parlagli in modo più cortese." Nangong Tianlong sospirò, poi rise piano.


Vedendo che non potevano andarsene, Nangong Ya si girò frettolosamente e iniziò a difendere Chu Feng: "Fratellone Tianlong, Chu Feng è mio amico e ci ha salvato davvero la vita. Spero che non gli renderai le cose difficili."


"Fratellino Ya, che parole sono queste? Chu Feng è un ospite, come potrei rendergli le cose difficili? Ho solo una cosa da chiedergli." Disse Nangong Tianlong.


"Dovresti sapere quanto è importante l'aspetto per una donna, tuttavia hai comunque umiliato la mia quarta sorella e l'hai insultata. Quali erano le tue intenzioni dietro le tue azioni?"


"Non la stavo insultando, né umiliando, ho solo detto la verità." Rispose Chu Feng.


"Detto la verità? In base a cosa avresti i requisiti per capire se la mia quarta sorella ha alterato il suo aspetto?" Chiese Nangong Tianlong.


"In base al fatto che sono uno Sciamano dal Mantello Reale del Marchio del Serpente." Disse Chu Feng.


"Uno come te sarebbe uno Sciamano dal Mantello Reale del Marchio del Serpente?" Nangong Tianfeng sogghignò. Chiaramente non gli credeva.


"Buzz!"


Chu Feng non perse tempo a dire parole superflue. Con un pensiero, uno sconfinato potere Spirit iniziò a diffondersi dal suo corpo. L'energia dorata iniziò ad aleggiare attorno a Chu Feng. Era incredibilmente bella ed era cosparsa da venature simile a serpenti.


"Hiss!"


Vedendo questa scena, molti dei presenti sussultarono. Avevano sentito voci di come Chu Feng fosse uno Sciamano dal Mantello Reale del Marchio del Serpente, ma non ci avevano creduto.


Ora però Chu Feng aveva mostrato loro che si erano sbagliati in pieno, il fatto che fosse molto potente non era una diceria, ma un fatto.


Se non altro di sicuro Chu Feng era uno Sciamano dal Mantello Reale del Marchio del Serpente.


Proprio in quel momento, un giovane si alzò all'improvviso e si avvicinò: "Ehi, allora un po' sei capace. Tuttavia cosa ti fa pensare che uno Sciamano dal Mantello Reale del Marchio del Serpente come te possa determinare se la quarta principessa ha alterato il suo aspetto o no?"


Era molto giovane ed era al secondo livello del Semi Martial Emperor, con un aspetto abbastanza bello che molte donne avrebbero ammirato. Tuttavia nel suo sguardo c'era la traccia di un intento sinistro.


Aspetto più importante, il giovane indossava un mantello da Sciamano Reale con delle venature a serpente. Evidentemente le sue tecniche Spirit erano molto più notevoli della sua coltivazione.


"Chi sei? Cosa ti rende qualificato a questionare Chu Feng? Chu Feng è stato riconosciuto dall'Immortale Raffinatore. Cosa ti fa credere di poter dubitare del suo giudizio?" Chiese Nangong Baihe. Aveva capito con una sola occhiata che quest'uomo non proveniva dal loro clan imperiale Nangong.


"Nangong Baihe, ti sbagli. Quest'uomo può permetterselo. Hai detto che Chu Feng è straordinario perché è stato riconosciuto dall'Immortale Raffinatore? Non importa quanto è straordinario, sarà straordinario come il discepolo personale di Baimei, che è famoso quanto l'Immortale Raffinatore?" Chiese la quarta principessa Nangong Tianfeng.


"Il discepolo personale di Baimei?" Sentendo queste parole, Nangong Baihe iniziò ad accigliarsi e le sue palpebre tremarono.


C'era un totale di dieci immortali nella terra sacra delle Arti Marziali. Questi dieci immortali erano tutti Sciamani del Marchio del Drago ed erano i soli a questo livello in questo piano.


L'Immortale Baimei era uno di loro, così in effetti era ugualmente famoso quanto l'Immortale Raffinatore.


Se questo giovane di fronte a loro era davvero il principe personale dell'Immortale Baimei, allora poteva essere sottovalutato.


Un discepolo personale, come implicava il nome, sarebbe cresciuto accanto al suo maestro, istruito personalmente da uno Sciamano dal Mantello Reale del Marchio del Drago. Naturalmente le loro tecniche Spirit sarebbero state estremamente potenti.


"Sono Meng Xiaoyan e il mio maestro è l'Immortale Baimei." Proprio in quel momento, il giovane porse i suoi saluti, si presentò e mostrò un sorriso ipocrita a Nangong Baihe.


Perfino Nangong Ya iniziò ad accigliarsi. Il loro avversario era il discepolo personale dell'Immortale Baimei. Evidentemente questa persona non aveva buone intenzioni. In quel momento, Nangong Ya sembrò rendersi conto del motivo per cui Nangong Tianlong avrebbe voluto invitare Chu Feng. Era chiaro che l'avessero pianificato già da prima.


Tuttavia Chu Feng rimase calmo come sempre. Chiese: "Intendi dire che l'aspetto di Nangong Tianfeng non è stato alterato?"


"Sua altezza la quarta principessa è una bellezza naturale, ovviamente non cambierebbe il suo aspetto." Dichiarò Meng Xiaoyan.


"È stato chiaramente alterato, eppure insisti a dire che non è così. È davvero appropriato per te lusingarla in questo modo? Così non porterai disonore alla reputazione del tuo maestro?" Chiese Chu Feng.


"Ahahah..." Meng Xiaoyan rise freddamente, poi disse: "Cosa ti fa pensare di potermi questionare? Vuoi competere con me in tecniche Spirit?"


"Fratello, fammi un favore e non rendere le cose difficili per Chu Feng, va bene?"


Nangong Ya intervenne, si chinò su un ginocchio e disse: "È stata colpa mia. Se vuoi prendertela con qualcuno, prendetevela con me."


"Fratello Nangong, cosa stai facendo? Alzati e comportati da uomo, non farmi arrabbiare." Chu Feng cercò subito di aiutarlo ad alzarsi.


Tuttavia Nangong Ya si rifiutò. Invece gli disse con un sorriso: "È tutta colpa mia, avrei dovuto ascoltare la sorellina Baihe. Non avrei dovuto portarti qui, ero troppo sicuro di me. Dovrei essere io a soffrirne le conseguenze."


"Fratellino Ya, cosa stai facendo? Nessuno di noi ha detto che renderemo le cose difficili a Chu Feng." Nangong Tianlong rise piano.


"Tuttavia questo Chu Feng non ha riconosciuto le nostre buone intenzioni e ha insultato subito la nostra quarta sorella."


"Comunque, dato che il fratellino Ya ci sta pregando così, gli daremo una possibilità. Non lo metteremo in difficoltà."


"Però non possiamo permettergli di andarsene così, prima deve scusarsi." Disse il terzo principe Nangong Tianshi.


"Come vuoi che si scusi?" Chiese Nangong Ya.


"Scusarsi prostrandosi." Disse il terzo principe Nangong Tianshi.


"Tu..." Nangong Ya si infuriò così tanto che la sua espressione cambiò drasticamente.


"Sigh, non c'è bisogno di prostrarsi. Dopotutto non solo Chu Feng ha salvato la vita al fratellino Ya, è stato anche invitato qui da zia Lian. Anche se oggi non facessimo un favore al fratellino Ya, dovremmo comunque mostrare rispetto a zia Lian."


"Puoi servire ad ognuno di noi una tazza di tè. Allora potrai andartene Chu Feng." Mentre parlava, Nangong Tianlong gettò un'occhiata verso Meng Xiaoyan.


Meng Xiaoyan sorrise sinistramente, poi, con un lieve cenno della manica, la teiera e le tazze cominciarono a fluttuare nell'aria ed esplosero. L'acqua del tè schizzò ovunque.


Tuttavia quell'acqua continuò a galleggiare a mezz'aria e non cadde a terra.
                                


                                



