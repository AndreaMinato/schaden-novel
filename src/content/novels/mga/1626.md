---
title: Capitolo 1626 - Chu Feng serve il tè
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
4 capitoli in coda (4 Francesco), 0/3
-Schadenfreude</em>


"Buzz!!"


All'improvviso un potere spirit del Marchio del Serpente fuoriuscì dal corpo di Meng Xiaoyan come un'onda dorata. Avvolse la teiera e le tazzine rotte, insieme all'acqua.


Poi strinse i palmi e fuse facilmente i frammenti. Dopo un bagliore, non solo le tazzine e le teiere furono riparate, anche l'acqua era tornata nella teiera.


"Chu Feng, hai visto come ho alterato la teiera e le tazze."


"Se toccherai la formazione al loro interno, anche se non morirai, rimarrai mutilato, non sto esagerando. Non credere di poter rompere la formazione solo perché sei uno Sciamano dal Mantello Reale del Marchio del Serpente."


"In realtà puoi scegliere di non servire il tè. Tuttavia sei stato scortese con sua maestà la quarta principessa e l'hai praticamente insultata. Da come la vedo, se vuoi salvarti la vita, sarebbe meglio se ti inginocchiassi e ammettessi il tuo errore." Disse Meng Xiaoyan con un sorriso raggiante. Aveva detto la verità. Era una provocazione manifesta. Stava cercando di umiliare pubblicamente Chu Feng.


"Se volete che qualcuno si scusi, lo farò io per conto di Chu Feng." Mentre parlava, Nangong Ya fu sul punto di prostrarsi e scusarsi.


"Paa!"


Tuttavia, prima che Nangong Ya potesse prostrarsi, Chu Feng lo afferrò per un braccio e disse con un'espressione sincera: "Se continui a comportarti così, non potremo più essere fratelli."


"Io..." Sentendo queste parole, Nangong Ya rimase sbalordito. Non sapeva cosa fare.


"Gli uomini devono avere coraggio, mi occuperò io di un problema così insignificante." Chu Feng avanzò e poi disse: "Il tè che servo io non può essere bevuto da chiunque."


"Ehi, che arroganza. Temo solo che non potrai servirlo nemmeno se volessi." Meng Xiaoyan sogghignò.


Chu Feng sorrise lievemente. Poi camminò in avanti e guardò le teiere e le tazze che contenevano le formazioni offensive. Sorrise e disse: "Un discepolo che ha ricevuto gli insegnamenti dall'Immortale Baimei in persona. Sono curioso di vedere esattamete quanto sono straordinarie le sue tecniche."


Mentre parlava, Chu Feng stese la mano e afferrò una teiera.


"Buzz!"


Subito dopo che Chu Feng la prese, un potere frenetico si precipitò verso di lui. Poi, attraversando la sua mano, entrò nel suo corpo. Aveva intenzione di distruggere il suo corpo dall'interno.


Tuttavia come poteva Chu Feng venire schiacciato così facilmente? Era già pronto e aveva creato una formazione difensiva nel suo corpo.


All'istante il suo potere Spirit divampò e si scontrò con quello di Meng Xiaoyan. I due flussi d'energia lottarono nel corpo di Chu Feng come due eserciti.


La formazione che Meng Xiaoyan aveva usato agitarono le sue tecniche Spirit. Perfino Chu Feng doveva ammettere che aveva usato un'abilità davvero straordinaria.


Sfortunatamente Meng Xiaoyan doveva ancora padroneggiare quella formazione, non poteva utilizzarla pienamente, mentre le tecniche di Chu Feng non solo non erano inferiori, ma erano state comprese alla perfezione.


Il potere Spirit di Chu Feng così entrò in vantaggio davvero velocemente. Non solo distrusse il potere Spirit di Meng Xiaoyan con una forza inarrestabile, lo espulse dal suo corpo per farlo rientrare nella teiera, distruggendo la formazione al suo interno.


Meng Xiaoyan si accigliò vedendolo. Evidentemente non si aspettava che Chu Feng sarebbe stato così potente, molto di più rispetto a quanto aveva previsto.


Dopotutto era una formazione offensiva creata personalmente da lui.


Tuttavia non sapeva che, non solo lui, anche gli altri Sciamani dal Mantello Reale con il Marchio del Serpente non sarebbero riusciti a competere con Chu Feng.


Probabilmente, nell'intera terra Sacra delle Arti Marziali, pochissimi sarebbero riusciti a superarlo in quanto a tecniche Spirit.


Dopo che Chu Feng distrusse la formazione di Meng Xiaoyan, prese la teiera e riempì diverse tazze.


Poi, con un cenno della manica, le fece atterrare ai tavoli di Nangong Tianlong, Tianhu, Tianshi e Tianfeng.


Una tazza da tè volò anche verso Meng Xiaoyan, ma conteneva un attacco nascosto.


"Talento insignificante." Meng Xiaoyan non fu intimidito, stese la mano e afferrò la tazza. Dissolse facilmente l'attacco nascosto di Chu Feng.


Nangong Tianlong fece un segnale con lo sguardo. Poi, Nangong Tianhu e Tianshi che stavano impedendo al gruppo di andarsene si fecero da parte e tornarono nei loro rispettivi posti.


"Andiamo fratello Nangong." Chu Feng tirò su Nangong Ya e iniziò a camminare verso l'uscita. Le sorelle Nangong li seguirono.


"Torna quando vuoi fratello Chu Feng, ahahahah..." Una serie di risate di derisione risuonarono dietro di loro.


Chu Feng e gli altri uscirono dal territorio di Nangong Tianlong. Solo dopo Nangong Baihe e Nangong Ya sospirarono di sollievo.


"È tutta colpa mia, pensavo di avere un rapporto migliore con loro. Non mi sarei mai aspettato che avrebbero finito con il renderti così difficile la vita. La sorella Baihe è molto più avveduta." Nangong Ya mostrò un'espressione piena di vergogna e sensi di colpa.


"Non dire così, gli eventi di oggi ti hanno permesso di vedere che tipo di persone sono, non è ancora meglio?"


"Ci sono alcune parole che potrebbero essere inappropriate da dire per me, ma devo comunque dirle in quanto tuo fratello. Nemmeno quel Nangong Tianlong è una brava persona. È meglio che non lo frequenti, altrimenti temo che un giorno ti farà del male." Consigliò Chu Feng.


"Capisco. Sono stato proprio uno sciocco e io che li consideravo miei fratelli. Sigh..." Nangong Ya forzò un sorriso. Era avvilito.


Prima considerava Nangong Tianlong e gli altri suoi fratelli, eppure adesso aveva scoperto di essere stato ingannato. Solo lui poteva capire questa sorta di dolore e angoscia.


"Non riesco a capire però perché ti avrebbero preso di mira in questo modo. Non ci sono ostilità tra di voi ed è chiaramente la prima volta che li hai incontrati. Perché hanno fatto così?" Nangong Ya era estremamente confuso.


"Perché? È molto semplice, è perché vi ho aiutato. Ho attirato le luci della ribalta nell'Isola Immortale e così non ho solo messo in ombra il clan imperiale Beitang, ma anche tutti voi."


"Lo hanno fatto per farmi sapere che non sono ancora il più forte. Volevano che sapessi che, in confronto a loro, sono ancora molto debole."


"Non hanno mai avuto intenzione di diventare miei amici invitandomi oggi. Il loro scopo era di stabilire la loro potenza. Non c'è bisogno di avere ostilità o conti in sospeso. Tutto ciò che vogliono fare è costringere una persona che considerano una minaccia ad inginocchiarsi per la paura." Disse Chu Feng.


"Stanno esagerando! Sono principi e principesse, come possono trattare in modo così scortese un ospite?"


"Andrò da zia Lian per cercare giustizia. Dopo che tornerà mio padre, ne parlerò anche con lui."


"Fratellone Ya, devi dirlo anche a tuo padre, non possiamo assolutamente fargliela passare liscia." Disse con rabbia Nangong Baihe.


Proprio in quel momento però Chu Feng disse con indifferenza: "Non importa."
                                


                                



