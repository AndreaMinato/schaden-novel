---
title: Capitolo 1627 – Facce coperte di tè
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
3 capitoli in coda (3 Francesco), 0/3
-Schadenfreude</em>


"Non importa? Chu Feng, come potrebbe non importarci? Sei l'onorato ospite del nostro clan, non avresti dovuto ricevere un'umiliazione del genere." Disse Nangong Baihe.


"Non sono un membro del vostro clan. Anche se mi detestano, cosa potrebbero farmi? Dopo un paio di giorni me ne andrò."


"Per voi è diverso però, dovrete rimanere a vivere qui. Sarebbe meglio se non li provocaste troppo. Anche se non ti importa, dovresti pensare a tua sorella." Chu Feng guardò Nangong Moli.


Nangong Baihe rimase in silenzio. Era vero. Per lei il futuro di Nangong Moli era molto più importante del suo.


"Ma oggi li hai offesi. Temo che con il loro temperamento non te la faranno passare liscia." Disse Nangong Ya.


"E allora? Molti vogliono uccidermi, non mi importa se ce ne saranno un paio in più. Tuttavia le persone che mi prendono di mira prima o poi la pagheranno cara." Chu Feng sorrise lievemente.


Poi disse: "Avanti, andiamo. Torniamo nella mia residenza e mangiamo qualcosa. Vedere tutto quel cibo delizioso nel loro banchetto mi ha stuzzicato un po' l'appetito."


Chu Feng si diresse verso la sua residenza. Era di ottimo umore, non era affatto influenzato da ciò che era successo prima.


Nangong Ya e Nangong Baihe si scambiarono un'occhiata. Il senso di colpa e di vergogna che provavano diminuirono. Non si sarebbero mai aspettati che Chu Feng sarebbe stato così paziente. Non se l'era presa nemmeno dopo un affronto del genere.


Nel frattempo, nel territorio del principe Nangong Tianlong. C'erano ancora tutti.


"Fratello Meng, sembra che le tue formazioni non siano potenti come previsto. Come mai non sei riuscito a ferirlo affatto?" Chiese Nangong Tianlong. Stava mostrando un'espressione scontenta in quel momento.


"Non si preoccupi principe. Come può aver affrontato la mia formazione senza subìre conseguenze? Posso garantire che è già rimasto ferito. Al suo ritorno, soffrirà per il dolore e non riuscirà a riprendersi per un po' di tempo. Probabilmente anche la sua coltivazione avrà subìto dei danni." Disse Meng Xiaoyan.


"Bene allora." Nangong Tianlong annuì soddisfatto. Poi guardò la tazza sul tavolo e sorrise. La prese e disse: "Beviamo. Come potremmo sprecare il tè che Chu Feng ci ha servito per scusarsi?"


"Il fratello maggiore ha ragione. Beviamo!" In risposta anche Nangong Tianhu, Tianshi, Tianfeng e Meng Xiaoyan presero le loro tazze.


"Bang!!"


Tuttavia, proprio in quel momento, l'acqua delle tazze esplose come una cascata, schizzando loro tutta in faccia.


A causa della formazione di Chu Feng, c'era un barile d'acqua in ciascuna tazza.


Inoltre, Nangong Tianlong e gli altri furono colti alla sprovvista e così l'acqua li inondò.


In un attimo divennero fradici. I loro volti, i loro corpi e i loro capelli erano tutti coperti da foglie di tè. Erano in condizioni davvero miserabili, era estremamente umiliante.


"Cosa..." Tutti i presenti rimasero sbalorditi. Cos'era successo esattamente? Come mai si erano ridotti in queste condizioni dopo aver cercato di bere del tè?


"Bang!!"


All'improvviso Nangong Tianlong ruppe la tazza da tè. Guardò Meng xiaoyan e gridò con furia: "Meng Xiaoyan, cosa significa questo?"


Non era solo lui ad essersi arrabbiato, anche Nangong Tianhu, Tianshi e Tianfeng erano infuriati.


Chi erano? Erano tutti Semi Martial Emperor. Come poteva essere infradiciati da dell'acqua ordinaria?


Era evidente che l'acqua fosse stata alterata da una formazione. Meng Xiaoyan era il solo capace di farlo, dopotutto era il solo ad aver manomesso la teiera e le tazze.


"Mi sta... sta accusando ingiustamente. Non sono stato io. Perché mi sarei ridotto così da solo?" Meng Xiaoyan stese le mani e si ripulì. Aveva un'espressione contrariata.


"Chi altro può essere stato? È stato il solo a toccare le tazze da tè." Nangong Tianfeng era così infuriata che il suo visino era diventato rosso. Teneva sopratutto alla sua immagine in quanto principessa, eppure adesso era stata umiliata completamente.


"Ma non ho motivo di danneggiarvi." Meng Xiaoyan stava facendo del suo meglio per giustificarsi.


"No, non è stato solo Meng Xiaoyan a toccare le tazze, anche Chu Feng le ha toccate." Disse Nangong Tianshi.


"Chu Feng non dovrebbe averle toccate. Ci ha solo versato del tè e non le ha toccate con le mani." Intervenne Nangong Tianfeng.


"Giusto. Le tazze non sono state manomesse. Ciò che è cambiato è l'acqua nelle tazze. È stato sicuramente quel Chu Feng. Dev'essere stato lui." Disse Nangong Tianhu.


"Ha solo toccato la teiera, eppure è riuscito a manomettere l'acqua. Inoltre non solo non l'abbiamo scoperto noi, nemmeno il fratello Meng, il discepolo dell'Immortale Baimei, l'ha scoperto."


"Non c'è da meravigliarsi che Chu Feng abbia detto che non tutti sono capaci di bere il tè che serve lui. A quanto pare aveva già tramato contro di noi." Disse Nangong Tianlong.


"Giusto, ha detto così. Dannazione, un moccioso sconosciuto ha osato comportarsi in modo così atroce nel nostro clan. Vuole proprio morire!" Nangong Tianfeng e gli altri si convinsero che era stata opera di Chu Feng.


In effetti non erano solo ad esserne certi, perfino Meng Xiaoyan lo credeva. Però adesso aveva un'espressione davvero scontenta. Si era reso conto di aver perso contro di lui nella competizione di tecniche Spirit.


"Ahahahah..." Proprio mentre tutti stavano stringendo i denti per la rabbia, Nangong Tianlong scoppiò a ridere. Poi disse: "Chu Feng, vero? Interessante."


"Fratellone, lo riporterò qui subito. Potrai punirlo personalmente." Nangong Tianhu si alzò.


"Lascia stare. Dopotutto è un ospite invitato da zia Lian. Non possiamo fargli nulla purtroppo." Nangong Tianlong scosse la testa.


"Che importa di zia Lian? È solo una vedova che ha perso suo marito e sua figlia. Cosa le permette di intromettersi nei nostri affari?" Disse Nangong Tianfeng.


"Ci sono delle cose che non capisci. Non è lei ad essere spaventosa, ma la persona che la sostiene." Spiegò Nangong Tianlong.


Nangong Tianfeng rimase in silenzio.


In effetti non potevano permettersi di provocare la persona che sosteneva la zia Lian. Nemmeno il loro padre sarebbe stato disposto ad offenderla.


"Cosa facciamo allora? Lo lasciamo andare così?" Chiese con tono riluttante Nangong Tianshi.


"Lasciarlo andare? Eheh... come potremmo permetterlo?"


"Non è nient'altro che un moccioso che non sa come va il mondo. Possiamo prenderci il nostro tempo e giocare con lui lentamente."


"Così non dovete essere così frettolosi. Prima o poi gli farò capire le conseguenze di ciò che ha fatto." Mentre parlava, una luce sinistra brillò negli occhi di Nangong Tianlong.
                                


                                



