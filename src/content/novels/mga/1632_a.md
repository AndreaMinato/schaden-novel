---
title: Capitolo 1632 – Destare Intento Omicida (prima parte)
pubDate: 2025-06-05T09:15:50.991Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


La gente del clan Nangong era sbalordita e non sapeva cosa fare.


Tuttavia, allo stesso tempo, sentirono un attacco al loro orgoglio.


"Roaaaar!"


Dopo che quell'enorme bestia del fulmine nera spaventò il drago dorato, iniziò a volare verso l'alto.


In seguito le altre cinque gigantesche creature si levarono al cielo.


Non rimasero lì come il drago dorato, stavano caricando direttamente verso il Nono Cielo e le stelle.


Sembrava che fosse indegno per loro rimanere qui e che il loro vero palcoscenico fosse il Mondo Esterno.


Stupore, indescrivibile stupore. Anche se i membri del clan imperiale Nangong erano stati tutti spaventati dalle enormi bestie del fulmine, non poterono che continuare a guardarle.


Le sei gigantesche creature galopparono nel cielo per un po' di tempo per poi atterrare dov'era Chu Feng.


Anche se il cielo era tornato alla normalità, i cuori della gente del clan Nangong erano agitati come le correnti impetuose del fiume Yangtze.


"Lord capoclan." Nangong Huayi e Nangong Rongsheng lo guardarono. In quel momento i loro occhi erano pieni di inquietudine.


"Andate ad indagare su chi è il responsabile." Disse Nangong Beidou.


"Sì." Nangong Huayi e Rongsheng, i due Martial Emperor, partirono subito. Volarono verso la residenza di Chu Feng.


"Capoclan Nangong, quel fenomeno anormale non sembra essere stato causato da qualcuno del suo clan." Anche l'Immortale Baimei aveva scoperto che c'era qualcosa di strano. Il fenomeno del clan imperiale Nangong solitamente prendeva la forma di un drago dorato.


Le enormi bestie del fulmine invece erano fatte da fulmini e sembravano creature feroci dall'enorme intento omicida, erano di gran lunga superiori al drago dorato.


A dire la verità... erano molto più spaventose.


Era indubbio, bastava pensare a come il drago dorato era stato intimorito dal ruggito dell'enorme bestia del fulmine nera.


"In effetti non è stato causato da qualcuno del mio clan." Disse Nangong Beidou.


"Mi perdoni per la franchezza, indipendentemente da cosa fosse, sembra che fosse capace di trattenere la sua stirpe imperiale."


"Con un solo ruggito, è riuscita a spaventare il drago dorato. Non credo sia una coincidenza." Disse l'Immortale Baimei.


Nangong Beidou non disse nulla. Anche se sembrava molto calmo, il suo sguardo si era riempito di emozioni contrastanti e tracce di intento omicida.


Non molto tempo dopo, Nangong Huayi e Rongsheng tornarono. Fecero rapporto: "Lord capoclan, è un estraneo di nome Chu Feng. È al nono livello del Martial King realm. Diversi giorni fa questo giovane ha ottenuto il primo posto nell'Assemblea del Conferimento tenuta dall'Immortale Raffinatore."


"Anche se la sua coltivazione non è molto alta, le sue tecniche spirit sono eccezionali. Oggi si è confrontato con il discepolo dell'Immortale Baimei usando tecniche Spirit ed è finito in vantaggio."


"Hai detto che Xiaoyan si è confrontato con quel Chu Feng ed è stato sconfitto?" L'Immortale Baimei non era molto contento.


"È successo davvero, non sto dicendo assurdità." Disse Nangong Huayi.


"Com'è entrato nel nostro clan imperiale Nangong?"


"Quali sono le sue origini esattamente? Come ha fatto a creare un fenomeno così anormale?" Disse Nangong Beidou.


"È stata Nangong Lian ad invitarlo qui. Per quanto riguarda le sue origini, non sappiamo da dove provenga." Risposero i due uomini insieme.


"Fate venire qui Nangong Lian." Disse Nangong Beidou.


"Come desidera." I due uomini ubbidirono subito.


Non molto tempo dopo tornarono con Nangong Lian.


In quel momento Nangong Lian non stava mostrando un'espressione contenta. Aveva visto anche lei la scena di prima e aveva percepito la potenza delle sei enormi bestie del fulmine, così sapeva molto bene che Chu Feng aveva causato un grosso guaio.


"Sorella Lian, hai visto anche tu cos'è successo prima, vero? Dovresti averlo percepito anche tu, no?" Chiese il capoclan.


"Sì." Nangong Lian annuì.


"Ho sentito che Chu Feng è stato invitato da te, no? Conosci le sue origini? E perché hai invitato una persona del genere nel nostro clan?" Chiese Nangong Beidou. Il suo tono poteva ancora essere considerato calmo.


 "Lord capoclan, non conosco le origini di Chu Feng. L'ho solo incontrato nell'Isola Immortale."


"Non solo ha salvato le vite di Baihe e di Moli, ma anche la mia vita. Sono in debito con lui. Per questo l'ho invitato qui nel nostro clan." Disse la donna.


"Cos'hai detto? Ti ha salvato la vita? Hai detto che un mero Martial King di nono livello ti ha salvato la vita?" Una traccia di sospetto brillò negli occhi di Nangong Beidou.


"Mi ha davvero salvato la vita. È una lunga storia. Quel giorno..."


"Basta, non devi perdere tempo a spiegarlo. Dato che hai visto anche tu cos'è successo, dovresti sapere che quel ragazzo è una minaccia per il nostro clan. Dato che sei stata tu a portarlo qui, dovresti essere tu ad occuparti di lui." Anche se il tono di Nangong Beidou era molto calmo, era pieno di intento omicida.


"Lord capoclan, non può farlo. Quel ragazzo è un benefattore per tutti noi. Come potrei danneggiare il nostro benefattore?" La zia Lian fu colta dal panico. Non si aspettava che Nangong Beidou sarebbe stato così deciso.


"È più importante il tuo benefattore o la sopravvivenza del clan imperiale Nangong?" Chiese l'uomo.


"Lord capoclan, Chu Feng non dev'essere ucciso. Anche se non so quali sono le sue origini, so per certo che sono davvero straordinarie."


"Quel giorno, quando ho incontrato il Malvagio Tie all'Asta della Legge Celeste, ho cercato di ucciderlo, ma non sono riuscita a competere con lui. Durante un momento cruciale in cui stavo per essere uccisa, un esperto misterioso ci ha aiutato a respingere il Malvagio Tie. Siamo riusciti a sfuggire a quella calamità solo grazie a lui."


"Anche se quell'esperto misterioso non ha rivelato il suo aspetto, ho percepito comunque quanto era potente. La sua coltivazione probabilmente non era inferiore alla sua Lord capoclan. E sopratutto ci ha aiutato solo a causa di Chu Feng. Aveva il compito di proteggerlo." Vedendo che era inutile parlare di benefattori con Nangong Beidou, la zia Lian poteva solo parlare della persona che aveva protetto Chu Feng.


"Stai dicendo che c'è qualcuno con una coltivazione alla pari con la mia che sta proteggendo di nascosto Chu Feng?" In effetti l'espressione di Nangong Beidou cambiò dopo aver sentito queste parole.


"Esattamente. Non oserei ingannare il Lord capoclan. L'hanno visto anche Nangong Ya, Baihe e Moli. Se non si fida di me, può chiederlo a loro." Disse la donna.


In quel momento Nangong Beidou divenne silenzioso e iniziò a riflettere.


Il numero di Martial Emperor Terra Sacra delle Arti Marziali non superava la decina.


La persona che stava proteggendo Chu Feng probabilmente era il suo senior e anche un umano. Tra le organizzazioni umane, solo i quattro clan imperiali e i tre palazzi avevano esperti di questo livello.


Il potere che Chu Feng aveva rivelato prima non sembrava appartenere ad una Stirpe Imperiale, così non poteva provenire dai quattro clan imperiali.


In quel momento c'erano solo due possibilità, Chu Feng poteva essere solo un membro dei Tre Palazzi o un discepolo personale di un esperto misterioso.


Nessuna delle due alternative poteva essere presa sottogamba. Probabilmente non avrebbe potuto attaccare imprudentemente Chu Feng.
                                


                                



