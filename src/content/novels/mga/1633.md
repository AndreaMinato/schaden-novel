---
title: Capitolo 1633 – Il Potere Combattivo capace di sormontare quattro livelli
pubDate: 2025-06-05T09:15:50.991Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Dato che hai deciso, facciamo così."


"Oh giusto. Come ti senti ora? Sei riuscito ad ottenere un nuovo potere dai Fulmini Divini?" Chiese con curiosità Ovetto.


Chu Feng stese una mano e la girò in cerchio. Poi chiese con un sorriso: "Che cosa vedi?"


"Non è cambiato nulla. A parte diventare un Semi Martial Emperor di primo livello, non sei cambiato affatto." Disse Ovetto dopo averlo esaminato con attenzione.


"Allora prova a ricevere un mio pugno."


"Avanti, questa regina non ti teme." Disse con sicurezza Ovetto.


"Woosh!!"


All'improvviso Chu Feng attaccò. Il primo attacco fu più veloce di un fulmine, più pesante di una montagna. Era estremamente potente.


Tuttavia questo pugno non riuscì a raggiungere affatto Ovetto. Prima che potesse toccarla, uno strato di fiamme nere lo fermò.


"Mia regina, è una fortuna che non sei mia nemica. Il tuo potere è troppo spaventoso."


Chu Feng ritirò il pugno sorridendo. Questa era la prima volta che si scontrava con Ovetto. Era anche la prima volta che aveva percepito il potere Asura. Era davvero spaventoso. Anche se Chu Feng era diventato un Semi Martial Emperor e aveva ottenuto una nuova forza, era ancora estremamente più debole di Ovetto.


"Sei piuttosto bravo. Un potere combattivo capace di superare quattro livello. Probabilmente nella Terra Sacra delle Arti Marziali, a parte la cosiddetta principessa del regno degli elfi, solo tu ne sei capace." Disse Ovetto con un sorriso raggiante.


Sapeva già che sorta di nuova forza aveva ottenuto Chu Feng. Anche se non era un'abilità simile all'Armatura e alle Ali del Fulmine, tecniche che potevano aumentare la sua coltivazione di un livello, aveva ottenuto un potere combattivo sconvolgente.


Prima poteva sormontare tre livelli di coltivazione, mentre adesso quattro. Questo significava che poteva contendere con Semi Martial Emperor di quinto livello.


Nella Terra Sacra delle Arti Marziali, ogni genio di prima qualità come Tantai Xue, Nangong Ya e Baihe possedeva un potere combattivo sbalorditivo, ma al massimo avrebbero potuto affrontare guerrieri di tre livelli superiori.


In effetti perfino Su Mei, Su Rou e Zi Ling potevano contendere con esperti di tre livelli superiori.


Praticamente Chu Feng avrebbe potuto distruggere facilmente qualsiasi genio della Terra Sacra delle Arti Marziali purché fosse al suo stesso livello.


Nessuno a parte la principessa del regno degli elfi l'avrebbe potuto emulare.


Aspetto più importante, il potere combattivo generalmente poteva essere determinato con facilità, spesso lo si poteva vedere con una sola occhiata.


Per Chu Feng però era diverso. In superficie pareva un talento con un potere capace di sormontare tre livelli di coltivazione. Gli altri lo avrebbero scoperto solo se Chu Feng fosse stato disposto a rivelarlo.


Questo era anche il motivo per cui Ovetto era riuscita a comprenderlo solo dopo aver visto il suo attacco.


"A parte questo, hai ottenuto altri vantaggi?" Chiese Ovetto.


"Ho capito un po' meglio i Fulmini Divini nel mio corpo. Se usassi di nuovo l'Attacco Assassino delle Saette, probabilmente non sarebbe più stancante come prima. Sarebbe meno dannoso per il mio corpo." Disse Chu Feng.


"Ottimo. Allora, quando diventerai un Martial Emperor, non avresti un potere combattivo capace di sormontare cinque livelli? Martial Emperor al tuo stesso livello non potrebbero competere con te. Ahah..." Ovetto rise molto contenta. C'era un motivo per cui era così felice.


I geni di massimo livello possedevano tutti un potere combattivo sconvolgente. Quando Chu Feng entrava in contatto con altri esperti, non era difficile notare che gli unici della sua generazione capaci di competere con lui erano persone dal talento incredibile.


In effetti tra tutti i coltivatori capaci di diventare Martial Emperor, chi non possedeva un potere combattivo strabiliante? Senza un minimo di talento, come sarebbero potuti arrivare a quel punto?


In altre parole, una volta raggiunto lo stadio di Martial Emperor, il potere combattivo sconvolgente sarebbe diventato insignificante perché anche gli altri avrebbero avuto un talento del genere.


Chu Feng però era diverso. Avrebbe potuto dominare tutti gli altri geni della sua stessa generazione e in futuro, una volta diventato Martial Emperor, avrebbe potuto fare lo stesso.


Inoltre il vantaggio che aveva sarebbe diventato ancora più netto. Dopotutto, vista la sua situazione, Chu Feng avrebbe potuto ottenere un potere combattivo ancora più formidabile. Come aveva detto Ovetto, forse avrebbe ricevuto una forza sconvolgente capace di sormontare cinque livelli una volta diventato Martial Emperor.


Così, anche se tutti i Martial Emperor fossero stati dei talenti che potevano contendere con guerrieri di tre livelli in più rispetto al loro, Chu Feng avrebbe potuto batterli comunque.


Solo pensare a come poteva contendere con Martial Emperor di due livelli superiori al suo avrebbe sbalordito molte persone.


Erano stati i Fulmini Divini a donare a Chu Feng questa potenza. Alla fine era dovuto al suo sangue, la sua stirpe era troppo potente.


Fin dall'inizio Chu Feng era destinato a continuare a crescere. Prima o poi avrebbe seminato la gente della Terra Sacra delle Arti Marziali. Solo gli abitanti del Mondo Esterno avrebbero potuto tenere il passo con lui.


"Creak!!"


Proprio in quel momento la porta della sua residenza si aprì. Era zia Lian.


Anche se non era una persona estranea, Ovetto tornò frettolosamente nello spazio degli spiriti di Chu Feng.


"Chu Feng sei qui?"


Zia Lian era una Sciamana. Capì con una sola occhiata che c'era una formazione Spirit attorno alla camera di Chu Feng. Così non superò con la forza la barriera.


"Woosh!"


Chu Feng fece un cenno e rimosse la formazione Spirit.


"È proprio vero, sei riuscito ad avanzare di livello. Congratulazioni!" Disse zia Lian con un sorriso raggiante quando vide Chu Feng.


"Zia Lian, ho causato dei guai, vero?" Chiese Chu Feng.


"Causato guai? Cosa dici?" Zia Lian fece finta di niente.


"Il fenomeno anormale che ho causato dovrebbe aver scosso un po' il clan imperiale Nangong. Qualcuno ha iniziato a considerarmi una minaccia?" Chiese Chu Feng.


"Naturalmente, ma non è un grosso problema." Disse la donna.


"Non è davvero un problema? Allora, se desiderassi andarmene adesso, potrei farlo?" Chiese Chu Feng.


"Questo..." Zia Lian iniziò ad esitare, poi smise di sorridere e disse: "Non posso proprio nasconderti niente."


"Chu Feng, la situazione adesso è particolare, ma non biasimarli. Dopotutto in quanto membri di alto livello del clan devono pensare al bene comune, hanno la responsabilità di proteggere il clan."


"Tuttavia, se farai come ti dico, ti garantisco che rimarrai sano e salvo e che nessuno nel clan ti farà del male."
                                


                                



