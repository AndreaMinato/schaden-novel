---
title: Capitolo 1634 – Creare Formazioni Spirit
pubDate: 2025-06-05T09:15:50.991Z
tags:
    - mga
---


<em>Capitolo regolare,
10 capitoli in coda (Federico), 0/3
-Schadenfreude</em>


"Zia Lian, cosa vuole che faccia? Vorrei sentire i dettagli."


"È andata così..." Zia Lian menzionò come il capoclan aveva intenzione di insegnare a Chu Feng e agli altri la tecnica segreta. Ma gli disse deliberatamente di fare del suo meglio per nascondersi in un angolo tra la folla e nascondere la sua aura, così che la tecnica segreta non lo scegliesse.


"Capisco. La tecnica segreta naturalmente sceglierà la persona con il talento e il potenziale migliori."


"Hanno intenzione di usarla per mettere alla prova il mio talento. Se la tecnica segreta non mi sceglierà, potrò sfuggire a questa calamità, ma se lo farò, probabilmente mi daranno la caccia." Chu Feng sorrise. Era riuscito ad intuire le intenzioni del clan imperiale Nangong.


"Non dire così, potrebbe non andare male come immagini." Disse zia Lian.


"Non deve difenderli. Se fossero persone dai princìpi saldi, non mi impedirebbero di andarmene. Tuttavia non solo mi stanno fermando, ma hanno anche intenzione di mettermi alla prova. Come può non capire che sorta di persone sono?" Chiese con un sorriso Chu Feng.


Zia Lian rimase in silenzio. In quel momento mostrò un profondo senso di colpa. Stava rimpiangendo proprio la sua decisione di invitare Chu Feng nel clan imperiale Nangong, si sentiva responsabile.


Chu Feng era solo avanzato di stadio. Che male aveva fatto? Era stata lei ad aver commesso un errore. Non l'avrebbe dovuto portare qui.


"Chu Feng, è tutta colpa mia." Disse con un'espressione di scusa zia Lian.


"Non dica così. Anche se la situazione non sembra molto promettente, non la biasimerò per questo."


"Diciamola così. Anche se diventassi il nemico del clan imperiale, lei, Nangong Ya, Baihe e Moli sarete ancora miei amici." Rispose con un sorriso il giovane.


La compostezza di Chu Feng scioccò zia Lian.


In quel momento la donna aveva scoperto che Chu Feng era molto più maturo rispetto ai suoi coetanei. Anche di fronte alla morte, non mostrava paura e la sua mente era estremamente lucida.


"Chu Feng, la tua saggezza ti permetterà sicuramente di diventare una persona molto capace in futuro."


"Inoltre non ti preoccupare. Dato che ti ho portato qui, ti aiuterò anche ad uscirne. Se hanno davvero intenzione di uccidermi, dovranno prima passare sul mio cadavere."


"Non è perché sono arrogante, ma perché chiunque nel clan imperiale dovrà pensarci bene prima di uccidermi." Disse ad alta voce zia Lian. Probabilmente stava cercando deliberatamente di farsi sentire da qualcuno.


Dopo che finì di parlare, zia Lian uscì dalla stanza di Chu Feng. Tuttavia non lasciò l'area, si diresse fuori dalla residenza di Chu Feng, fece un cenno e creò una formazione dorata brillante che coprì la dimora del giovane. Dopodiché si sedette a gambe incrociate e chiuse gli occhi.


Chu Feng ne fu commosso. Sapeva che zia Lian aveva intenzione di proteggerlo, che voleva seguirlo per proteggerlo.


Il fatto che zia Lian fosse disposta a fare tutto questo per Chu Feng nonostante fosse un membro del clan Nangong dimostrava il suo carattere. Di sicuro era una persona molto leale.


"Chu Feng, useranno la tecnica segreta per mettere alla prova il tuo potenziale domani. Cos'hai intenzione di fare? Ti nasconderai davvero in un angolo, nascondendo il tuo potenziale e lasciando che qualcun altro ottenga la tecnica segreta? Stiamo parlando di una tecnica segreta eh." Disse Ovetto.


"Eheh... anche se deluderò zia Lian, non sono il tipo da lasciarmi sfuggire un bel bocconcino." Disse con un sorriso malizioso Chu Feng.


"Ahah, così va meglio. Questo è il Chu Feng che conosco. È solo un clan imperiale Nangong, chi si credono di essere?"


"Se vogliono giocare, giocheremo con loro. Giocheremo con loro fino alla morte." Ovetto divenne molto contenta. Sembrava una bambina dispettosa. Non temeva le provocazioni degli altri, temeva solo di annoiarsi.


Chu Feng non dormì quella notte. Invece usò le Pietre Spirit del Marchio del Drago per creare tre formazioni.


La prima era la formazione per infrangere i sigilli, la seconda era il Vincolo degli Spiriti Malvagi. Mentre la terza era la formazione del Deposito d'Energia.


Non c'era bisogno di menzionare le prime due, avevano la funzione più importante di liberare e controllare lo spirito Asura nel corpo di Chu Feng.


Per quanto riguardava la formazione del Deposito d'Energia, era per immagazzinare l'energia Spirit da Sciamano del Marchio del Drago. Dopotutto, quando la formazione per infrangere sigilli e il Vincolo degli Spiriti Malvagi si fossero attivate, avrebbero avuto bisogno di un'enorme quantità di energia. Inoltre non sarebbe bastata energia Spirit ordinaria, solo quella di uno Sciamano dal Mantello Reale del Marchio del Drago sarebbe stata utile.


Allora sarebbe stato troppo stancante per Chu Feng raffinare pietre Spirit del Marchio del Drago mentre attivava le formazioni.


Questo era il motivo per cui aveva creato la formazione del Deposito d'Energia. Avrebbe convogliato tutta la forza dalle pietre alla formazione.


Poi avrebbe trasferito la formazione del Deposito d'Energia nel suo corpo. Usando la formazione come mezzo, avrebbe conservato energia del Marchio del Drago nel suo organismo.


Una volta che ne avesse avuto bisogno, avrebbe potuto rilasciarla.


Tuttavia per creare queste tre formazioni Spirit non avrebbe avuto bisogno di un'intera notte. Dopotutto era un processo molto veloce.


La ragione per cui aveva speso così tanto tempo era perché aveva sistemato con cautela le due formazioni Tabù estremamente pericolose, la formazione per infrangere sigilli e il Vincolo degli Spiriti Malvagi nella sua mano sinistra e nella destra. Inoltre aveva ideato un meccanismo per cui le due formazioni si sarebbero attivate simultaneamente nel momento in cui avesse unito le mani.


Così sarebbe riuscito ad usarle subito per rilasciare lo spirito Asura durante un momento critico.


"Se possibile, spero proprio di non doverle usare."


Chu Feng si guardò le mani all'apparenza ordinarie e sorrise lievemente. Solo lui sapeva quanto erano pericolose adesso.


Il motivo per cui Chu Feng aveva passato una nottata a fare questi preparativi era perché non si fidava del clan imperiale Nangong.


Anche se Chu Feng non era certo di poter controllare con successo l'altro Spirito Asura, era sicuro che l'avrebbe liberato e l'avrebbe trasformato in uno Spirito Malvagio non appena avesse unito le mani.


Allora sarebbe andato tutto bene se Chu Feng avesse potuto controllarlo con successo. Tuttavia, se non ci fosse riuscito, data la sua natura assassina, avrebbe sicuramente causato un massacro.


Così sarebbe stata la forza e la fortuna del clan a decidere se sarebbe riuscito a sfuggire a questa calamità...


Il cielo si rischiarò. Chu Feng usò gli Occhi Celesti per guardare fuori e scoprì che la gente del clan imperiale Nangong era diventata irrequieta. Molti si erano radunati fuori dalla sua residenza.


Erano venuti perfino Nangong Ya e le sorelle Nangong.


Tuttavia, visto che zia Lian stava sorvegliando questo posto, nessuno poté entrare nella residenza di Chu Feng. Potevano solo guardare silenziosamente da fuori.


I loro sguardi contenevano ostilità, curiosità e anche paura.


Tuttavia su una cosa non c'erano dubbi. Chu Feng aveva attirato l'attenzione di tutti i membri del clan imperiale Nangong.
                                


                                



