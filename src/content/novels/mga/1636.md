---
title: Capitolo 1636 – Lusinga
pubDate: 2025-06-05T09:15:50.992Z
tags:
    - mga
---


<em>Capitolo sponsorizzato, ringraziamo Federico!
8 capitoli in coda (Federico), 0/3
-Schadenfreude</em>


"Woosh!!"


All'improvviso l'Immortale Baimei fece un cenno. Poi apparirono molte entrate nella formazione Spirit.


"Amici, la leggendaria tecnica misteriosa dell'Immortale dell'acqua è lì dentro. Entrate." Disse lo Sciamano Baimei.


Dopodiché Chu Feng e gli altri iniziarono a dirigersi verso la barriera. Zia Lian lo seguì.


"Nangong Lian, è una questione che riguarda la generazione più giovane, non devi unirti a loro." Nangong Huayi però la fermò prima che potesse entrare.


"Va tutto bene zia Lian. Posso occuparmene da solo." Disse con un sorriso Chu Feng.


Dopo un momento di esitazione, zia Lian si fermò. Rimase fuori dalla formazione Spirit a sorvegliare.


Nel frattempo Chu Feng e gli altri erano entrati nella formazione e videro la stele blu al centro della formazione. Sapevano tutti che doveva essere l'oggetto in cui era sigillata l'abilità e che più si fossero avvicinati e più avrebbero avuto l'occasione di ottenere quella tecnica segreta.


Così tutti si precipitarono verso la stele. Naturalmente Nangong Tianlong e gli altri erano di fronte alla folla perché nessuno avrebbe osato lottare contro i principi. Un particolare degno di nota era che perfino Meng Xiaoyan era davanti al gruppo insieme a Nangong Tianlong e agli altri.


Stranamente molti intuirono che i principi erano ostili nei confronti di Chu Feng e così gli bloccarono la strada per impedirgli di avanzare. Così lo forzarono a restare in un angolo.


Chu Feng si limitò a sorridere e ad ignorarli, non aveva nemmeno intenzione di lottare per il posto più vicino alla stele.


Possedeva quattro tecniche segrete e conosceva molto bene la loro natura. In uno spazio di queste dimensioni, indipendentemente in che punto si nascondesse, la tecnica segreta avrebbe potuto percepirlo e così avvicinarsi sarebbe stato inutile.


Mentre guardava la gente del clan imperiale Nangong spingersi l'un l'altro per avvicinarsi alla stele blu, Chu Feng aveva la sensazione di stare guardando un gruppo di pagliacci.


"Chu Feng, hai creato un fenomeno spettacolare la scorsa notte. Come ci sei riuscito? Hai un Corpo Divino? Ma il potere dei tuoi fulmini sembra diverso dagli altri Corpi Divini. Come hai fatto?" All'improvviso risuonò una voce familiare. Quando si voltò, Chu Feng vide Nangong Baihe e Nangong Moli avvicinarsi. Dietro di loro le seguiva Nangong Ya.


"La tecnica segreta sta per comparire. Non dovreste rimanere qui." Disse scherzosamente Chu Feng.


"Non abbiamo mai avuto intenzione di ottenerla, inoltre non potremmo farlo anche se desiderassimo lottare per conquistarla. Non è la tecnica segreta a scegliere il suo padrone?"


"Si può sottomettere una tecnica segreta solo con una forza assoluta e nessuno di noi è in grado di farlo. Inoltre è chiaro che la tecncia segreta non sceglierà me, così ho deciso di arrendermi." Disse con un sorriso Nangong Baihe.


"Sorellina Baihe, dovresti smettere di fingere. Da come la vedo, sapevi che la tecnica segreta avrebbe scelto Chu Feng. Per questo sei venuta qui, così da poter ammirarla da vicino." Disse con un sorriso Nangong Ya.


La giovane gli lanciò un'occhiata di sottecchi e poi disse con un dolce sorriso: "Sei così intelligente, hai capito tutto."


"Fratellone Chu Feng, hai davvero fatto apparire tu quei sei fulmini la scorsa notte? Sei davvero incredibile!" Nangong Moli guardò Chu Feng ad occhi spalancati. Aveva un'espressione adorante.


"Incredibile? Devi sapere che il tuo fratellone è sul punto di perdere la vita." Chu Feng accarezzò la testa a Nangong Moli mentre sorrideva.


Chu Feng lo aveva detto un po' scherzosamente, ma le espressioni di Nangong Baihe e Nangong Ya cambiarono dopo che sentirono queste parole. Erano pieni di inquietudine.


In effetti si stavano forzando a sorridere. Sapevano che probabilmente si stava per abbattere una catastrofe su Chu Feng, ma non potevano farci nulla. Provavano un'enorme vergogna all'idea di non poterlo aiutare.


"Buzz!!"


Proprio in quel momento, la formazione all'improvviso diventò trasparente come vetro. Non solo le persone dentro la barriera potevano vedere chi c'era fuori, ma la gente all'esterno poté vedere cosa stava succedendo dentro la formazione.


"Preparatevi. Sto per fare uscire la tecnica segreta." Avvertì l'Immortale Baimei. Poi iniziò a formare incessantemente sigilli con le mani. Era così veloce che gli altri non riuscirono a vedere i suoi gesti, potevano solo scorgere immagini residue.


"Rumble!!"


Allo stesso tempo, la stele blu iniziò ad ondeggiare tremolate. L'intero palazzo sotterraneo sussultò a sua volta.


Una runa dorata abbagliante cominciò a brillare ad intermittenza sulla stele blu, era davvero splendida.


La mentalità della folla iniziò a cambiare, divennero tutti estremamente nervosi, sia le persone dentro che quelle fuori dalla formazione.


Nessuno poteva prevedere chi sarebbe stato scelto dalla tecnica segreta, ma la desideravano tutti.


C'era solo un'eccezione; Chu Feng. Chu Feng era così calmo e composto che era strano. Sembrava un passante che guardava uno spettacolo.


"Bang!!"


All'improvviso ci fu un'esplosione fragorosa. La stele si frantumò, rivelando una luce blu.


Era una sostanza simile ad una Coscienza e aveva l'aspetto di una persona. Tuttavia l'acqua stava scorrendo per tutto il suo corpo. Esatto, era una persona fatta d'acqua.


Era alta diverse decine di metri e sembrava davvero impotente. Tuttavia aveva un aspetto davvero amichevole e stava osservando con tranquillità la folla che aveva di fronte.


La tecnica misteriosa dell'Immortale dell'Acqua era all'altezza del suo nome, un'esistenza simile ad un immortale. Anche se era molto potente, pareva estremamente raffinata.


Tuttavia la sua aura era indubitabile, era l'aura impareggiabile dell'Antica Era.


"Porgiamo i nostri rispetti al Lord Immortale dell'Acqua."


Nangong Tianlong e gli altri si rassettarono l'abito e si inchinarono cortesemente mostrando dei sorrisi.


Dopo di loro, molti altri del clan cominciarono ad imitarli e iniziarono a lusingare la tecnica misteriosa dell'Immortale dell'Acqua. Naturalmente lo stavano facendo perché volevano entrare nelle sue buone grazie.


"Non male, siete tutti piuttosto cortesi." La tecnica misteriosa dell'Immortale dell'Acqua annuì verso la folla.


Nangong Tianlong e gli altri si riempirono di gioia vedendo la sua approvazione. Pensarono di essere stati estremamente astuti e di aver attirato l'attenzione della tecnica.


"Lord Immortale dell'Acqua, ho sentito già parlare del suo grande nome. Ho sentito che è capace di vedere la forza dei nostri talenti e del nostro potenziale. Sarebbe disposto a valutare il mio talento?"


"Sarebbe una benedizione di tre vite per noi se potessimo ricevere la valutazione del Lord Immortale dell'Acqua." Disse con un'espressione umile Nangong Tianlong.


Il suo atteggiamento era estremamente rispettoso e servile. Pareva che si fosse già dimenticato di essere un principe. Non stava più mostrando il nobile orgoglio che possedeva di solito, si stava inchinando.


Si era abbassato fino a questo punto per ottenere la tecnica misteriosa dell'Immortale dell'Acqua.
                                


                                



