---
title: Capitolo 1638 – Pagarne il Prezzo
pubDate: 2025-06-05T09:15:50.992Z
tags:
    - mga
---


<em>Capitolo sponsorizzato, ringraziamo Federico!
6 capitoli in coda (Federico), 0/3
-Schadenfreude</em>


"Cosa significa questo? Chu Feng è un mio ospite. Da quando la sua libertà personale è diventata qualcosa di cui potete decidere?" Chiese freddamente zia Lian.


"Nangong Lian, non preoccuparti, non farò nulla a Chu Feng. Mentre puoi portarlo via, la tecnica misteriosa dell'Immortale dell'Acqua è un tesoro del nostro clan. Non può portarselo via." Disse Nangong Huayi.


"Cos'hai detto? Non può portarsi via la tecnica misteriosa dell'Immortale dell'Acqua? Intendi dire che vuoi ucciderlo?!" Zia Lian si infuriò. Anche se sapeva che Nangong Huayi e gli altri avevano intenzione di fare del male a Chu Feng, non aveva previsto che sarebbero arrivati così presto.


Era come aveva detto Chu Feng. Quel raduno era solo una prova. Finché fosse stato capace di ottenere la tecnica misteriosa, ciò che lo aspettava sarebbe stata solo la morte.


Anche se anche Nangong Lian se l'era immaginato, non poteva accettare che il suo clan si comportasse in modo così spudorato.


"Nangong Lian, cosa pensi di fare? Chi ha detto che bisogna uccidere per rimuovere la tecnica segreta? Non dimenticarti che al momento l'Immortale Baimei è il nostro Anziano nominale, con lui presente, è possibile privare Chu Feng della tecnica segreta senza ucciderlo." Disse Nangong Huayi.


"Cosa ti fa pensare che ti crederemo?" Disse zia Lian con un'espressione poco convinta.


"Se non mi credi, puoi venire con noi." Rispose Nangong Huayi.


All'improvviso Chu Feng intervenne: "Andiamo."


"Chu Feng, tu..." Zia Lian sussultò.


"Non credo che mi faranno del male, dopotutto è il clan imperiale Nangong. Non credo che si abbasseranno a maltrattare il più debole." Disse Chu Feng con un sorriso.


"Vedi? Anche Chu Feng dice così, hai ancora intenzione di fermarci?" Chiese Nangong Huayi con un sorriso.


"Molto bene, verremo con voi."


"Nessun problema." Nangong Huayi sorrise lievemente, poi iniziò a fare loro strada.


Nangong Rongsheng non partì subito, continuò a rimanere accanto a Chu Feng e a zia Lian. Solo quando i due iniziarono a seguire il suo compare iniziò a muoversi.


Anche se il clan imperiale era circondato da delle mura, era estremamente vasto. Non solo gli edifici qui erano d'oro, c'erano innumerevoli laghi, fiumi estremamente lunghi e delle catene montuose ininterrotte.


Nangong Huayi portò Chu Feng e zia Lian in una catena montuosa, poi si fermò.


Chu Feng iniziò ad esaminare l'ambiente attorno, notò che era un ottimo posto per mettere a tacere qualcuno. Così iniziò a riempirsi di irrisione e ferocia.


Lo sguardo di zia Lian divenne tagliente mentre chiedeva con cautela: "Dov'è la formazione Spirit di cui parlavate tutti? Dov'è l'Immortale Baimei?"


"Ahah... una cosa del genere non richiede l'intervento dell'Immortale." Disse Nangong Huayi.


Chu Feng disse con tono freddo: "Basta con le sciocchezze. Se desideri uccidermi fai pure." Mentre parlava, avvicinò le mani. I suoi palmi quasi si stavano per toccare.


"Cosa intendi dire?" Chiese Nangong Huayi fingendo di essere confuso.


"Un branco di persone disoneste, eppure fingi ancora di essere confuso? Non capisci cosa intendo? Non c'è problema, te lo dirò."


"Primo, non sono stato io ad aver chiesto di partecipare al raduno, siete stati voi ad invitarmi lì."


"Che intenzioni c'erano dietro il vostro invito? Non era per darmi l'occasione di ottenere la tecnica segreta? E ora, dopo che la tecnica segreta mi ha scelto, state rifiutando di riconoscerlo e volete derubarmi."


"Un conto sarebbe stato privarmi della tecnica segreta e basta. Tuttavia che bisogno c'è di trovare un posto nascosto per farlo? È chiaro che mi consideriate una spina nel fianco e che vogliate eliminarmi." Disse Chu Feng.


"Fallo." L'espressione di Nangong Huayi divenne gelida. Mosse la manica e una frusta color oro brillante apparì nella sua mano. Poi scagliò un attacco verso zia Lian.


"Dannazione!" La donna cercò di schivare, ma Nangong Rongsheng la trattenne. Alla fine la frusta color oro brillante la avvolse, legandola stretta.


"Nangong Huayi, Nangong Rongsheng, cosa state facendo?! Lasciatemi immediatamente altrimenti dovrete sopportare le conseguenze delle vostre azioni!"


Zia Lian si stava dimenando più che poteva, ma ogni sua lotta era futile. La frusta possedeva il potere di legarla. Inoltre Nangong Rongsheng la stava infondendo con potere da Martial Emperor.


Zia Lian era piena di rimpianto. Pensò di essere stata una sciocca. Sapeva che non ci si poteva fidare di Nangong Rongsheng e Huayi, eppure aveva portato Chu Feng in questo posto. Si sentiva responsabile.


Nangong Huayi ignorò completamente le intimidazioni di zia Lian, invece guardò Chu Feng e rise: "Sei proprio intelligente, sei riuscito a capire che non ti lasceremo andare."


"Tuttavia non capisco. Dato che sapevi già che saresti andato incontro ad una catastrofe, perché hai comunque cooperato con noi? Non temi proprio la morte?"


"Chi non temerebbe la morte? È solo che non ho paura di voi." Disse Chu Feng.


"Che arroganza! Osi rispondere anche quando sei spacciato."


"So che hai delle origini straordinarie e che sei un ospite invitato da zia Lian. Così che ne dici di rinunciare volontariamente alla tecnica misteriosa? Così lascerò intatto il tuo cadavere." Disse Nangong Huayi.


"Rinunciarci? Perché dovrei? La tecnica misteriosa dell'Immortale dell'Acqua ha scelto me. Questo significa che mi ha riconosciuto. Come potrei tradirla?"


"Inoltre, quando mi ha scelto, era presente anche la giovane generazione del vostro clan, eppure la tecnica misteriosa ha comunque scelto me. Perché secondo voi?"


"Da come la vedo, non è il mio talento ad essere troppo sbalorditivo, è la giovane generazione del vostro clan ad essere troppo inutile."


"Specialmente quei tre principi e quella principessa che ha modificato il suo aspetto. Non solo manca loro talento, sono anche privi di morale. Se la tecnica misteriosa dell'Immortale dell'Acqua li seguisse, non si degraderebbe a sua volta?" Chu Feng li derise.


"So che osi dire falsità solo perché sai che non potrai sopravvivere. Tuttavia ti dirò questo, chi osa insultarci dovrà pagarne il prezzo."


"Non ti lascerò morire pacificamente, ti farò soffrire, ti farò implorare di ucciderti. Questo è il prezzo che pagherai per aver insultato il nostro clan."


"Ahahah..." All'improvviso Chu Feng scoppiò a ridere. La sua risata era così fragorosa che spaventò tutti gli uccelli nel raggio di mille miglia.


"Perché stai ridendo?" Chiese freddamente Nangong Huayi. Non riusciva a capire il giovane di fronte a lui. Questo Chu Feng sembrava non avere la minima paura, ma più si comportava così e più Nangong Huayi aveva la sensazione di non poterlo risparmiare. L'aura che emanava, dalla testa ai piedi, era pericolosa.


"Prezzo, che prezzo."


"Non c'erano ostilità tra di noi, eppure volete uccidermi. Siete irragionevoli e non avete il minimo riguardo nella vita degli altri."


"Tuttavia lasciate che vi dica questo. Non sono una persona facile da maltrattare. Desiderate uccidermi? Allora ve la farò pagare." Lo sguardo di Chu Feng divenne arrabbiato e spietato.
                                


                                



