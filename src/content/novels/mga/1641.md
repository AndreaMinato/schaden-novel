---
title: Capitolo 1641 – Branco di Formiche
pubDate: 2025-06-05T09:15:50.992Z
tags:
    - mga
---


Capitolo sponsorizzato, ringraziamo Federico!
4 capitoli in coda (Federico), 0/3
-Schadenfreude</em>


Gli edifici del clan imperiale Nangong erano tutti dotati di formazioni Spirit speciali, così non solo erano fatte d'oro appariscente, ma erano anche resistenti.


Tuttavia lo spirito malvagio poteva distruggerli semplicemente schiacciandoli, senza lasciare nemmeno un muro in piedi.


"Cosa sta succedendo esattamente?! Cos'è quello? Datemi subito una spiegazione!" Il capoclan Nangong Beidou era su una piattaforma di sorveglianza. Guardò Nangong Rongsheng, che si stava inginocchiando di fronte a lui, e lo questionò con tono freddo.


"È Chu Feng, quel mostro è ciò in cui si è trasformato Chu Feng. Non è umano, è un mostro. Ha ucciso Nangong Huayi con un solo colpo." In quel momento Nangong Rongsheng stava tremando sempre più intensamente.


Aveva visto con i suoi occhi la nascita di uno spirito malvagio Asura e come aveva ucciso Nangong Huayi con un solo attacco. Era davvero spaventato.


"Quel moccioso ha un'abilità del genere?!"


Sentendo queste parole, Nangong Beidou diventò verde. Iniziò a provare rimpianto mentre guardava le fiamme nere che formavano l'enorme mostro umanoide e la sua testa che raggiungeva le nuvole.


Rimpiangeva la sua decisione frettolosa di uccidere Chu Feng, alla fine aveva causato una grande calamità. Oggi il suo clan sarebbe andato incontro ad un grande disastro. Sarebbe stata una fortuna se fossero riusciti a sopravvivere. Se avessero fallito però, le fondamenta del clan vecchie decine di migliaia di anni probabilmente sarebbero state distrutte.


"Lord capoclan, cosa dovremmo fare? Cosa possiamo fare adesso?" Anche se era un Martial Emperor, Nangong Rongsheng si spaventò così tanto che iniziò a piangere. Era evidente quanto fosse scioccato.


"Che disgrazia! Cos'altro possiamo fare? Naturalmente dobbiamo ucciderlo!"


"Guardati, non sembri in grado di combattere. Non piagnucolare di fronte a me. Va a proteggere i principi così che possano fuggire sani e salvi dalla città." Disse Nangong Beidou.


"Sì." Nangong Rongsheng non esitò. Scattò e lasciò immediatamente la torre di sorveglianza. Per lui non dover combattere lo spirito malvagio era un'enorme benedizione.


"Rumble!!"


Proprio in quel momento risuonò un'esplosione assordante. La grande formazione del Drago Dorato, che era stata creata dallo sforzo congiunto di dodici Martial Emperor e diverse migliaia di Semi Martial Emperor fu distrutta dallo spirito Asura.


non solo i dodici draghi dorati si sgretolarono, diverse centinaia di Semi Martial Emperor si ridussero in schizzi di sangue. Inoltre due Martial Emperor di primo livello furono afferrati dallo spirito malvagio e stretti fino a venire ridotti in poltiglia.


Così due Martial Emperor dalla forza eccezionale erano stati uccisi sul posto.


"Scappate!"


In un istante, sia i Martial Emperor che i Semi Martial Emperor iniziarono a fuggire. Questo perché sapevano bene che, senza la protezione della formazione, non potevano competere con lo spirito malvagio. Se fossero rimasti qui, sarebbero solo andati incontro alla morte.


Vedendo questa scena, intento omicida emerse nello sguardo di Nangong Beidou. Mosse i palmi e tirò fuori una lunga lama rossa e una lancia blu.


Erano due Armamenti Imperiali Incompleti, ma erano armi fuori dal comune. Se usate simultaneamente, la loro potenza sarebbe aumentata.


"Woosh!!"


Dopodiché Nangong Beidou avanzò. Scomparì dal posto e riapparì di fronte allo spirito malvagio, bloccandolo.


Anche se era piccolo e sembrava un granello di polvere in confronto al mostro Asura che arrivava fino alle nuvole, possedeva un'aura eccezionale. Non pareva più debole dello spirito malvagio.


"Chu Feng? Non credo che sia lui. Tuttavia, indipendentemente da cosa sei, non potrai fare un altro passo avanti oggi." Disse con tono freddo Nangong Beidou.


"Capoclan Nangong, siamo venuti ad aiutarti." Proprio in quel momento, l'Immortale Baimei arrivò insieme al suo gruppo di Sciamani dal Marchio del Serpente.


"Fratello Baimei, ritirati presto. Questo mostro non è qualcosa che puoi affrontare." Disse Nangong Beidou.


"Capoclan Beidou non si preoccupi. L'ho sondato con attenzione. È uno spirito malvagio Asura. Altrimenti non potrebbe avere una forza combattiva così formidabile."


"Spirito malvagio del mondo Asura?" Nangong Beidou iniziò ad accigliarsi, era ancora più scioccato.


Chiaramente non si aspettava che il mostro di fronte a lui avesse delle origini così incredibili. Tutti sapevano delle leggende riguardo al mondo Asura. Come poteva non esserne scioccato?


"È davvero uno spirito malvagio del mondo Asura. Altrimenti non sarebbe così potente. Tuttavia non si deve preoccupare. Ciò che gli spiriti malvagi temono di più è il talismano di Soppressione del Male. Mentre lo combatterà, userò il talismano e così riuscirà a batterlo." Disse l'Immortale Baimei.


"Molto bene, iniziamo." Rispose il capoclan.


"Woosh, woosh, woosh!!"


L'Immortale Baimei e gli altri cominciarono ad attivare i talismani di Soppressione del Male. Come corde, si unirono e iniziarono a girare attorno allo spirito malvagio.


Lo spirito Asura rimase fermo sul posto. Non solo non li schivò, non reagì. Sembrava che stesse aspettando di venire attaccato.


Così il talismano di Soppressione del Male iniziò a legarlo e a coprirlo completamente.


"Tabù Terrestre: Re Drago del Fuoco."


 "Tabù Terrestre: Re Drago dell'Acqua."


Allo stesso tempo Nangong Beidou attaccò. Sia la sua potenza che l'aura dei suoi attacchi erano più potenti di quelle dell'Immortale Baimei e degli altri Sciamani.


La lama nella sua mano si trasformò in un drago di fiamme, la lancia nell'altra si tramutò in un drago d'acqua. Le creature erano entrambe enormi e arrivavano fino al cielo.


Mentre lo spirito malvagio era legato, i due draghi spalancarono le fauci e iniziarono a morderlo.


Ad ogni attacco, creavano un buco nel corpo dello spirito malvagio. Una grande quantità di fiamme nere furono strappate via dal suo corpo.


A questo punto i due draghi morsero con ancora più ferocia. Sembrava che volessero divorarlo vivo.


"Presto, guardate, stanno eliminando quel mostro!"


"È il Lord capoclan. È arrivato il Lord capoclan!"


"Grandioso! Quel maledetto mostro ha osato uccidere i nostri compagni e distruggere la nostra casa. Deve morire!"


"Lord capoclan, urrà! Uccida il mostro per noi!"


Anche se i membri del clan Nangong stavano fuggendo disordinatamente, stavano ancora prestando attenzione allo spirito malvagio. Quando videro il mostro legato e venire morso dai due enormi draghi, naturalmente si riempirono di gioia.


"Roaaaaaaaaar!!"


Tuttavia in quel momento risuonò un ruggito tonante. Era la voce dello spirito Asura.


I draghi del fuoco e dell'acqua emisero grida miserabili, poi precipitarono a terra sollevando una tempesta di polvere.


"Bang!!!"


Riecheggiò un'altra esplosione. I talismani di Soppressione del Male che legavano lo spirito Asura si frantumarono.


I draghi che ora giacevano a terra emisero delle urla agghiaccianti e poi esplosero, trasformandosi in onde d'urto di energia che distrussero ogni edificio sul loro cammino.


Quando i loro corpi esplosero, due enormi fiamme nere riapparirono. Iniziarono a volare e si fusero nuovamente con il corpo del mostro.


Non solo lo spirito malvagio si era ripreso, i suoi occhi rossi possedevano un intento omicida ancora più intenso.


Questo intento omicida coprì completamente l'intero clan imperiale Nangong.


Figuriamoci la giovane generazione, perfino potenti esperti come l'Immortale Baimei cominciarono a tremare di paura.


Mentre tutti erano sbalorditi, lo spirito malvagio aprì le fauci e disse in modo quasi indistinto, ma con fare eccezionalmente cupo e freddo: "Un branco di... formiche."
                                


                                



