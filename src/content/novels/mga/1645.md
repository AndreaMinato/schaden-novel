---
title: Capitolo 1645 – Impedire una fuga di notizie
pubDate: 2025-06-05T09:15:50.993Z
tags:
    - mga
---


Capitolo sponsorizzato, ringraziamo Federico!
1 capitoli in coda (Federico), 0/3
-Schadenfreude</em>


"Longjian, cosa ti è successo?"


Dopo che Nangong Longjian mostrò debolezza, una donna uscì subito dalle profondità della caverna nella cascata.


Era una donna davvero splendida. Era la madre di Bai Ruochen, Bai Suyan.


Anche se Bai Suyan era già una madre, indossava ancora abiti colorati e molto rivelatori.


Tuttavia, in quel momento, adesso stava indossando un vestito molto semplice e disadorno. Non solo, rivelò un'espressione molto preoccupata quando vide le condizioni di Nangong Longjian.


"Non so da dove sia uscito fuori quello Spirito Malvagio. Poteva contendere con me anche se era chiaramente un Martial Emperor di primo livello. Se non fosse stato per il fatto che possiedo un Armamento Imperiale, probabilmente non sarei riuscito a sconfiggerlo."


"Anche se l'ho sconfitto, ho esaurito troppo potere. Il mio corpo non è riuscito a sopportarlo." Disse Nangong Longjian. Il suo tono era cambiato, sembrava estremamente debole. A quanto pareva prima si era fatto forza e aveva mostrato una facciata dura di fronte a Nangong Beidou e agli altri.


"Uno spirito malvagio Asura? Stai dicendo che ciò che ha causato caos e distruzione era uno spirito malvagio del mondo Asura?" L'espressione di Bai Suyan cambiò. Sembrava che le fosse venuto in mente qualcosa.


Notando questo cambiamento, Nangong Longjian chiese: "Cosa c'è?"


"Gli spiriti del mondo Asura sono leggende. È passato molto tempo da quando è apparso uno Sciamano Asura nella Terra Sacra delle Arti Marziali. Perché apparirebbero all'improvviso senza motivo?" Chiese Bai Suyan.


"La scomparsa dell'Energia di Confine segna la nascita del signore di un'era. Ora stiamo vivendo in un periodo difficile e in momenti del genere emergerà un gran numero di eroi."


"Sono apparsi già molti geni in quest'era. La principessina del regno degli elfi è uno di questi talenti. Non è strano che appaia uno Sciamano Asura." Disse Nangong Longjian.


"In effetti non è strano. Sono solo sorpresa perché conosco uno Sciamano Asura." Disse Bai Suyan.


"Conosci uno Sciamano Asura? Chi è? A che organizzazione appartiene?" Gli occhi di Nangong Longjian brillarono con curiosità.


"In effetti conosco uno Sciamano Asura. Quando io e Ruochen eravamo nel dominio del Legno Turchese a cercare le radici dell'albero del drago imperiale, abbiamo incontrato quello Sciamano Asura."


"È un discepolo della montagna del Legno Turchese. Ha circa la stessa età di Ruochen e ha un talento elevatissimo per la coltivazione."


"Tuttavia non credo che dovrebbe essere lui. Dopotutto, indipendentemente da quanto possa essere talentuoso, è impossibile per lui crescere al punto da poter liberare uno spirito Asura in così breve tempo." Bai Suyan scosse la testa.


La persona a cui stava pensando naturalmente era Chu Feng. Tuttavia rifiutò immediatamente la sua stessa ipotesi. Dopotutto, quando si erano separate da lui allora, Chu Feng era solo un Martial King. Inoltre non era trascorso molto tempo da allora.


Così Bai Suyan era certo che Chu Feng non sarebbe riuscito ad ottenere uno spirito Martial Emperor in così breve tempo, figuriamoci liberarlo.


"Non mi importa chi sia stato a causare questo caos. Ciò che mi importa di più ora è di Ruochen." Disse Nangong Longjian.


"Ruochen se la sta cavando molto bene. Avanti, andiamo a trovarla." Disse Bai Suyan.


"Molto bene." Nangong Longjian annuì. Anche se era impassibile di fronte ai suoi parenti, mostrava sempre affetto quando era con sua moglie.


I due continuarono ad inoltrarsi nella caverna. Dopo aver superato una formazione di occultamento, videro un'altra barriera. C'era una pozza al centro di questa formazione.


Acqua dorata riempiva la pozza. La superficie stava ribollendo. Le radici scintillanti si immergevano nell'acqua ed emanavano un potere speciale che sembrava invulnerabile.


Una splendida donna era immersa nella pozza, completamente nuda, solo la sua testa emergeva dall'acqua.


Questa donna era davvero splendida. Il suo visino emanava una fredda bellezza. Era Bai Ruochen, la persona che aveva affrontato una crisi dopo l'altra con Chu Feng nella montagna del Legno Turchese.


In quel momento, Bai Ruochen stava dormendo, ma sembrava in questo stato da molto tempo.


Anche se stava dormendo da molto tempo, aveva una pelle brillante. L'aura che emanava era molto più forte rispetto a quando era sveglia.


Inoltre mentre Bai Ruochen non stava indossando nulla, il suo corpo era avvolto da radici dorate. Ondate di potere stavano entrando nel suo corpo, depurando il suo sangue, i suoi meridiani, il suo dantian e la sua anima.


"Tra quanto tempo si sveglierà?" Chiese Nangong Longjian.


"Non lo so." Bai Suyan scosse la testa.


"Spero che faccia tutto in tempo comunque."


"Coff, coff, coff..." Proprio in quel momento, Nangong Longjian iniziò a tossire violentemente. Vedendo questo, Bai Suyan avanzò immediatamente e lo sostenne tenendolo per un braccio.


Tuttavia all'improvviso l'espressione di Bai Suyan divenne estremamente accigliata. C'era una grande quantità di sangue nero sul suo braccio, era il sangue di suo marito.


"Longjian, le tue ferite si sono aggravate di nuovo?" Bai Suyan era davvero addolorata.


"Non importa. Dopotutto prima o poi morirò." L'uomo sorrise lievemente. Sembrava che avesse accettato l'idea che fosse spacciato, ma c'era una traccia di riluttanza nei suoi occhi. Questo perché c'erano ancora persone che desiderava accompagnare, non c'era solo Bai Suyan, ma anche sua figlia.


.....


Lo spirito malvagio Asura era scappato senza lasciare traccia. Non si sentirono notizie di massacri di innocenti dopo la sua fuga.


Il clan imperiale Nangong aveva anche bloccato ogni notizia della comparsa dello spirito e della distruzione che aveva causato. Dopotutto se si fosse saputo in giro sarebbero stati solo ridicolizzati dagli altri.


Tuttavia il clan imperiale Nangong non aveva intenzione di lasciare scappare Chu Feng. Dopo un'attenta considerazione, giunsero alla conclusione che doveva essere ancora vivo. Anche se avevano già sperimentato quanto fosse spaventoso quello spirito malvagio e sapevano che Chu Feng non era un mero membro della generazione più giovane, questo li aveva solo resi più determinati ad eliminarlo.


Chu Feng aveva aspettato fuori dal loro territorio per tutto questo tempo delle notizie.


Tuttavia, dopo diversi giorni, non riuscì ad ottenere nemmeno un'informazione. Il clan imperiale Nangong rimase molto tranquillo, pareva che non fosse successo nulla.


Solo quando diversi gruppi del clan lasciarono la città e affissero dei manifesti nei centri vicini Chu Feng si rese conto che non erano stati distrutti. Anzi, sembrava che se la fossero cavata bene.


Altrimenti non avrebbero avuto il lusso di affiggere manifesti da ricercato. Per quanto riguardava chi era la persona che cercavano, era lui.


"Chu Feng? Questo Chu Feng, che sia il Chu Feng che ha sconfitto il clan imperiale Beitang con le sue tecniche Spirit nell'Isola dell'Immortale?"


"Come può essere? Non ha un ottimo rapporto con il clan imperiale Nangong? Ho sentito che diversi giorni fa Chu Feng è apparso da una formazione di teletrasporto con dei signorini del clan Nangong. Inoltre è entrato nei loro territorio insieme a quei giovani. Lungo la strada stavano perfino chiacchierando e ridendo. Pareva che stesse andando da loro come ospite."


"Come mai è diventato all'improvviso un ricercato? Che abbia commesso qualche infrazione nel clan imperiale Nangong?


Mentre altre notizie potevano non diffondersi velocemente nella Terra Sacra delle Arti Marziali, questo tipo di informazione viaggiava molto velocemente. Molti sapevano delle imprese di Chu Feng.


Quando furono affissi i manifesti, diverse persone che lo conoscevano rimasero scioccate.
                                


                                



