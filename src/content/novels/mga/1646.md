---
title: Capitolo 1646 – Cercare Informazioni
pubDate: 2025-06-05T09:15:50.993Z
tags:
    - mga
---


Capitolo sponsorizzato, ringraziamo Federico!
0 capitoli in coda (Federico), 0/3
-Schadenfreude</em>


In effetti anche Chu Feng era davvero allibito. Era entrato da poco nel Dominio del Signore, ma non solo aveva offeso il clan imperiale Beitang, ora aveva provocato anche il clan Nangong.


Inoltre Chu Feng sapeva molto bene che ora il clan imperiale Nangong lo odiava molto di più dei Beitang. Aveva preso la loro tecnica segreta e adesso c'era lo spirito malvagio.


Chu Feng aveva visto quanto era formidabile. Anche se il clan imperiale Nangong fosse riuscito a sconfiggere con successo lo spirito Asura, probabilmente avrebbe sofferto enormemente nel processo. Se non altro, la morte di Nangong Huayi, un Martial Emperor, era già una grande perdita per il clan Nangong.


Probabilmente adesso desideravano strappare i tendini, bere il sangue e divorare la carne di Chu Feng.


Tuttavia Chu Feng non sapeva che, a parte Nangong Huayi, ne erano periti altri due. L'odio del clan imperiale Nangong era più grande di quanto potesse mai immaginare.


Indipendentemente dalle sue perdite però, non era stato distrutto e Chu Feng ne fu sollevato. Se non altro questo significava che non tutti gli innocenti erano stati uccisi a causa sua.


Anche se Chu Feng era molto più tranquillo, non se ne andò subito. Invece cominciò a seguire un gruppo di membri del clan Nangong.


Non importava cosa fosse successo, lo spirito malvagio Asura era suo. Chu Feng non poteva rimanere indifferente all'idea che fosse morto solo perché non era riuscito a controllarlo.


Così voleva catturare una persona del clan Nangong così da poter indagare esattamente su cos'era accaduto nel clan imperiale Nangong quel giorno.


In quel momento Chu Feng aveva preso di mira una persona del clan imperiale Nangong. Era un uomo di mezz'età e la sua coltivazione non era debole. Tuttavia non poteva nemmeno essere considerato molto potente, era un normale Martial King di sesto livello con un potere combattivo capace di sormontare un livello.


L'uomo di mezz'età stava camminando liberamente in città e stava affiggendo i manifesti da ricercato di Chu Feng.


Era molto aggressivo. Avrebbe spinto via la gente e l'avrebbe insultata.


Approfittando del fatto che era un membro del clan Nangong, stava mostrando moltissima arroganza. In effetti nessuno in città osò provocarlo.


"Vecchio bas***o, vattene via. Devo affiggere un manifesto qui. La tua maledetta bancarella è tra le palle!"


All'improvviso questo membro del clan diede un calcio al banchetto di un anziano. Vedendo questo, il vecchio e la gente attorno scapparono via immediatamente. In un batter d'occhio, solo questo clan imperiale Nangong rimase per strada.


"Un branco di zoticoni. Guardate quanto sono inutili." Il membro del clan Nangong si strofinò il naso con il pollice e rivelò un sorriso volgare e compiaciuto quando vide la gente spaventata che fuggiva.


"Paa!!"


All'improvviso un pezzo di roccia volò da dietro e colpì con precisione la sua testa.


"Ahia!" Questa pietra era stata lanciata con molta forza e lo fece cadere direttamente. Mentre il membro del clan imperiale Nangong si sfregava la nuca, scoprì che non solo la sua testa sanguinava, ma c'era un incavo e la pietra era rimasta bloccata nella sua testa.


Questo lo fece subito infuriare. La gente in città non osava nemmeno guardarlo in faccia, eppure qualcuno aveva osato attaccarlo. Come avrebbe potuto tollerare un affronto del genere?


Così si girò e iniziò ad imprecare ad alta voce: "Figlio di pu****a! Chi ca**o mi ha colpito? Sei stanco di vivere? Sai chi sono io? Sono Nangong Dahao del clan imperiale Nangong!"


"Che ca**o? Che diavolo sta succedendo?!"


Tuttavia rimase sbalordito dopo che si girò. Non c'era nessuno dietro di lui. Anche quando sondò l'ambiente attorno, non riuscì a percepire nessuno con una coltivazione superiore alla sua attorno. Se la loro coltivazione fosse stata più debole della sua, allora sarebbe stato impossibile per loro colpirlo così.


"Ahia!"


Proprio in quel momento l'uomo urlò di nuovo e immediatamente dopo cadde a terra mentre perdeva i sensi.


C'era un uomo di mezz'età robusto dietro di lui adesso. Era Chu Feng travestito.


Mise l'uomo in un sacco di iuta speciale e poi lasciò la città per arrivare in una posizione remota e disabitata.


Inoltre, per proteggersi da ogni possibile imprevisto, creò una formazione di occultamento e una barriera di isolamento del suono. Solo allora liberò l'uomo.


"Chi ha osato colpirmi? Sei stanco di morire? Sai chi sono io? Sono..." Subito dopo essersi svegliato, iniziò ad imprecare ancora prima di aprire gli occhi.


Chu Feng lo ignorò completamente. "Pow," gli diede un ceffone che lo atterrò.


"Io faccio domande e tu rispondi. Se osi dire altre parole superflue, distruggerò la tua coltivazione." Disse con tono freddo Chu Feng.


"Wuu!!" Questo membro del clan imperiale Nangong non era uno sciocco. Quando scoprì che Chu Feng aveva una coltivazione da Martial King di nono livello e che adesso era in una foresta completamente da solo, aveva capito di essere stato rapito. Così chiuse immediatamente la bocca, non osò più imprecare e minacciarlo.


Quest'uomo era piuttosto divertente. Anche se non osava dire nulla, stava annuendo ripetutamente. Pareva che stesse dicendo 'risponderò ad ogni domanda per favore non distruggere la mia coltivazione'.


"Il clan imperiale Nangong è stato attaccato da uno spirito malvagio, vero?" Chiese Chu Feng.


"Chi sei? Come lo sai?" L'uomo ne fu immediatamente scioccato.


"Pow!"


Chu Feng non perse tempo con lui e lo schiaffeggiò immediatamente, atterrandolo di nuovo. Poi disse: "Sono io a fare le domande qui. Hai capito?"


"Sì sì sì. Per favore non distruggere la mia coltivazione!" L'uomo si alzò strisciando e iniziò ad annuire ripetutamente.


"Allora perché non stai rispondendo?" Chiese Chu Feng.


"Siamo stati attaccati da uno spirito malvagio. Anche io ero presente allora, così ho visto tutto."


"È una lunga storia. Ho sentito che stavamo tenendo un qualche tipo di assemblea dell'eredità di una tecnica segreta. Allora mi sono davvero entusiasmato, ma poi ho scoperto che non potevo partecipare per via del mio talento troppo debole."


"Questo mi ha fatto deprimere così tanto che ho iniziato a bere. Dopo aver finito di bere sono andato a dormire. Stavo dormendo profondamente quando il cielo e la terra hanno iniziato a tremare, e ho sentito dei ruggiti. Mi hanno spaventato a morte, pensavo che il cielo stesse per crollare. Mi sono alzato subito e sono uscito per vedere cosa stava succedendo."


"Una volta che ho visto cos'è successo, mi sono spaventato così tanto che mi sono pisciato addosso. Cosa credi che sia successo? Altro che cielo che crollava, era un mostro alto quanto le nuvole e stava distruggendo ogni ostacolo sul suo cammino nel clan imperiale Nangong."


"Quel mostro era troppo spaventoso. Tre dei nostri Martial Emperor sono morti per mano sua. E abbiamo perso fin troppi guerrieri al di sotto del Martial Emperor realm."


"Perfino il nostro Lord capoclan non è riuscito a competere con lui. Dopodiché i nostri tre Sommi Anziani in isolamento da cinquecento anni sono tutti usciti fuori. Eppure nemmeno loro hanno potuto competere con quella creatura."


"Alla fine è stato Lord Nangong Longjian a respingere quel mostro. Ho scoperto solo dopo quando ho chiesto informazioni che era uno spirito malvagio. inoltre sembrava uno spirito malvagio del mondo Asura."


"Cielo! Era troppo spaventoso. Non so proprio da dove sia venuto quel mostro, ma ha quasi distrutto il nostro inero clan."


"Oh giusto, non ne devi parlare agli altri. Anche se lo dicessi in giro, non dire che te l'ho detto io, altrimenti distruggeranno la mia coltivazione."


"Ehi, è strano. Fratello, come lo sapevi? Non sembri provenire dal nostro clan imperiale Nangong."


L'uomo sembrava una corda di fuochi d'artificio quando apriva la bocca, non poteva fermarsi, era proprio un chiacchierone.


Chu Feng così seppe cos'era successo quel giorno. Lo spirito malvagio Asura era stato cacciato via da Nangong Longjian. Probabilmente era rimasto ferito, ma era riuscito a scappare dal clan imperiale.


Anche se era fuggito, non c'erano state notizie di massacri da parte sua. Questo significava che lo spirito malvagio non era irrazionale come pensava Chu Feng, se non altro non era andato ad uccidere innocenti.


Il clan imperiale Nangong non era stato distrutto.


Lo spirito malvagio Asura non aveva iniziato a fare massacri incontrollati.


Questa fine aveva superato ogni immaginazione di Chu Feng, ma lo rese estremamente contento. Dopotutto era il finale che desiderava vedere di più.


Dopodiché fece domande riguardo a zia Lian, Nangong Ya e gli altri. Dopotutto era le persone per cui era più preoccupato nel clan Nangong.


"Cos'hai detto? Dillo di nuovo."


Chu Feng iniziò subito ad accigliarsi dopo aver sentito cos'era successo dall'uomo. La sua espressione cambiò drasticamente. Non erano buone notizie.
                                


                                



