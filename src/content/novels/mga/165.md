---
title: Capitolo 165 - Massacro della Corte Interna
pubDate: 2024-05-29T11:13:16.355Z
tags:
    - mga
---


CAPITOLO SPONSORIZZATO ringraziamo akisame!
Per un attimo ho pensato di nascondere il titolo e metterlo in fondo al capitolo perché poteva essere uno spoiler... ma diciamoci la verità, si può dire di tutto di Chu Feng, ma di sicuro non è diplomatico.


42 Capitoli in coda 0/3€


-Schadenfreude


Chu Feng accompagnò personalmente Chu Yue e gli altri. Solo quando la loro carrozza sparì dalla sua vista si girò per rientrare nella Scuola del Drago Azzurro. Non appena superò l'ingresso, un gruppo di Anziani lo circondò.


Erano persone del Dipartimento Punitivo. Il più debole aveva una coltivazione al primo livello dell'Origin realm e la persona che li conduceva era al secondo livello dell'Origin realm. Quando vide Chu Feng, senza alcun avvertimento gridò:"Catturatelo!"


Gli Anziani del Dipartimento Punitivo non lo consideravano nemmeno una minaccia. Ne avanzarono solo due che non alzarono nemmeno un dito. Usarono il loro Potere Origin per avvolgere Chu Feng cercando di fare pressione sul ragazzo.


Naturalmente fu del tutto inutile, il ragazzo non ne rimase minimamente influenzato.


*hu*


Avvenne un cambiamento nel corpo di Chu Feng. Uno strato di potere Origin esplose come un uragano, travolgendo istantaneamente gli Anziani del Dipartimento Punitivo.


"Ahh!"


Era inarrestabile, prima che avessero il tempo di reagire, furono schiacciati dall'aura di Chu Feng. Mentre atterravano, impallidirono e rimasero gravemente feriti.


Le persone attorno rimasero terrorizzate. Gli Anziani del Dipartimento Punitivo erano tutte all'Origin realm. Chu Feng aveva sconfitto così tanti Anziani, quindi anche lui doveva essere avanzato all'Origin realm?


"Andate a dire a Liu Chengen che deve venire di persona se vuole occuparsi di me." Chu Feng non prestò attenzione agli sguardi pieni di emozioni contrastanti della folla. Gettò un'occhiata indifferente agli Anziani del Dipartimento Punitivo prima di dirigersi verso il quartier generale dell'Alleanza Sword.


Quando arrivò, Chu Feng attaccò direttamente senza alcun avvertimento. Avrebbe infilzato il dantian di qualsiasi membro vedesse, distruggendo la loro coltivazione.


Al momento il ragazzo poteva uccidere facilmente le persone al quarto livello dell'Origin realm. Se avesse utilizzato la luce dorata, avrebbe potuto schiacciare una persona al quinto livello dell'Origin realm come una formica. Perfino le persone al sesto livello non sarebbero riuscite ad affrontarlo, figuriamoci i discepoli della corte interna allo Spirit realm.


Chu Feng non li mutilò spaccando le loro ossa, ma distrusse la loro coltivazione e lo faceva usando un solo colpo. Nonostante trapassasse solo il loro dantian, vedere diverse centinaia di discepoli della corte interna a terra era una scena orribile che avrebbe scosso delle persone normali.


"Chu Feng è tornato e al momento sta massacrando apertamente un'alleanza della corte interna! Il sangue scorre a fiumi e nemmeno gli Anziani non possono controllarlo. Questa persona è troppo sfrenata e si sta rendendo nemica tutta la Scuola del Drago Azzurro!"


Naturalmente tutta la corte interna venne a sapere delle azioni di Chu Feng. Le notizie si diffusero perfino per la zona principale e, istantaneamente ogni persona della corte interna andò ad osservare la scena.


Naturalmente il Dipartimento Punitivo della corte interna non avrebbe ignorato le azioni del ragazzo. Liu Chengen aveva condotto personalmente una spedizione di diverse centinaia di Anziani del Dipartimento Punitivo, circondando Chu Feng. Avevano perfino avuto intenzione di ucciderlo, dopotutto aveva già delle ostilità nei suoi confronti e avrebbe potuto usare quest'opportunità per ucciderlo.
Aveva intenzione di vendicare suo nipote Liu Mang.


Tutti pensarono che Chu Feng sarebbe morto, dopotutto nella corte interna il nome di Liu Chengen era ben noto. Comunque, quando la truppa di Liu Chengen arrivò al quartier generale dell'Alleanza Sword, arrivarono altre due gruppi allo stesso tempo.


Era il Padiglione degli Anziani sotto il comando di Su Rou e anche il Padiglione delle Tecniche Marziali gestito dall'Anziano Ouyang. L'Anziano Ouyang aveva portato decine di persone, mentre Su Rou circa mille. In termini di potenza, superavano completamente Liu Chengen.


"Su Rou, cos'ha intenzione di fare? Questo bambino ha infranto le regole della scuola e distrutto la coltivazione di così tanti discepoli. Il mio Dipartimento Punitivo sta cercando di arrestarlo per i suoi crimini. In quanto Anziana della Scuola del Drago Azzurro, lo sta davvero proteggendo? È davvero degna della sua posizione?" Domandò ad alta voce Liu Chengen, come se volesse far sapere a tutti che Su Rou era nel torto.


"Chu Feng è un discepolo principale, quindi anche se avesse fatto qualcosa di sbagliato, non sarebbe il suo turno di punirlo perché non ha i requisiti per farlo." Disse tranquillamente Su Rou. Gettò un'occhiata noncurante verso Liu Chengen, non lo considerava nemmeno.


"Anziano Liu, so che prova delle ostilità nei confronti di Chu Feng, ma spero che gestirà la situazione di conseguenza e che non sia condizionato dalle sue emozioni personali."


"Nonostante le azioni di Chu Feng siano lievemente eccessive, non sono state immotivate. Quando l'Alleanza Sword stava picchiando l'Alleanza Chu, dov'era il suo Dipartimento Punitivo?" Aggiunse l'Anziano Ouyang. Nonostante il suo sorriso fosse molto gentile, il suo tono era di scherno.


"Voi..." Liu Chengen non riuscì a controbattere. Non poteva affrontare né Su Rou né l'Anziano Ouyang. Quindi non poteva attaccare Chu Feng.


Comunque non era preoccupato. Dopotutto non era il solo a volerlo uccidere. Quando arriveranno le persone della zona principale, anche se non fosse intervenuto lui, Chu Feng non l'avrebbe comunque passata liscia.


"Hai davvero esagerato stavolta. Perché hai distrutto la coltivazione di così tanti discepoli? Questo problema ha stravolto tutta la Scuola del Drago Azzurro, anche se mia sorella vuole proteggerti, non riuscirà a farlo."


Anche Su Mei era arrivata. Era arrivata accanto a Chu Feng e guardò i membri dell'Alleanza Sword che stavano ricevendo un trattamento medico da parte degli Anziani. Sembrava preoccupata, naturalmente non temeva per la sicurezza dei membri dell'Alleanza Sword, ma per Chu Feng.


"Ora hai pensato a me? Quando l'Alleanza Sword stava maltrattando la mia famiglia Chu, dov'eravate?"


Si lamentò Chu Feng mentre gettava un'occhiata verso Su Mei. Non era preoccupato, né spaventato perché sapeva già usare le Formazioni Spirit quindi, non appena Zhuge Liuyun l'avesse saputo, certamente l'avrebbe preso come discepolo.


Nella Scuola del Drago Azzurro, con la protezione di quella persona, chi avrebbe osato toccarlo? Figuriamoci distruggere la coltivazione dei discepoli della corte interna, anche se li avesse uccisi, avrebbe ricevuto solo una lieve punizione e nessuno avrebbe osato provare ad ucciderlo.


"Chu Feng, se la pensi così, allora ci stai biasimando ingiustamente." Su Mei si irritò sentendo le parole del ragazzo. Mise il broncio e disse:"Nonostante sia stato Wu Jiu a maltrattare la tua famiglia Chu, in realtà era stato sotto incitamento di Gong Luyun."


"Nel giorno in cui l'Alleanza Sword aveva cominciato ad attaccare, mia sorella stava per intervenire, ma Gong Luyun è andato a trovarla."


"Voleva fare una scommessa con mia sorella. Aveva detto che, se avesse potuto sconfiggerlo, ti avrebbe risparmiato la vita nell'incontro che si terrà tra di voi. Comunque, se mia sorella avesse perso, non le avrebbe reso le cose difficili. Aveva solo chiesto che noi due non interferissimo con i problemi tra l'Alleanza Sword e l'Alleanza Chu."


"Se mia sorella non fosse diventata un'Anziana, allora sarebbe stata la discepola numero uno nella Scuola del Drago Azzurro. Inoltre la mia città dell'Uccello Vermiglio era già ostile a quella della Tartaruga Nera, quindi naturalmente mia sorella non temeva Gong Luyun. Ha accettato la scommessa, voleva dargli una lezione."


"Comunque inaspettatamente... mia sorella ha perso e di netta misura."


"Nonostante non fosse disposta a farlo, ha dovuto mantenere la parola. Quindi non ha avuto altra scelta se non distanziarsi dalla situazione, non aveva modo di intervenire." Su Mei aveva un'espressione risentita mentre parlava.





