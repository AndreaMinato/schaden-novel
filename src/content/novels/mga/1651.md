---
title: Capitolo 1651 – Quattro Grandi Tecniche Segrete
pubDate: 2024-07-30T09:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Tabù Terrestre: Mille Colpi di Lancia!" Nangong Tianshi era furioso, stavolta non usò un attacco ordinario.


I Tabù Terrestri erano molto potenti. Quando un Tabù Terrestre veniva scatenato attraverso un Armamento Imperiale Incompleto come la spada Viola Arcobaleno, ci si poteva immaginare quanto sarebbe stato formidabile.


In quel momento oltre mille raggi viola apparirono simultaneamente. Formavano una rete da cui non si poteva scappare. Con una velocità dieci volte superiore, caricarono verso Chu Feng. Se fosse stato colpito, Chu Feng sarebbe morto in modo orribile, smembrato in diecimila pezzi.


Tuttavia Chu Feng mostrò ancora un sorriso. Poi, la luce cominciò a brillare sotto i suoi piedi e scomparì come un fantasma. Contando solo sui suoi stivali, Chu Feng schivò di nuovo l'attacco fatale del nemico.


"Mentre la tua tecnica marziale sembra piuttosto potente, sfortunatamente è completamente inutile. Ancora una volta non riesci a colpirmi." Chu Feng apparì in lontananza e guardò Nangong Tianshi con disprezzo.


"Continua a sorridere, vedremo se continuerai a farlo dopo questo attacco." All'improvviso Nangong Tianshi brandì la spada Viola Arcobaleno. Quando vide il raggio viola, l'espressione di Chu Feng cambiò drasticamente.


Questo perché non stava mirando verso di lui, ma verso Nangong Moli.


Anche se Chu Feng aveva creato una formazione difensiva per lei, quella barriera non sarebbe riuscita a resistere al fendente di Nangong Tianshi.


Se questo colpo fosse andato a segno, non solo avrebbe frantumato la formazione, l'avrebbe anche uccisa.


"Woosh!!"


Chu Feng non esitò. I suoi stivali brillarono e in un attimo arrivò di fronte a Nangong Moli.


Proprio in quel momento il fendente arrivò.


"Boom!!"


Una grande esplosione si estese per un'area di diverse miglia. Le increspature iniziarono ad avvolgere l'orizzonte e aleggiarono nell'aria come un'enorme nuvola viola.


"Umpf... sei ancora carente in quanto a trucchi."


In quel momento Nangong Tianshi era immensamente soddisfatto di sé stesso. Questo perché era certo di aver colpito Chu Feng. Finché l'avesse fatto, era certo che il nemico non sarebbe riuscito a resistere.


Anche se Chu Feng fosse stato fortunato e non fosse morto, sicuramente avrebbe perso la capacità di continuare a combattere.


"Cos'è quello?" Tuttavia, nel momento in cui le increspature viola iniziarono gradualmente a dissiparsi, gli occhi di Nangong Tianshi iniziarono a brillare e la sua espressione cambiò drasticamente.


Sempre più increspature di energia si dissiparono e l'espressione di Nangong Tianshi si accentuò sempre di più. Impallidì e le sue labbra tremarono. Chiaramente era spaventato.


Non solo Chu Feng era completamente illeso, ma quattro aure aleggiavano attorno al suo corpo. Erano di colore diverso e avevano assunto forme differenti.


Erano una tigre bianca, un drago azzurro, una tartaruga nera e una fenice rossa.


Erano quattro potenti bestie ed erano tutte uscite dal corpo di Chu Feng.


In quel momento, Nangong Tianshi si rese conto che il potere combattivo di Chu Feng era superiore al suo.


Questo naturalmente era per via delle quattro grandi Tecniche Segrete, il Drago Azzurro, l'Uccello Vermiglio, la Tigre Bianca e la Tartaruga Nera.


In quel momento, Chu Feng non solo era il nemico del clan imperiale Beitang, era anche il criminale ricercato dal clan Nangong. La sua situazione era estremamente pessima, così non c'era più bisogno di nascondere le sue quattro grandi Abilità Segrete.


L'aumento di potenza dovuto alle quattro grandi Tecniche Segrete era incredibile quanto quello della sua coltivazione.


Al momento non solo Chu Feng poteva usare le quattro abilità segrete simultaneamente, potevano anche renderlo inarrestabile. Mentre nessuna delle quattro tecniche segrete erano paragonabili alla misteriosa tecnica dell'Immortale dell'Acqua, insieme la superavano di gran lunga.


La Tigre Bianca possedeva un enorme potere offensivo, la Tartaruga Nera aveva un'enorme capacità difensiva, il Drago Azzurro era estremamente veloce e l'Uccello Vermiglio possedeva un grande potere curativo.


Fuse insieme con Chu Feng, gli permettevano di diventare invincibile. Così, quale esperto dal suo stesso potere combattivo avrebbe potuto contendere con Chu Feng ora che lui aveva l'aiuto di queste quattro grandi Tecniche Segrete?


"Tu... cosa sei esattamente?!" Nangong Tianshi era spaventato. Gli si afflosciarono le gambe e iniziò ad arretrare istintivamente.


Il principe aveva l'impressione che la persona di fronte a lui non fosse nemmeno un essere umano. Se non fosse stato un mostro, come poteva possedere le aure di ben quattro creature diverse?


Tuttavia le loro aure sembravano assomigliare molto alla misteriosa tecnica dell'Immortale dell'Acqua. Nangong Tianshi capì che erano aure di tecniche segrete.


Però era incapace di accettare che Chu Feng controllasse altre quattro abilità segrete.


"Non avevi detto che avresti rivelato la tua vera forza?"


"Sto per farlo anche io. Questa è la mia vera forza."


Chu Feng sorrise freddamente. Poi risuonò un ruggito e lui scomparì all'istante. Quando riapparì, Chu Feng era già dietro Nangong Tianshi.


L'artiglio di una tigre bianca afferrò la Spada Viola Arcobaleno. Poi Chu Feng scagliò un pugno verso il petto di Nangong Tianshi, facendogli vomitare sangue e infliggendogli una grave ferita.


Dopo il suo primo colpo, Chu Feng continuò a scagliare altri pugni. Tutti i suoi attacchi impattarono contro il petto del nemico.


Mentre nessuno dei pugni era fatale, inflissero un enorme dolore a Nangong Tianshi, così tanto da fargli desiderare la morte. Dopo questo assalto, il corpo del principe era coperto di sangue e perse i sensi.


Dopo aver perso conoscenza, cadde dal cielo e si schiantò a terra.


Tuttavia, anche se era crollato, la sua spada Viola Arcobaleno era ancora nella stretta degli artigli della Tigre Bianca.


"Bas***o! Hai osato ferire il mio terzo fratello! Ti ucciderò!" Nangong Tianshu aveva visto tutto. Infuriato, iniziò ad attaccare freneticamente la misteriosa tecnica dell'Immortale dell'Acqua. Stava cercando di eliminare l'avversario il più velocemente possibile per poter vendicare il suo terzo fratello.


Tuttavia, anche se la misteriosa tecnica dell'Immortale dell'Acqua non poteva competere con Nangong Tianhu, possedeva un potere rigenerativo spaventoso. Ogni volta che veniva distrutta, sarebbe rinata immediatamente. Questo dava molti problemi a Nangong Tianhu e lo tratteneva.


"Woosh!"


Proprio in quel momento, la misteriosa tecnica dell'Immortale dell'Acqua si trasformò in un getto d'acqua e schizzò verso la fronte di Chu Feng. Era scomparsa così.


Era Chu Feng. Chu Feng l'aveva ritirata.


Aveva intenzione di affrontare Nangong Tianhu da solo.
                                


                                



