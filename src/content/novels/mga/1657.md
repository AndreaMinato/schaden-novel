---
title: Capitolo 1657 - Chu Feng catturato
pubDate: 2024-07-30T15:13:16.531Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Capoclan Nangong, credo che ci stia rimuginando troppo. Senza menzionare lo spirito malvagio Asura, se Chu Feng avesse delle origini così potenti, probabilmente avrebbero già attaccato il nostro clan imperiale dopo tutte queste vicende."


"Tuttavia non è successo nulla. Inoltre quel Chu Feng sta solo scappando per salvarsi la pelle. Il massimo che può fare è ricorrere a stratagemmi meschini per rivalersi con il clan imperiale Nangong."


"Per quanto riguarda la sua cosiddetta lealtà, è molto difficile da determinare. Se è davvero una persona leale, come avrebbe potuto liberare quello spirito malvagio Asura?"


"Era estremamente feroce quello spirito. Se Nangong Longjian non ci avesse salvato, temo che il nostro clan sarebbe stato distrutto completamente, anche Nangong Moli e gli altri sarebbero morti."


"Così, da come la vedo, la sua lealtà è solo una facciata. Quel ragazzo sta complottando contro di noi ed è una minaccia per il clan. Dobbiamo eliminarlo."


"Per quanto riguarda il suo talento, non credo che sia così eccezionale. Altrimenti perché non può troncare la connessione tra le spade arcobaleno e i due principi?" Disse l'Immortale Baimei. Sembrava avere molto più pregiudizi su Chu Feng rispetto a Nangong Beidou.


"Tuttavia quel ragazzo è uno Sciamano dal Marchio del Serpente. Non sarà facile catturarlo."


"Ciò che temo è che quel ragazzo possiede un talento troppo spaventoso. Anche se le sue origini non sono così spaventose, lui stesso lo è."


"Se si nascondesse e iniziasse ad allenarsi con impegno per poi tornare ad attaccarci anni dopo quando la sua coltivazione sarà più elevata, allora..." Disse con amarezza l'Immortale Baimei.


Nangong Beidou sospirò ripetutamente. Un solo Chu Feng gli stava dando così tanto problemi.


"Se è così, non si deve preoccupare. Non sono rimasto con le mani in mano negli ultimi giorni. Ho radunato tutti gli oggetti con cui Chu Feng è entrato in contatto e usandoli ho estratto la sua aura. Con una formazione tabù sono riuscito a condensare questo." L'immortale Baimei tirò fuori una bussola, l'ago al momento stava tremando.


"Fratello Baimei, cos'è quello?" Chiese Nangong Beidou.


"Questa bussola punta verso la posizione attuale di Chu Feng. Così non potrà scappare."


"Come previsto dal fratello Baimei, uno dei dieci immortali. Sei riuscito a trovare la posizione di Chu Feng usando solo la sua aura." Nangong Beidou finalmente rivelò un sorriso.


"Se non fossi capace di fare nemmeno questo, non sarei degno di essere uno Sciamano dal Marchio del drago." L'Immortale Baimei sorrise con sicurezza. Poi disse: "Capoclan Nangong, non sarà più infastidito da quel Chu Feng. Stavolta lo catturerò vivo per lei."


"In tal caso, rimarrò nel clan e aspetterò il ritorno del fratello Baimei." Il sorriso di Nangong Beidou si allargò.


.....


Ora Chu Feng era davvero all'angolo. Oltre ai clan imperiali Beitang e Nangong, quella strega apparsa all'improvviso prima adesso lo avrebbe ucciso.


Aveva detto che se Chu Feng avesse perso la pergamena, l'avrebbe fatto morire miserabilmente.


E ora non ce l'aveva più, beh, ad essere esatti, era stato derubato da quel monaco. Ma non importava.


Ciò che avviliva di più Chu Feng era l'impronta lasciata dalla strega. Non importava quanti tentativi facesse, non riusciva a rimuoverla. Adesso stava semplicemente attendendo la morte, aspettando che la strega venisse ad ucciderlo.


All'inizio Chu Feng aveva intenzione di tornare nella montagna del Legno Turchese e trovare un modo per salvare Yao'er. Dopotutto la sua coltivazione era già arrivata allo stadio Martial Emperor.


Eppure adesso non osava andare da nessuna parte. Temeva che quella strega sarebbe apparsa all'improvviso e non avrebbe ucciso solo lui, ma anche le persone attorno.


In una crisi del genere, Chu Feng pensò ad un posto dove andare. Era una delle terre proibite della Terra Sacra delle Arti Marziali, il cimitero dell'Antica Era, il cosiddetto regno degli dei.


Chu Feng aveva ottenuto un mestolo dell'Antica Era nel villaggio del clan Yan. Era un oggetto del Regno degli Dei.


Aspetto più sorprendente, il mestolo faceva tremare il suo sangue, così Chu Feng aveva la sensazione che il Regno degli Dei avesse qualche rapporto con il suo clan.


All'inizio aveva intenzione di aspettare e andare nel Regno degli Dei una volta che ne avesse avuto l'opportunità. Tuttavia adesso sembrava che fosse l'unico posto dove potesse rifugiarsi. Chu Feng non credeva che la strega fosse abbastanza potente da osare mettere piede nel Regno degli Dei per catturarlo.


In quel momento, attraversò una formazione e arrivò al portale più vicino al cimitero dell'Antica Era.


"Il clan imperiale Nangong è stato davvero veloce. Sono riusciti ad affiggere manifesti anche qui. Probabilmente li hanno messi in ogni angolo del Dominio del Signore."


Chu Feng uscì dalla formazione di teletrasporto, vide i numerosi manifesti e iniziò a ridere con amarezza.


Tuttavia non si fermò qui, invece iniziò a volare direttamente.


Il Regno degli Dei era un'area davvero pericolosa. Non c'erano formazioni di teletrasporto nelle vicinanze, così era ancora molto lontana.


Chu Feng non sapeva quando sarebbe tornata la strega. Così si diresse verso il Regno degli Dei con l'intenzione di nascondersi.


Anche se il Regno degli Dei era conosciuto come l'area proibita numero uno nella Terra Sacra delle Arti Marziali e si diceva che tutti coloro che vi entravano sarebbero morti, Chu Feng aveva la sensazione che ne sarebbe uscito vivo.


La Terra Sacra era estremamente vasta e sconfinata. Anche se Chu Feng era estremamente veloce e poteva attraversare mille miglia in un lampo, non era ancora riuscito a raggiungere il Regno degli Dei dopo aver viaggiato per due interi giorni.


Inoltre era passato un giorno da quando Chu Feng aveva percepito la presenza di un'altra persona. Era davvero un posto desolato.


"Ahahahahah..." Proprio in quel momento, risuonò una risata frenetica. Allo stesso tempo, una potenza opprimente calò dal cielo e legò Chu Feng.


Innumerevoli formazioni dorate e appariscenti sigillarono il cielo e la terra. L'area era completamente bloccata.


Inoltre non erano barriere ordinarie, erano permeate da potere del Marchio del Drago.


"Amico Chu Feng, dove hai intenzione di andare?"


Diverse figure apparirono in lontananza. Anche i più deboli tra di loro erano Sciamani del Marchio del Serpente. Il più potente tra di loro era del Marchio del Drago, l'Immortale Baimei in persona.


"Come può essere? Perché saresti qui?" Chu Feng ne fu scioccato. Non si sarebbe mai aspettato di incontrare l'Immortale Baimei durante il suo viaggio per fuggire dalla strega. Questo Immortale Baimei al momento faceva parte del clan imperiale Nangong.


"Perché sarei qui? Sono venuto a cercarti. Non te lo aspettavi, vero? Anche se sei fuggito così lontano, sono comunque riuscito a catturarti."


"A proposito, sei proprio intelligente. Hai scelto un posto così desolato dove scappare. Se non avessi potuto seguire la tua aura, non mi sarei aspettato che saresti arrivato fin qui per nasconderti."


L'Immortale Baimei rivelò un sorriso compiaciuto. Non aveva detto questo per lodare Chu Feng, ma sé stesso. Stava sottintendendo che non importava dove fuggisse Chu Feng, non sarebbe riuscito a sfuggire dalle sue grinfie.
                                


                                



