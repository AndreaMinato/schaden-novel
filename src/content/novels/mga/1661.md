---
title: Capitolo 1661 – Esperimento Fallito
pubDate: 2024-07-30T19:13:16.531Z
tags:
    - mga
---


<em>Capitolo sponsorizzato, ringraziamo Marco!
2 capitoli in coda, 0/3
-Schadenfreude</em>


"Dato che la formazione Spirit di Baimei ha individuato la tua aura, il metodo per liberarsi dalla sua influenza sarà molto facile. Non potrà più trovarti se cambierai la tua aura."


"In realtà la mia formazione di prima ha già cambiato un po' la tua aura." Disse l'Immortale delle Nevi.


Dopo aver sentito ciò che aveva detto la donna, anche Chu Feng notò che la sua aura era cambiata lievemente. Pensava che questa strega lo stesse tormentando deliberatamente. Tuttavia sembrava che non fosse così.


Questo inevitabilmente lo scioccò e cambiò l'impressione che aveva di lei. Disse con un sorriso: "Così mi stava aiutando in realtà Senior. È una brava persona."


"Non rallegrarti così presto. La mia formazione di prima è riuscita a cambiare solo leggermente la tua aura. Se vuoi renderti irrintracciabile dal clan imperiale Nangong, devi cambiarla completamente."


"Mentre è facile cambiare l'aura esterna, è molto difficile cambiare quella in superficie. Sei uno Sciamano del Marchio del Serpente, credo che dovresti sapere quanto è difficile, no?" Disse l'Immortale delle Nevi.


"Lo so, ma credo che lei abbia un modo per farlo." Disse Chu Feng.


"Intelligente. L'aura velenosa del Mare di Nuvole è capace di cambiare completamente la tua aura." Rispose la donna.


"In tal caso cos'ha intenzione di fare Senior?" Chiese Chu Feng.


"Cos'ho intenzione di fare? Devi solo saltare nel Mare di Nuvole Velenose."


"Senior, non scherzi così per favore. Dovrebbe sapere meglio di me quanto è spaventoso questo Mare di Nuvole Velenose. Se ci entrassi, morirei sicuramente." Disse Chu Feng.


"Prima naturalmente saresti morto subito dopo esserci entrato. Tuttavia ora hai il dieci per cento di possibilità di sopravvivere."


"Piccolo mostro, credevi davvero che quegli insetti di prima fossero stati creati da me usando formazioni Spirit? Quelli erano insetti divoratori dello spirito."


"Dopo essere stato morso dagli insetti divoratori dello spirito, si può ottenere l'immunità da ogni tipo di veleno. Ora dovresti poter sopportare il veleno del Mare di Nuvole." Disse l'Immortale delle Nevi.


"Sembra che abbia il novanta per cento di morire entrandoci. Ma cosa succederebbe se non potessi tollerare il veleno?" Chiese Chu Feng.


"Lo hai detto tu stesso. Hai il novanta per cento di morire. Se non riuscirai a tollerare i veleni, naturalmente morirai lì. Nessuno potrà recuperare il tuo cadavere." Disse la strega.


"Senior, ci ho pensato bene. Sono davvero grato per la sua gentilezza, ma credo che farei meglio a trovare qualche altro metodo." Chu Feng porse i suoi rispetti e si girò preparandosi ad andarsene.


"Paa!"


L'Immortale delle Nevi però lo afferrò e lo legò con uno strato di potente potere Spirit. Poi disse con un sorriso: "Non sta a te decidere se salterai o no nel Mare di Nuvole Velenose mostriciattolo."


"Cos'ha intenzione di fare Senior? Ha detto che non mi avrebbe ucciso." Disse Chu Feng.


"Non sto cercando di ucciderti, ti sto aiutando. Anche se c'è il novanta per cento di possibilità di morire, se potrai uscire vivo dal Mare di Nuvole Velenose..."


"... Farò un'eccezione e ti accetterò come mio discepolo." Dopo aver detto questo, la strega spinse lievemente Chu Feng facendolo cadere nel Mare di Nuvole Velenose.


"Ahhhhh!!" Subito dopo risuonarono grida strazianti e a squarciagola.


L'Immortale delle Nevi si sedette a gambe incrociate e chiuse gli occhi. Solo dopo che trascorse un'intera notte aprì lentamente gli occhi. Quando vide che il Mare di Nuvole Velenose non mostrava segni di attività, sospirò: "Sembra che tu sia stato sfortunato e sia morto lì."


"Pensavo di aver trovato finalmente qualcuno degno di diventare il mio discepolo personale. Tuttavia sembra che non ci sia nessuno capace di farlo."


"Sigh..." L'Immortale delle Nevi sospirò. Poi rivelò un sorriso malvagio. Era evidente che, nonostante si fosse impegnata ad aiutare Chu Feng, non provasse nessuna tristezza per la sua morte.


Sembrava che fosse solo un esperimento per lei. Se lui avesse superato con successo la sua prova, l'avrebbe aiutato. Se avesse fallito, avrebbe provato un po' di rimpianto, ma non tristezza.


L'Immortale delle Nevi se ne andò. Aveva lasciato perdere. Da come la vedeva, questo suo esperimento era fallito.


Ma Chu Feng non era morto.


Era stato spinto nel Mare di Nuvole Velenose e visto che il suo corpo era legato dal potere Spirit dell'Immortale delle Nevi, non poteva liberarsi, figuriamoci scappare.


Dopo che cadde nel Mare di Nuvole, il potere Spirit che lo bloccava scomparì e riacquistò la libertà, ma non riuscì comunque a fuggire.


Il veleno era semplicemente troppo forte. Nel momento in cui ci entrò in contatto, Chu Feng ne fu paralizzato. Un dolore indescrivibile percorse tutto il suo corpo.


Non era la prima volta che entrava in contatto con la morte. Tuttavia non l'aveva mai sentita così intensamente.


In quel momento aveva davvero pensato che sarebbe perito.


Tuttavia, nel momento in cui stava per disperarsi davvero, sentì il suo sangue iniziare a ribollire e l'odore della morte iniziò a dissiparsi.


Chu Feng però era troppo stanco ormai. Non aveva più la forza di resistere e presto perse i sensi.


Quando Chu Feng riprese i sensi, si ritrovò su un duro letto di legno. C'era una grossa faccia estremamente brutta di fronte a lui.


"Che diavolo?!" Chu Feng si spaventò. Iniziò subito a ritrarsi. Fu solo in quel momento che notò che era la grossa faccia di un ragazzino.


Non era molto alto. Come descriverlo? Era ancora più brutto di una persona sfigurata.


In quel momento il ragazzino stava sorridendo tutto denti. Disse contento: "Sei sveglio. Incredibile! Sei il primo a superare la formazione della Foschia Velenosa."


"Vieni dalla Terra Sacra delle Arti Marziali, vero? È un posto divertente? Ci sono molte bellezze lì?"


"Oh giusto. Puoi portarmi fuori? Voglio proprio vedere la Terra Sacra delle Arti Marziali, ho sentito che è un posto proprio divertente."


Se c'era un aspetto più brutto di questo ragazzino, era proprio la sua bocca. Le sue labbra assomigliavano a salsicce e i suoi denti erano tutti storti, estremamente grandi o estremamente piccoli.


Era davvero raro che un ragazzino fosse così brutto. E anche se la sua bocca era molto brutta, funzionava comunque molto bene. Una volta che aveva iniziato a parlare, non si era fermato nemmeno una volta.


"Formazione della Foschia Velenosa? Terra Sacra delle Arti Marziali?" Chu Feng prese nota di alcune delle parole menzionate dal ragazzino.


Poi usò i suoi Occhi Celesti per guardarsi attorno. La casa di legno malandata scomparì dal suo campo visivo, rimpiazzata dal mondo esterno.


Chu Feng scoprì di trovarsi in un villaggio relativamente povero. Comunque non era un villaggio piccolo, c'erano persone ovunque.


Ognuna di loro possedeva un certo livello di coltivazione, anche se non era eccezionale, sicuramente non erano deboli. Ad esempio il ragazzino di fronte a lui era al Profound Realm.


Un ragazzino con una coltivazione del genere, sarebbe stato inimmaginabile nel continente delle Nove Province.


Quando Chu Feng alzò lo sguardo, rimase scioccato. Non trovò il cielo blu, le nuvole bianche o il sole. All'orizzonte trovò solo uno strato di nebbia che emetteva luce... era il Mare di Nuvole Velenose.


In quel momento Chu Feng era sotto il Mare di Nuvole Velenose. E non solo aveva trovato delle persone qui, ma c'era perfino un intero villaggio.
                                


                                



