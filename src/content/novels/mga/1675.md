---
title: Capitolo 1675 – Una Richiesta
pubDate: 2024-07-31T09:13:16.533Z
tags:
    - mga
---


<em>Capitolo regolare che mi sono pescata la scorsa settimana,
0 capitoli in coda, 0/3
-Schadenfreude</em>


"Piccolo amico Chu Feng, per favore." Disse Du Xiangyu sorridendo raggiante. Il suo aspetto era molto amichevole e fece un cenno verso la caverna dietro di lei, invitandolo ad entrare.


Chu Feng non voleva entrare, ma sapeva di doverlo fare.


Senza opzioni, ubbidì. Dopo essere entrato, vide una camera degli ospiti preparata per lui.


Anche se era l'unica persona nella stanza, il clan Du aveva preparato del <a href="https://it.wikipedia.org/wiki/Dim_sum" rel="noopener" target="_blank">Dim Sum</a> per lui. Chu Feng non si trattenne. Si era stancato per così tanti giorni, come poteva non mangiare del buon cibo?


Se Guodan'er e gli altri lo avessero visto godersi il Dim sum presentato dal clan Du, si sarebbero spaventati a morte.


Tuttavia Chu Feng non aveva paura. Perfino il Veleno Divino di Du Wanwu non poteva fargli nulla, come poteva il veleno del resto del clan influenzarlo?


Inoltre era sicuro che non avrebbero osato farlo. Dopotutto sarebbe stato inutile.


Solo dopo un po' Du Xiangyu entrò insieme a Du Wanwu. Evidentemente i due avevano discusso prima di venire qui. Altrimenti l'ostilità di Du Wanwu non sarebbe diminuita di così tanto.


La prima frase che Du Xiangyu disse dopo essere arrivata scioccò Chu Feng. Tuttavia sembrava aver previsto una proposta del genere.


"Amico Chu Feng, non mi piace tenere le persone in sospeso, così andrò dritta al punto. C'è una questione per cui desidero il tuo aiuto." Disse Du Xiangyu.


"Dica pure Senior." Rispose con un sorriso Chu Feng.


"A dire la verità, allora il nostro antenato, il Demone del Veleno, ha creato la formazione della foschia velenosa racchiudendo tutto questo posto."


"Credo che tu sappia anche che l'ha creata per proteggersi dai suoi grandi nemici, i Tre Palazzi."


"Tuttavia ciò che non sai è che non solo impedisce agli altri di entrare, ma anche a noi di uscire."


"Chi è fuori non può entrare e chi è dentro non può uscire. C'è un motivo per cui l'antenato lo ha fatto."


"Pensava che se i suoi discendenti non potessero nemmeno aprire la formazione, non sarebbero stati degni di entrare nella Terra Sacra delle Arti Marziali, figuriamoci incontrare i membri dei Tre Palazzi."


"Alla fine sono passati quindicimila anni. La gente del nostro clan si è già abituata ai giorni pacifici di cui godiamo ora."


"Tuttavia Wanwu è un raro genio del veleno che non è mai apparso fin dai giorni del nostro antenato. Inoltre anche il suo Potere Divino è un tipo di veleno. È estremamente raro."


"Da come la vedo, la nascita di Wanwu è semplicemente una grazia che il cielo ha mostrato al nostro clan Du. Non voglio che trascorra il resto della sua vita in modo ordinario in questa valle. Voglio che vada nella Terra Sacra delle Arti Marziali a vedere il resto del mondo." Disse Du Xiangyu.


"Senior, intende dire che perfino voi non siete in grado di attraversare la formazione della foschia velenosa?" Chiese Chu Feng.


"Esattamente. Con il passare di tutti questi anni, molti hanno della Terra Sacra delle Arti Marziali hanno cercato di attraversare la formazione, ma sono tutti morti."


"E lo stesso vale per il nostro clan Du." Menzionando questo, Du Xiangyu sorrise con amarezza.


"Senior, in tal caso, che aiuto potrei darvi?" Chiese Chu Feng.


"Spero che tu potrai portare fuori Du Wanwu." Disse Du Xiangyu.


"Io, portarlo fuori?" Chu Feng iniziò ad accigliarsi. Disse: "Senior, nemmeno io so come sono riuscito ad attraversare la formazione. Non so se potrò uscirne, così come potrei portare Du Wanwu con me?"


"Amico Chu Feng, ti ho scoperto nel momento in cui sei arrivato qui e ti ho monitorato di nascosto. Hai una costituzione immune ai veleni. Oso garantire che la formazione della foschia velenosa non potrà farti del male." Disse Du Xiangyu.


"Ma anche se possiedo una costituzione immune ai veleni, posso solo garantire la mia incolumità, come potrei portare Du Wanwu con me?" Chiese Chu Feng.


"Non devi preoccuparti. Ho un metodo che ti permetterà di portare almeno due persone fuori con te. Tuttavia devi solo portare Wanwu con te."


"Inoltre non preoccuparti. Ti ripagherò, ne ho già discusso prima con Wanwu."


"Le regole possono essere cambiate. Allora l'antenato le ha create pensando al nostro clan."


"Così Wanwu ed io abbiamo deciso di fare un'eccezione e restituire la libertà a quegli abitanti del villaggio. Potranno coesistere pacificamente con la gente del clan Du in questa valle."


"Per quanto riguarda le piante velenose, saranno coltivate dal nostro clan Du stesso."


"Tuttavia so che il piccolo amico Chu Feng avrebbe una seconda richiesta. Potrei sapere qual è?" Chiese Du Xiangyu.


"La mia seconda condizione è ottenere la tecnica misteriosa del Fuoco Immortale."


"Non pensarci nemmeno!" Du Wanwu si infuriò subito.


"Wanwu," tuttavia Du Xiangyu mantenne la calma. Gettò un'occhiata verso Du Wanwu, che vedendola, si sedette. La sua espressione rimase comunque arrabbiata. Anche se Du Wanwu era una persona taciturna, era un individuo passionale e non era molto bravo a nascondere le sue emozioni.


"Piccolo amico Chu Feng, avevo già immaginato che l'avresti chiesta. Hai cinque tecniche segrete. Se non erro, una di esse è la misteriosa tecnica dell'Immortale dell'Acqua, vero?" Disse Du Xiangyu.


"La misteriosa tecnica dell'Immortale dell'Acqua? È quella tecnica segreta famosa tanto quanto quella dell'Immortale del Fuoco?" Du Wanwu sussultò e rivelò un'espressione scioccata.


Anche se aveva capito che Chu Feng possedeva cinque tecniche segrete, non si sarebbe mai aspettato che una di esse sarebbe stata un'abilità famosa quanto la misteriosa tecnica del Fuoco dell'Immortale.


Non poteva essere biasimato per questo però. Dopotutto Du Wanwu non aveva mai visto la misteriosa tecnica dell'Immortale del Fuoco, come poteva sapere com'era quella dell'acqua?


Comunque riuscì ad intuire che fosse la figura umanoide fatta d'acqua manifestata da Chu Feng.


"Ha una capacità percettiva davvero sorprendente Senior." Disse sorridendo Chu Feng. Aveva risposto indirettamente alla domanda di Du Xiangyu.


Vedendo che Chu Feng l'aveva confermato, Du Wanwu divenne ancora più scioccato. Lo sguardo con cui lo guardò divenne ancora più pieno di emozioni contrastanti.


"In realtà avevo solo fatto un'ipotesi." Du Xiangyu sorrise lievemente. Si alzò e aggiunse: "Posso darti la misteriosa tecnica dell'Immortale del Fuoco se la desideri."


"Solo che, dopo il nostro antenato, non c'è mai stato nessuno capace di ottenerla. Non è così facile conquistare la sua approvazione."


"Tuttavia, se il piccolo amico Chu Feng è interessato, puoi fare un tentativo. Devo avvertirti prima però. Il posto dove si trova la tecnica dell'Immortale del Fuoco è un posto dove la nostra gente può entrare e uscire come desidera, ma per un estraneo sarebbe estremamente pericoloso."


"Questo perché è la nostra area proibita numero uno, la sala dell'eredità." Spiegò Du Xiangyu.


"Se è davvero disposta a permettermi di portare via la tecnica misteriosa dell'Immortale del Fuoco, sono sicuramente disposto ad entrare e fare un tentativo." Disse con un sorriso Chu Feng.
                                


                                



