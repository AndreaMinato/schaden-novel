---
title: Capitolo 1676 – Misteriosa tecnica dell'Immortale del Fuoco
pubDate: 2024-07-31T10:13:16.533Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Dopo tutti questi anni nessuno nel nostro clan è stato capace di ottenere la misteriosa tecnica dell'Immortale del Fuoco. Perfino Wanwu non è capace di farlo."Mentre parlava, Du Xiangyu gettò un'occhiata verso il giovane.


Du Wanwu rivelò un'espressione piena di frustrazione. Evidentemente doveva essere uno dei suoi più grandi rimpianti.


"Le tecniche segrete possono scegliere i loro padroni. Se il piccolo amico Chu Feng è capace di conquistare la misteriosa tecnica dell'Immortale del Fuoco, significa che il nostro clan non ha più nessuno degno di meritarla. Se continuassimo a farla rimanere qui, sarebbe sprecata."


"Piuttosto sarebbe meglio se l'amico Chu Feng la portasse via in modo da poter rivelare di nuovo il suo splendore nella Terra Sacra delle Arti Marziali." Continuò Du Xiangyu.


"È davvero di ampie vedute Senior. Potrei sapere dov'è la sala dell'Eredità? Quando ha intenzione di portarmi lì?" Chiese Chu Feng. Era impaziente di sperimentare la misteriosa tecnica dell'Immortale del Fuoco.


"Posso portarti lì adesso." Mentre parlava, Du Xiangyu iniziò a fargli strada. Chu Feng e Du Wanwu la seguirono.


Arrivarono nella regione più profonda della caverna, la strada finiva qui. In quel momento Du Xiangyu tirò fuori una chiave e una volta che la fece apparire, la parete di fronte a loro cominciò a muoversi lentamente.


"Uno Sciamano dal Marchio del Drago?"


Prima che il muro si muovesse, Chu Feng non era riuscito a scoprire nessuna stranezza. Tuttavia, non appena la parete si mosse, sentì un intenso Potere Spirit.


In quel momento si rese conto del motivo per cui il Demone del Veleno aveva potuto viaggiare liberamente nella Terra Sacra delle Arti Marziali quindicimila anni fa, non era stato solo un esperto di veleni, ma era anche uno Sciamano dal Marchio del Drago.


Dopo che il muro si aprì, Chu Feng vide una sala molto profonda e piena di densi gas velenosi.


Ce n'erano di diversi tipi, ma erano tutti fatali. Esaminandoli, Chu Feng scorse molte tecniche marziali e del veleno ad ogni lato della sala. Era evidentemente la sala dell'Eredità del clan Du.


"Piccolo amico Chu Feng, la Sala dell'Eredità è piena di trappole e meccanismi che si attiverebbero quando entra qualcuno che non appartiene al nostro clan. Prendi questo, così non li attiverai." Mentre parlava, Du Xiangyu consegnò un pendente di giada a Chu Feng.


"Devo inserirlo nel mio corpo?" Chiese Chu Feng.


"È il solo modo per farlo funzionare. Presta attenzione amico Chu Feng. Dopotutto sono trappole create dal nostro antenato. Nessuno di noi membri del clan Du ha mai attivato queste trappole, così nemmeno noi sappiamo quanto siano pericolose."


"Tuttavia presumo che le trappole create dal nostro antenato non siano affatto semplici." Disse Du Xiangyu.


"Capisco." Chu Feng sapeva che Du Xiangyu stava pensando alla sua sicurezza e che temeva che morisse. Dopotutto, se fosse perito, Du Wanwu non avrebbe avuto modo per uscire da questo posto ed entrare nella Terra Sacra delle Arti Marziali.


Così Chu Feng non esitò e inserì il pendente di giada nel suo corpo.


Per farlo avrebbe dovuto trapassare la pelle e la carne, ferendolo. Tuttavia Chu Feng si comportò come se non fosse accaduto nulla perché questo dolore per lui era simile al solletico.


"Amico Chu Feng, ti ho dato un'opportunità. Che tu ci riesca o no, dovrai comunque aiutarci." Disse Du Xiangyu.


"Capisco, posso entrare ora?" Chiese Chu Feng.


"Buona fortuna." Du Xiangyu annuì.


Chu Feng entrò direttamente nella sala dell'Eredità e continuò ad andare avanti. Sapeva che la misteriosa tecnica dell'Immortale del Fuoco sarebbe stata nella parte più profonda della sala.


Dopo che Chu Feng entrò nella sala, Du Wanwu domandò: "Lady Xiangyu, non sto questionando la sua decisione. Vorrei solo sapere se gli consegneremo davvero la misteriosa tecnica dell'Immortale del Fuoco se fosse davvero capace di conquistarla."


"Come potrebbe essere così facile ottenerla? Presumo che sia stato anche tu lì, no? Dovresti sapere com'è dentro." Disse Du Xiangyu.


"Lo so. La misteriosa tecnica dell'Immortale del Fuoco possiede una Potenza dell'Imperatore. Allora, quando sono entrato nella Sala dell'Eredità, sono stato cacciato via prima ancora di poterla vedere. Non sono nemmeno riuscito a vederla, figuriamoci ad ottenerla." Du Wanwu sospirò.


"Esatto. Sai anche tu che sorta di esistenza è la misteriosa tecnica dell'Immortale del Fuoco."


"Le Tecniche Segrete sono davvero straordinarie. Anche se dopo la fusione con qualcuno diventeranno solo una tecnica, un metodo per combattere, possiedono una coscienza. Inoltre sono spaventosamente potenti."


"Così sono sempre state loro a scegliere i loro proprietari. Se uno non è abbastanza forte, come potrebbero essere disposte a rinunciare alla loro libertà e ridursi ad una tecnica?"


"Questo vale specialmente per la misteriosa tecnica dell'Immortale del Fuoco. Allora, per ottenerla, il nostro antenato si è impegnato molto. È una tecnica estremamente arrogante. Le persone ordinarie non possono nemmeno vederla."


"Così, mentre Chu Feng possiede cinque tecniche segrete, credo che sarebbe estremamente difficile per lui ottenere la misteriosa tecnica dell'Immortale del Fuoco. Probabilmente sarà un viaggio inutile."


"Dopotutto, quando un nostro Senior è entrato per conquistare la tecnica dell'Immortale del Fuoco, l'ha sentita dire queste parole: 'Da quando è scomparso il Demone del Veleno, nessun altro è degno della mia forza. Discendenti del Demone del Veleno, vi illudete proprio se pensate di potermi domare'." Disse Du Xiangyu.


"Ma Lady Xiangyu, Chu Feng possiede cinque tecniche segrete. E se la misteriosa tecnica dell'Immortale del Fuoco decidesse di giurargli fedeltà?" Chiese Du Wanwu.


"In tal caso allora sarà la volontà del cielo. Dovremmo permettergli di portarla via." Disse Du Xiangyu.


Chu Feng non sapeva di questa conversazione. Continuò ad avanzare e ormai era arrivato nella regione più profonda della Sala dell'Eredità.


Non c'era più gas velenoso a coprire la strada, invece era pieno di fiamme ardenti. Il fuoco aveva sigillato il corridoio avanti, impedendo alle persone di continuare ad avanzare.


Tuttavia non si fermò, sapeva che la misteriosa tecnica dell'Immortale del Fuoco era vicina.


"Boom!!"


Proprio in quel momento, una potenza opprimente iniziò a respingere l'intruso.


Chu Feng si accigliò. Ciò che stava percependo non era un'energia ordinaria, era una Potenza dell'Imperatore.


"Quante volte vi ho detto di non venire a disturbarmi di nuovo?" Una voce vigorosa e piena di rabbia risuonò dall'area più profonda della Sala dell'Eredità.


"Eh? Strano, ragazzo, tu..." Immediatamente dopo riecheggiò una voce estremamente sorpresa.


"Boom!!"


In un istante le fiamme ardenti cominciarono a divampare. Ondate di fuoco iniziarono ad agitarsi nelle profondità della Sala dell'Eredità. Presto un gigante di fuoco apparì di fronte a Chu Feng.


Senza nemmeno doverci pensare, dato il suo aspetto e la sua aura formidabile, Chu Feng capì immediatamente che era la tecnica misteriosa dell'Immortale del Fuoco.


La tecnica dell'Immortale del Fuoco lo stava squadrando. Più lo esaminava, più rimaneva scioccata. Alla fine non riuscì a contenersi.


Disse con tono scioccato ed entusiasta: "Ragazzo, hai l'Immortale dell'Acqua con te. Tu... non sei un discendente del clan Du. Come sei entrato qui?"


Perfino il suo tono era cambiato, questa suprema tecnica segreta era emozionata.


Ed evidentemente era stato Chu Feng a scuoterla.
                                


                                



