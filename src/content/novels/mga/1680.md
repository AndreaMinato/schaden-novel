---
title: Capitolo 1680 – Veleno Gu
pubDate: 2024-07-31T14:13:16.533Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Com'è morta la madre di Goudan'er?" Chiese Chu Feng.


"Per mandare una quantità sufficiente di piante velenose, la madre di Goudan'er le ha coltivate anche quando era incinta. Forse è stata avvelenata allora. Quando Goudan'er è nato, è morta avvelenata."


"Anche l'aspetto di Goudan'er forse è dovuto a questo. Sigh..." L'uomo divenne sentimentale mentre lo menzionava. Evidentemente la morte di sua moglie era una questione indimenticabile e dolorosa per lui.


"Succede di frequente nel villaggio?"


"Sì. Anche se siamo tutti coltivatori, entriamo in contatto con le piante velenose per tutto l'anno. Così i nostri fisici sono estremamente deboli. Non è stata solo la madre di Goudan'er a morire di parto."


"Tuttavia nessuno è morto miserabilmente come lei." Disse l'uomo.


"Miserabile? Come?" Chiese Chu Feng.


"Il suo corpo era infuso da gas velenoso. Dopo aver finito di dare alla luce Goudan'er, il suo intero corpo è stato corroso dal gas. Alla fine non è rimasta nemmeno una traccia di lei." Il padre di Goudan'er mostrò un sorriso pieno di amarezza e i suoi occhi diventarono rossi.


Per quanto riguardava Chu Feng, provò più inquietudine. La morte della madre di Goudan'er era chiaramente insolita.


Questo aumentava di gran lunga le possibilità che Goudan'er fosse la sostanza velenosa.


All'improvviso Chu Feng chiese: "Saresti disposto a permettermi di portare Goudan'er nella Terra Sacra delle Arti Marziali?"


"Cielo? Davvero?"


"Non potrei ringraziarti abbastanza se potessi portare Goudan'er nella Terra Sacra delle Arti Marziali. Non potrei ripagare la tua grazia per tutta la vita. Anche se nella mia prossima vita diventassi un bue o un cavallo per lavorare per te, lo farei con piacere.
Cielo, mi prostro. Mi inginocchierò per esprimere la mia gratitudine per una gentilezza così grande."


"Non fare così, la questione è ancora incerta. Tuttavia se potrò farlo fuori, lo farò." Chu Feng aiutò l'uomo a rialzarsi, ma continuò a provare una serie di emozioni contrastanti.


Il motivo per cui Chu Feng voleva portare via Goudan'er non era perché stava pensando al suo futuro, ma perché aveva la sensazione che fosse la Sostanza Velenosa, così sarebbe riuscito a portare pace agli abitanti del villaggio e alla gente del clan Du.


Tuttavia Chu Feng non era certo se sarebbe riuscito a portare Goudan'er fuori con lui. Che avesse successo o no non sarebbe dipeso da lui, ma dalla tecnica segreta di cui aveva parlato Du Xiangyu.


"Chu Feng." All'improvviso risuonò una voce. Du Wanwu era a mezz'aria nel cielo. Con un'espressione fredda lo guardò e disse: "Lady Xiangyu ti sta chiamando."


"Capito." Chu Feng sapeva che visto che era passato un giorno, probabilmente Du Xiangyu aveva finito di radunare i materiali necessari per quella tecnica segreta.


In effetti quando Chu Feng tornò nella stanza degli ospiti nella caverna, Du Xiangyu aveva già preparato tutto.


"Amico Chu Feng, questa è la tecnica segreta di cui ho parlato. Dacci un'occhiata per favore. Credo che, con le tue tecniche Spirit, non sarebbe difficile assemblarla. Se incontrerai delle difficoltà, potrò aiutarti."


Mentre Du Xiangyu parlava, tirò fuori una pergamena, alcuni materiali e piante velenose. La pergamena conteneva note dettagliate su come usare la tecnica segreta.


In termini più semplici, era una formazione Spirit composta da materiali speciali che sfruttava tecniche velenose.


Tuttavia avrebbe reso immune immune ai veleni Du Wanwu proprio come Chu Feng per un breve periodo di tempo. Era una formazione estremamente misteriosa, Chu Feng non aveva mai visto una tecnica del genere.


Naturalmente la ragione per cui la formazione poteva avere questo tipo di effetto era dovuto alle piante velenose e ai materiali preparati dal clan Du.


Ciò che era degno di essere menzionato era che in effetti poteva funzionare su due persone simultaneamente. In altre parole, Chu Feng avrebbe potuto portare anche Goudan'er con sé.


Così Chu Feng divenne di ottimo umore.


All'improvviso Du Xiangyu disse: "Amico Chu Feng, c'è una questione per cui spero che potrai aiutare Wanwu."


"Dica pure Senior." Disse Chu Feng.


"Allora, prima che il nostro antenato entrasse in questo posto, ha piantato un Gu nella montagna dei cinque veleni nella Terra Sacra delle Arti Marziali. Quel Gu è formato da diecimila veleni. Il nostro antenato ha creato una formazione Spirit per farla maturare nella montagna. Per lui era un oggetto di grandissimo beneficio per la coltivazione."


"Ora quel Gu dovrebbe essere già maturato. Ottenendolo, la coltivazione di Wanwu aumenterà di molto."


"Così, amico Chu Feng, vorrei che lo aiutassi ad ottenere quel Gu." Disse l'anziana.


"È pericoloso?"


"A dire la verità lo è." Rispose Du Xiangyu.


"Senior, ho solo accettato di portare fuori Du Wanwu e non di aiutarlo a cercare di ottenere un qualche tipo di Gu." Chu Feng rifiutò.


In quanto Sciamano, Chu Feng sapeva cos'erano i Gu. Ce n'erano di diversi tipi, ma generalmente venivano raffinati usando metodi molto crudeli.


Bisognava sempre affrontare pericoli per ottenere un Gu e Chu Feng era sicuro che il Gu che il Demone del Veleno aveva piantato quindicimila anni fa sarebbe stato estremamente pericoloso da ottenere.


Chu Feng non era disposto ad affrontare questo pericolo.


"Non preoccuparti piccolo amico. Non è pericoloso come pensi. Dopotutto sei uno Sciamano dal Marchio del Serpente."


"So che le tue tecniche Spirit sono estremamente brillanti, non dovrebbe essere difficile per te gestire quel Gu." Disse con un sorriso Du Xiangyu.


"Senior, mentre è vero che le mie tecniche Spirit sono discrete, la mia coltivazione non è elevata. Per prevenire ogni problema, che ne dice se portassi fuori anche lei insieme a Du Wanwu? Può accompagnarlo e aiutarlo a recuperare quel Gu. Non risolverebbe il problema?"


"Vi porterò fuori e vi riporterò indietro. Poi porterò fuori Du Wanwu da solo. Cosa ne pensa?" Disse Chu Feng.


"Arrivati a questo punto, non ti nasconderò più questo. A dire la verità, sono riuscita a sopravvivere contando su alcune cose lasciate dall'antenato. Se lasciassi la Valle del Demone del Veleno, non potrei vivere per più di un mese."


"Tuttavia, se rimarrò qui, potrei continuare a vivere per almeno dieci anni." Rispose Du Xiangyu.


"Questo..." Chu Feng ebbe la sensazione che Du Xiangyu stesse mentendo. Iniziò a riflettere. Considerando che aveva ottenuto la misteriosa tecnica dell'Immortale del Fuoco, Chu Feng decise che avrebbe affrontato questo pericolo e avrebbe aiutato Du Wanwu stavolta.


"Inoltre non sta più a te decidere. A dire la verità, devi comunque aiutarlo. Sempre che tu desideri ancora vivere."


Du Xiangyu rivelò uno strano sorriso.


"Cosa intendi dire?" Chu Feng entrò in allerta.


"Quando sei entrato nella sala delle eredità, il pendente di giada che ti ho dato non solo conteneva l'aura del nostro clan Du, ma anche un veleno speciale, un veleno Gu."


"Ora il veleno Gu è già entrato nel tuo dantian. Se non potrai ottenere il mio antidoto entro un mese di tempo, la tua coltivazione verrà distrutta." Disse Du Xiangyu.
                                


                                



