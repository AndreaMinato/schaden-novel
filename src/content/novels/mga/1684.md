---
title: Capitolo 1684 - Città delle Nuvole Lunari
pubDate: 2024-07-31T18:13:16.534Z
tags:
    - mga
---


<em>Capitolo sponsorizzato, grazie Artimus!
3 capitoli in coda (Artimus), 0/3
-Schadenfreude</em>


<em>Nota traduzione: letteralmente sarebbe città della nuvola che venera la luna. Ho dovuto abbreviarlo perché è il nome di una città.</em>


"Ciò che ha detto il fratello Baimei è ragionevole."


Nangong Beidou annuì. In realtà, durante il loro viaggio alla Cima Celeste delle Diecimila Miglia, non erano nemmeno riusciti ad incontrare l'Immortale delle Nevi faccia a faccia. Si era limitata a parlare con loro senza rivelarsi.


Inoltre aveva mostrato un pessimo atteggiamento nei loro confronti. Era ovvio che non desse loro importanza.


Nangong Beidou allora aveva capito che non avrebbero dovuto provocare l'Immortale delle Nevi. In effetti aveva sentito delle sue varie imprese. Era una donna estremamente folle. Anche se era famosa come una dei Dieci Immortali, era una persona davvero crudele.


Anche se il clan imperiale Nangong era esistito da molto tempo e aveva origini molto importanti, la fama dei Dieci Immortali non era immeritata. Erano tutti figure da non sottovalutare.


Nemmeno Nangong Beidou voleva iniziare una guerra con l'Immortale delle Nevi. Questo era il motivo per cui aveva chiesto l'opinione di Baimei. Era tutto per trovare un modo per uscire da questa situazione difficile, un motivo per non provocare un conflitto con l'Immortale delle Nevi.


"Immortale. Non oseremmo mettere in dubbio il suo giudizio, ci stiamo solo chiedendo come mai abbiamo sentito l'aura di Chu Feng allora." Disse timidamente Nangong Tianhu. Temeva proprio di irritare il vecchio, ma desiderava troppo capire perché aveva percepito l'aura di Chu Feng.


"Perché? Non è ovvio?"


"Le spade Arcobaleno sono state rubate da Chu Feng, così avete iniziato a temerlo profondamente. Eravate preoccupati che rimuovesse la vostra connessione con le spade."


"Così, quando la connessione è stata troncata, avete pensato che sia stato Chu Feng a farlo."


"Tuttavia non era nient'altro che un malinteso." Disse l'Immortale Baimei.


"Tianhu, Tianshi, un uomo non dovrebbe preoccuparsi di questioni insignificanti. Dovete uscire velocemente dall'ombra di Chu Feng, altrimenti come potreste ottenere la grandezza in futuro?" Disse Nangong Beidou.


"Sì." Nangong Tianhu e Nangong Tianshi annuirono. Non osarono contraddire il loro onorabile padre.


Dopodiché il capoclan iniziò a discutere con il resto della folla e annunciò che avrebbero rimosso i manifesti da ricercato di Chu Feng.


Alla fine l'Immortale Baimei e gli altri se ne andarono. Rimasero solo Nangong Beidou e i suoi quattro figli.


Nangong Tianlong chiese: "Onorabile padre, Chu Feng è davvero morto?"


"Dovrebbe essere così. Quel Chu Feng è stato davvero sfortunato ad incontrare l'Immortale delle Nevi. È la più feroce e spietata strega tra i Dieci Immortali." Dopo aver detto questo, Nangong Beidou sorrise. Evidentemente era molto contento di sapere che Chu Feng era morto.


"Ma, onorabile padre, se ciò che ha detto l'Immortale delle Nevi è la verità, non significa che il sostenitore di Chu Feng interverrà?"


"Ora che è morto, quella persona attaccherà inevitabilmente il nostro clan. Non possiamo abbassare la guardia." Disse Nangong Tianlong.


"Tianlong, sei proprio cresciuto. Ora il tuo modo di pensare è davvero meticoloso."


"Ho già pensato a questo. Abbiamo osato affiggere manifesti da ricercato di Chu Feng perché non lo temevamo."


"Così sarebbe ancora meglio se il suo sostenitore venisse da noi. Potremmo eliminare ogni futuro problema."


"Tuttavia, come si dice, è facile schivare una lancia all'aperto, ma è difficile evitare una pugnalata nell'oscurità. CIò che temo di più non è un nemico evidente, ma un'ombra che ci attaccherà ricorrendo a sporchi trucchi."


"Per evitarlo, farò sapere a tutti che è stata l'Immortale delle Nevi ad uccidere Chu Feng."


"Così, se c'è davvero un sostenitore di Chu Feng, quella persona probabilmente cercherà l'Immortale delle Nevi prima."


"Dopotutto è la verità." Disse Nangong Beidou.


"Mentre l'uccello lotta contro l'ostrica, il pescatore li cattura entrambi. L'onorabile padre è davvero saggio." Nangong Tianlong e gli altri espressero la loro ammirazione.


"Solo che l'aura che abbiamo percepito era vera. L'abbiamo sentita con certezza. Se non mi credi, chiedilo al terzo fratello."


"Onorabile padre, ha detto la verità." Disse Nangong Tianshi con un'espressione determinata.


"Lasciate perdere. Anche se fosse vero, non significa necessariamente che Chu Feng non sia morto. Forse l'Immortale delle Nevi ha rilasciato deliberatamente l'aura di Chu Feng per prendersi gioco di noi."


"La questione è sistemata. Non pensateci più. Siete rimasti nel clan per un po' di tempo ormai. Adesso che Chu Feng è morto, vi permetterò di uscire."


"Giorni fa, il clan imperiale Dongfang non ha invitato la giovane generazione degli altri tre clan imperiali nella città delle Nuvole Lunari per fare un raduno e determinare chi è il più potente tra la giovane generazione?"


"Ci ho pensato. Alla fine, credo che sia meglio che andiate tutti lì. Sennò temo che verremmo derisi dagli altri tre clan imperiali." Disse Nangong Beidou.


"La ringrazio onorabile padre." Nangong Tianlong e gli altri si riempirono di gioia. Volevano sperimentare la potenza dei loro coetanei degli altri tre clan da un po' di tempo.


Visto però il problema rappresentato da Chu Feng, non avevano avuto la libertà di farlo. Naturalmente sarebbero stati entusiasti di sapere che avrebbero avuto il permesso di partire adesso.


"Ricordate, non gettate disonore sul nostro clan. Mentre non vi chiedo di essere i più potenti, non dovete essere i più deboli." Disse Nangong Beidou.


"Non oseremo deluderla onorabile padre." Risposero simultaneamente i quattro fratelli con espressioni sicure ed entusiaste.


.....


La mattina dopo, Chu Feng iniziò ad usare la tecnica segreta. Era una tecnica molto semplice, era solo una barriera difensiva. Questa protezione però utilizzava la sua aura e il suo sangue. Questo la faceva sembrare esattamente uguale a lui.


In termini più semplici, questa barriera era come una versione grassa di lui. Quando Guodan'er e Du Wanwu fossero entrati nella barriera, sarebbe stato come entrare nel suo corpo, fondendosi con lui e condividendo la sua immunità ai veleni. Naturalmente sarebbero riusciti ad attraversare la formazione della Foschia Velenosa così.


Tuttavia questa era solo la teoria. Chu Feng non era assolutamente certo di poter portare con sé Du Wanwu e Guodan'er. Così Chu Feng si era già preparato per eventuali incidenti. Li avrebbe riportati subito indietro. Non li avrebbe fatti morire invano.


"Siete pronti? Questa è una questione critica." Chu Feng guardò Du Wanwu e Guodan'er.


"Andiamo." Disse Du Wanwu. Anche se era una persona riservata, il suo sguardo rivelò un lieve entusiasmo. Sembrava che volesse proprio dare un'occhiata alla Terra delle Arti Marziali anche lui.


"Eheh, non temo la morte. Devo visitare la Terra Sacra delle Arti Marziali anche a costo di morire." Guodan'er mostrò un'espressione indifferente. Era impaziente di partire.


"Molto bene, partiamo allora."


"Woosh!"


All'improvviso Chu Feng iniziò a muoversi. Come una meteora invertita, scattò con fare esplosivo verso l'alto, precipitandosi verso la nuvola di veleno.


In quel momento sia gli abitanti del villaggio che la gente del Clan Du erano estremamente nervosi. Nessuno di loro voleva che accadessero incidenti.


Chu Feng, Du Wanwu e Guodan'er sfrecciarono nel cielo a gran velocità. Presto superarono gli strati di foschia velenosa e arrivarono fuori dalla valle.


"Sembra che ci siamo riusciti." Chu Feng tirò un sospiro di sollievo vedendo il cielo blu scuro. Poi disse: "Du Wanwu, sai in che direzione è la montagna dei Cinque Veleni dove si trova il Gu?"


"Conosci la città delle Nuvole Lunari?"


"La montagna dei Cinque Veleni è molto vicina alla città delle Nuvole Lunari. Dobbiamo solo dirigerci lì." Rispose Du Wanwu.
                                


                                



