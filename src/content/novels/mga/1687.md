---
title: Capitolo 1687 – Sorprendentemente Formidabile
pubDate: 2024-07-31T21:13:16.534Z
tags:
    - mga
---


<em>Capitolo sponsorizzato, grazie Artimus!
0 capitoli in coda (Artimus), 0/3
-Schadenfreude</em>


A quanto pareva quegli individui con gli abiti neri e i teschi sulla schiena provenivano da un'organizzazione che si chiamava Demone Nero. Erano tristemente noti per aver commesso ogni crimine immaginabile, specialmente i loro due capi: Teschio Nero e Teschio Bianco. Due persone che erano sul punto di diventare il sesto e il settimo dei famigerati criminali.


Per ottenere questa reputazione e i titoli, di recente Teschio Nero e Teschio Bianco avevano condotto la loro organizzazione per commettere malvagità ovunque. Erano diventati un obiettivo per molti Sect.


Il Demone Malvagio era venuto a causare guai per la famiglia Luo per un motivo. Volevano ottenere il tesoro che si tramandavano da generazioni, la Rugiada Invisibile.


La famiglia Luo non era stata disposta a consegnarla, così il Demone Malvagio aveva lanciato un attacco a sorpresa. A giudicare da come si comportava quel gruppo, Luo Huan pensava che fosse solo l'inizio.


Probabilmente in futuro il Demone Malvagio avrebbe lanciato un pieno assalto contro la loro famiglia. Allora, se non fossero stati ancora disposti a consegnare la Rugiada Invisibile, la famiglia Luo sarebbe andata incontro ad una calamità capace di distruggerli tutti.


"I Teschi hanno osato dichiararsi come il sesto e il settimo Famigerato Criminale, sicuramente non sono persone da sottovalutare."


"Da come la vedo, la gente del Demone Nero che hanno mandato oggi sono solo delle pedine sacrificabili per mettere alla prova la vostra forza."


"Se torneranno, porteranno sicuramente Semi Martial Emperor. Data la vostra forza, non potrete competere con il Demone Malvagio." Disse Chu Feng.


"È vero. Sappiamo anche noi di non poter competere con il Demone Nero. Per questo abbiamo chiesto a mio padre di consegnare la Rugiada Invisibile per tutto questo tempo. Tuttavia mio padre è davvero testardo e continua a rifiutare." Mentre parlava della questione, Luo Huan mostrò molta preoccupazione e inquietudine. Non poteva essere biasimata. Quando si stava per abbattere una grande catastrofe, quanti sarebbero riusciti a mantenere la calma?


"Cos'è esattamente quella Rugiada Invisibile? È più importante della sopravvivenza della vostra famiglia Luo?" Chiese Du Wanwu.


Chu Feng iniziò a sorridere sentendo queste parole. Se fossero stati altri a dirlo, sarebbe stato un conto, ma era stato Du Wanwu a chiederlo.


In passato Chu Feng voleva solo che Du Wanwu cambiasse le regole e coesistesse con gli abitanti del villaggio in modo pacifico nella Valle del Demone del Veleno.


Eppure Du Wanwu aveva dichiarato di non poter modificare le norme lasciate dal suo antenato e si era rifiutato testardamente di cooperare. In effetti non aveva nemmeno esitato in punto di morte.


Era evidente che fosse molto più testardo della famiglia Luo.


Chissà come avrebbe reagito Luo Huan se avesse saputo quanta faccia tosta aveva appena mostrato Du Wanwu.


"Benefattore, non lo sa ma, anche se la Rugiada Invisibile ha un nome piacevole, in realtà è un veleno potentissimo incolore e inodore. Perfino uno Sciamano del Marchio del Drago non riuscirebbe ad individuarlo."


"Anche se la Rugiada Invisibile probabilmente non è un veleno fatale, può causare paralisi per un certo periodo di tempo. Se venisse usato per uccidere, chi venisse avvelenato sarebbe sicuramente spacciato."


"Dato quanto è famigerato il Demone Nero, ovviamente non hanno intenzione di usare la Rugiada Invisibile per fare buone azioni. Se ottenessero la nostra Rugiada Invisibile, innumerevoli persone soffrirebbero."


"Mio padre crede che non dovremmo aiutare i malvagi, così non è disposto a consegnarla." Spiegò Luo Huan.


"In tal caso perché non fuggite?" Chiese Du Wanwu.


"Il nostro antenato ha stabilito che dovremmo vivere e morire in questo posto, così non scapperemo." Disse Luo Huan.


"Un attaccamento a vecchie idee." Chu Feng sogghignò. Pensava che la famiglia Luo fosse proprio inadatta a vivere in questo tipo di mondo.


"Benefattore, ciò che ha detto è estremamente corretto. Mio padre in effetti è molto attaccato a vecchie idee. Sfortunatamente non possiamo persuaderlo." Luo Huan rise con amarezza. Non biasimò Chu Feng, anzi, era completamente d'accordo con lui.


"Vorrei chiedere, coma ha fatto il Demone Malvagio a sapere della vostra Rugiada Invisibile, il tesoro che avete ereditato?" Chiese Chu Feng.


"Qualcuno della nostra famiglia se lo è lasciato sfuggire dopo aver bevuto troppo." Rispose Luo Huan.


"In tal caso, il Demone Nero non ha visto la Rugiada Invisibile personalmente?"


"No." Luo Huan scosse la testa.


"In tal caso non si risolverebbe il problema se insisteste di non avere la Rugiada Invisibile?" Interruppe Du Wanwu.


"Se fosse così semplice non ci avrebbero attaccato. Dal loro modo di comportarsi, anche se insistessimo di non avere la Rugiada Invisibile, non ci crederebbero sicuramente."


"Il Demone Nero è determinato ad ottenere la Rugiada Invisibile. Se non la potranno avere, eliminerebbero la famiglia Luo." Ipotizzò Chu Feng.


"Le parole del benefattore Feng Xing sono corrette. Allora, quando il Demone Nero ha mandato delle persone a chiedere di consegnare la Rugiada Invisibile, mio padre ha detto che non la possedevamo. In effetti ha perfino ucciso pubblicamente la persona che si è lasciata sfuggire questa notizia dopo aver bevuto troppo."


"Tuttavia la gente del Demone del Veleno ha solo riso e ha lasciato questa dichiarazione: 'Consegnate la Rugiada Invisibile entro dieci giorni. Altrimenti la famiglia Luo svanirà dalla faccia della terra'." Disse Luo Huan.


"Come previsto, sono feroci e spietati." Du Wanwu sospirò e rivelò un po' di rabbia dallo sguardo.


"Dato che non hanno visto la Rugiada Invisibile, avrei un metodo per ingannarli." Propose Chu Feng.


"Quale metodo?" Chiesero insieme Du Wanwu e Luo Huan.


"Posso usare delle tecniche Spirit, mentre Du Wanwu possiede delle tecniche del veleno. Non dovrebbe essere difficile per noi creare una Rugiada Invisibile falsa." Chu Feng guardò Du Wanwu e chiese: "Cosa ne pensi?"


"In effetti possiamo provare." Du Wanwu annuì. In quanto discendente del Demone del Veleno, aveva molta fiducia nelle sue tecniche.


"Benefattori, è vero? È davvero fattibile?" Luo Huan si riempì di gioia. In effetti era quasi un po' incredula. Aveva la sensazione di aver visto l'alba di una nuova era, la luce della speranza.


"A meno che il Demone Nero non possieda Sciamani del Marchio del Drago, non potranno scoprire che la Rugiada Invisibile che abbiamo creato è un falso." Disse Chu Feng.


"Sarebbe davvero ottimo!" Luo Huan mostrò ancora più gioia.


"Non si rallegri troppo velocemente. Penso che non sfuggireste comunque da questa calamità nemmeno se consegnaste la Rugiada Invisibile." Disse Chu Feng.


"Benefattore, cosa intende?" L'espressione di Luo Huan cambiò. Non solo lei, perfino Du Wanwu lo guardò confuso.


"Dal modo di fare del Demone Malvagio, probabilmente vi ucciderebbero tutti comunque per mettervi a tacere e impedire che le voci sulla Rugiada Invisibile si diffondano." Disse Chu Feng.


"Questo... in tal caso la nostra famiglia non potrà davvero sfuggire da questa calamità." Luo Huan arretrò per diversi passi e sbiancò. La sua gioia si era trasformata in depressione.


"Feng Xing, dato che sai già che sono persone così spietate, perché suggeriresti di creare Rugiada Invisibile falsa con me? Non sarebbe completamente inutile?" Chiese Du Wanwu.


"Du Wanwu, lascia che ti chieda questo. Dato che la famiglia Luo ha fatto un favore al tuo antenato e il tuo antenato ha dato istruzione di aiutare la famiglia Luo, non rimarresti con le mani in mano e li proteggeresti, non è vero?" Chiese Chu Feng.


"Esatto." Du Wanwu annuì.


"Dato il tuo temperamento, non ti ritireresti nemmeno a costo di morire, non è vero?"


"Esatto."


"In tal caso devi essere pronto a causare un massacro, non è vero?" Chiese di nuovo Chu Feng.


"Esatto." Du Wanwu annuì di nuovo.


"Tuttavia bisogna avere una giustificazione per uccidere qualcuno, altrimenti diventerebbero criminali come il Demone Malvagio."


"Primo, il Demone Malvagio è un'organizzazione che ha commesso innumerevoli malvagità, tutti vorrebbero eliminarlo. Così abbiamo una giustificazione per annientarlo."


"Secondo, stanno minacciando la famiglia Luo. Ciò che stiamo facendo è solo difenderci, così abbiamo più di una giustificazione per ucciderli."


"Tuttavia hanno comunque fatto una richiesta e, se dessimo loro la Rugiada Invisibile e attaccassero comunque, avremmo ancora più giustificazioni per eliminarli."


"Naturalmente è solo un'ipotesi. Se possibile mi piacerebbe risolvere questo problema con la Rugiada Invisibile."


"Se il Demone Nero deciderà di non massacrare la famiglia Luo dopo aver ottenuto la Rugiada Invisibile, se potessimo proteggerli senza uccidere, non sarebbe ancora meglio?" Disse con un sorriso Chu Feng.


"Hai ragione." Du Wanwu annuì di nuovo. In quel momento provava un nuovo livello di rispetto per Chu Feng, ciò che aveva detto era così ragionevole che non poteva trovare nessun difetto nella sua proposta.


Quando perfino Du Wanwu aveva reagito così, Luo Huan iniziò a guardare Chu Feng con emozioni ancora più contrastanti.


Un conto era che Chu Feng fosse un Semi Martial Emperor ad una così giovane età, ma era così razionale e calmo. In poco tempo aveva riflettuto sulla questione e aveva analizzato tutto appieno.


Era qualcosa di impossibile per Luo Huan. Figuriamoci lei, probabilmente perfino suo padre, il loro grande capofamiglia, non sarebbe riuscito a fare lo stesso.


Questo giovane era davvero sorprendentemente formidabile.
                                


                                



