---
title: Capitolo 1691 – Il Discendente del Benefattore
pubDate: 2024-08-01T01:13:16.535Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Anche Du Wanwu stava osservando la Rugiada Invisibile a lato. alla fine disse: "Che buon oggetto. Non è qualcosa che possa raffinare, probabilmente è un tesoro raffinato dal mio antenato."


"Davvero?" Chiese Chu Feng.


"Sicuramente. Posso riconoscere i veleni creati dal mio antenato." Du Wanwu annuì.


"Giovane eroe, chi è il suo grande antenato?" Il capofamiglia lo osservò con un'espressione scioccata, c'era stato un ovvio cambiamento nel suo sguardo.


"Anche se dicessi il suo nome, non sapreste chi è. Tuttavia sono certo che il tesoro che avete ereditato sia stato creato dal mio antenato." Disse Du Wanwu.


"Padre, il motivo per cui questi giovani eroi sono stati disposti ad aiutarci è perché l'antenato del giovane eroe Du Wanwu ha ricevuto un favore dalla nostra famiglia Luo quindicimila anni fa." Spiegò frettolosamente Luo Huan.


"Giovane eroe, posso osare chiedere se il suo antenato è conosciuto come il Demone del Veleno?" Chiese il capofamiglia.


"Come lo sai?" Du Wanwu ne fu sorpreso. Luo Huan non ne conosceva il nome, ma il capofamiglia a quanto pareva sì.


"Questo..." L'espressione del capofamiglia cambiò drasticamente. Si riempì di un'emozione indescrivibile. Poi si inginocchiò di fronte a Du Wanwu e a Chu Feng.


Disse ad alta voce: "Il discendente del nostro benefattore è di fronte a me. Eppure ho tentato di ucciderlo. Che grave colpa, dovrei essere ucciso diecimila volte, diecimila!!!"


"Pa, pa, pa, pa..."


Il capofamiglia alzò le braccia e iniziò a schiaffeggiarsi spietatamente.


Si colpì finché la sua faccia non si riempì di tagli e lividi. Anche allora, si rifiutò di fermarsi e sembrava che volesse picchiarsi a morte.


Questa scena non scioccò solo Du Wanwu, ma anche Luo Huan e gli altri. Non sapevano il motivo dietro un comportamento del genere.


"Padre, cosa stai facendo?" Chiese preoccupata Luo Huan avvicinandosi a suo padre.


"A parte Huan'er, tutti gli altri devono inginocchiarsi e scusarsi con il discendente del benefattore." Disse ad alta voce il capofamiglia.


Anche se gli altri membri della famiglia Luo erano confusi, ubbidirono.


"Benefattore, non capivo proprio nulla. Merito proprio di essere ucciso diecimila volte per i miei crimini. Per favore, per favore mi uccida." Disse l'uomo.


Stavolta c'era una chiara differenza nel suo atteggiamento rispetto a prima. In precedenza aveva implorato Chu Feng perché temeva che avrebbe annientato la sua famiglia. Aveva cercato di addossarsi tutta la colpa.


Tuttavia stavolta stava implorando di venire ucciso dal profondo del cuore perché provava troppa vergogna e voleva usare la morte per fare ammenda.


"Cosa sta succedendo esattamente? Non sarebbe troppo tardi per morire dopo che avrai spiegato cosa sta succedendo." Disse Chu Feng in quel momento mentre tutti erano confusi.


Il capofamiglia iniziò a spiegarsi. A quanto pareva quindicimila anni fa, qualcuno della famiglia Luo aveva davvero salvato il Demone del Veleno.


Allora il Demone del Veleno era stato gravemente ferito. Quella persona della famiglia Luo aveva salvato il Demone del Veleno e lo aveva ospitato nel suo territorio. Tuttavia le lesioni del Demone del Veleno non erano qualcosa che la famiglia Luo potesse curare, e alla fine era stato lui a curare le proprie ferite.


Anche se non aveva risparmiato la sua vita, il Demone del Veleno era stato estremamente grato nei confronti della famiglia Luo.


Allora, la montagna dei Cinque Veleni non comprendeva solo la famiglia Luo, c'era anche un loro grande nemico. Le due famiglie avevano lottato sia apertamente che di nascosto per molto tempo per ottenere il controllo della montagna dei Cinque Veleni.


Quando il Demone del Veleno aveva finito di meditare per curare le ferite, era stato proprio durante un momento cruciale, la famiglia Luo stava lottando contro il suo nemico. Inoltre sembrava che non potesse competere con l'altra famiglia e stesse per essere annientata.


Visto che provava gratitudine per la famiglia Luo, il Demone del Veleno annientò il grande nemico della famiglia Luo e lo sradicò completamente. Solo allora la famiglia Luo era potuta diventare la sovrana della montagna dei Cinque Veleni.


Inoltre il Demone del Veleno aveva lasciato la Rugiada Invisibile per compensare la famiglia Luo per la grazia dimostratagli.


Tuttavia questo era qualcosa che solo la persona che aveva salvato il Demone del Veleno e poi generazioni di capofamiglia sapevano.


Prima di partire, il Demone del Veleno aveva ordinato alla famiglia Luo di non menzionare la questione a nessun altro e fingere che non fosse mai accaduto.


Anche se il Demone del Veleno li aveva aiutati perché provava gratitudine, aveva comunque aiutato enormemente la famiglia Luo. Il Demone del Veleno era il loro più grande benefattore.


Il capofamiglia allora aveva pensato che non avrebbe potuto lasciare che i suoi discendenti si dimenticassero dell'enorme grazia e gentilezza mostrata dal Demone del Veleno. Tuttavia non voleva nemmeno andare contro il desiderio del Demone del Veleno. Così decise che avrebbe tramandato questa informazione di capofamiglia in capofamiglia.


Così, solo il capofamiglia successivo sapeva della questione riguardo il Demone del Veleno, nessun altro del clan l'avrebbe saputo.


Oggi, dopo aver sentito le parole di Du Wanwu, aveva capito. A quanto pareva questo giovane dalla pelle verde di fronte a lui era il discendente del Demone del Veleno, il discendente del loro benefattore.


Dopo averlo saputo, era stato sopraffatto dal dolore. Aveva deluso i suoi antenati e il loro benefattore, e avrebbe dovuto pagare con la morte per i suoi crimini. Era per questo che aveva mostrato una reazione così intensa.


"Capofamiglia Luo, si può dire che fossi in difficoltà. Ti sei comportato così per proteggere la famiglia Luo, così ignorerò cos'è successo oggi."


Du Wanwu lo aveva perdonato perché aveva sentito la sua sincerità.


Per quanto riguardava Chu Feng, se non fosse stato per il fatto che Du Wanwu avrebbe insistito ad aiutare la famiglia Luo, non sarebbe rimasto ad aiutare questo tipo di persone.


Tuttavia, dato che erano arrivati a questo punto, Chu Feng non aveva altra scelta che aiutarli. Dopotutto sapeva che Du Wanwu lo avrebbe fatto.


Così l'atteggiamento del capofamiglia nei confronti di Chu Feng e degli altri divenne eccezionalmente buono. Diede loro una calorosa ospitalità. Sembrava che volesse offrire loro il trattamento migliore possibile al loro gruppo.


Chu Feng sapeva che non era solo per via della paura, ma principalmente per esprimere la loro gratitudine nei confronti di Du Wanwu in quanto discendente del Demone del Veleno.


Dopo questo evento, l'impressione che Chu Feng aveva della famiglia Luo migliorò. Indipendentemente da quanto fossero stati spietati e ingiusti prima, potevano comunque provare gratitudine.


Quando tutti della famiglia Luo vennero a sapere che il gruppo di Chu Feng non solo non li avrebbe eliminati, ma li avrebbe aiutati con il Demone Nero, si rallegrarono.


Avevano visto personalmente la forza di Chu Feng. Così pensavano che sarebbero riusciti a sfuggire a questa calamità.


Tuttavia solo Chu Feng sapeva che il Demone Nero non sarebbe stato facile da gestire. Dopotutto i loro capi avevano osato proclamarsi il sesto e il settimo tra i famigerati criminali. Anche se non erano Martial Emperor, dovevano essere almeno al picco dello stadio di Semi Martial Emperor. Chu Feng e Du Wanwu non potevano competere con guerrieri del genere.


Così tutto sarebbe stato gestito come pianificato inizialmente.


In quel momento, Chu Feng e Du Wanwu stavano cooperando insieme per creare una copia della Rugiada Invisibile. In realtà per Chu Feng e Du Wanwu non fu affatto difficile, ci riuscirono in mezza giornata.


Dopo aver finito, Chu Feng disse al suo compare: "Du Wanwu, lo dirò subito. Non getterò via la mia vita e quella di Goudan'er per questa famiglia Luo."


"Se potremo gestire la gente del Demone Nero, allora ce ne occuperemo. Ma se non potremo farlo, non difenderò questo posto fino alla morte."


"Questa questione non vi riguardava fin dall'inizio, sarebbe comprensibile se non li aiutassi."


Chu Feng si alzò e disse: "Sei piuttosto ragionevole. Molto bene, andiamo. Abbiamo i nostri affari di cui occuparci. Non dimenticare perché siamo venuti qui." Aveva intenzione di recuperare il Gu che il Demone del Veleno aveva lasciato in passato nella montagna dei Cinque Veleni.
                                


                                



