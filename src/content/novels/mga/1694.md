---
title: Capitolo 1694 – Gu Tabù
pubDate: 2024-08-01T04:13:16.535Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Così anche tu puoi essere nervoso." Chu Feng guardò Du Wanwu. Poteva sentire che il suo battito cardiaco era accelerato e che il suo respiro era diventato affannoso.


"A dire la verità mi spaventano proprio i metodi del mio antenato." Du Wanwu sorrise con amarezza. Poi disse: "Ci sono molti modi per creare un Gu e questo è uno dei metodi più spaventosi. Non te lo nasconderò, questo posto è davvero pericoloso. Non devi accompagnarmi per forza."


"Sapevo che questo posto era pericoloso prima di venire qui. Dato che ho accettato di aiutarti, mi sono già preparato a correre rischi. Andiamo."


Chu Feng sorrise lievemente. Poi iniziò ad attraversare la montagna di cadaveri e il mare di sangue. In confronto a Du Wanwu era molto più calmo e composto.


Questo perché avevano una mappa con loro, dov'era descritto il metodo per distruggere tutte le formazioni. Inoltre la percezione di Chu Feng era davvero acuta. Così ogni trappola lasciata dal Demone del Veleno non poté impedire loro di avanzare.


Mentre continuavano il loro viaggio, alla fine arrivarono nella regione più profonda. Si ritrovarono di fronte ad un'antica caraffa delle dimensioni di un fiasco di vino.


Tuttavia Chu Feng capì con una sola occhiata che questa caraffa era davvero pericolosa. Il potere sinistro proveniva da lì. Questo significava che il Gu che dovevano recuperare era lì dentro.


Ispezionandola però Chu Feng cominciò ad accigliarsi. Il suo sguardo rivelò un po' di inquietudine.


"Du Wanwu, vorrei chiederti una cosa. Il Gu di fronte a noi, cos'ha usato esattamente il tuo antenato per crearlo?"


Chu Feng sapeva che i Gu generalmente erano creati usando insetti velenosi. Quelli più potenti sarebbero stati composti da Spiriti Malvagi. Insomma esistevano molti metodi per creare Gu, che avrebbero avuto funzioni diverse. Tuttavia era molto difficile produrli.


La creazione dei Gu era già una pratica corrotta. Inoltre più rischi si correvano, più grande sarebbe stata la ricompensa.


Fin dai tempi antichi molte persone erano state divorate e uccise dai Gu che stavano cercando di produrre. Creare un Gu poteva essere definito un tabù per gli Sciamani.


Per quanto riguardava il Gu davanti a loro, stava emanando un'aura estremamente potente e pericolosa. Inoltre era già maturato e quindi doveva essere per forza formidabile.


Questo indicava che non poteva essere stato fatto con insetti velenosi o Spiriti Malvagi, ma con persone viventi.


Produrre un Gu del genere era un tabù assoluto, era anche il più difficile da controllare e più pericoloso.


Il Demone del Veleno aveva impiegato quindicimila anni per creare questo Gu. Se aveva davvero usato persone per crearlo, non doveva aver usato esseri umani ordinari. Avrà scelto sicuramente esperti di massimo livello.


Chu Feng sapeva anche che Du Wanwu era venuto a recuperare questo Gu per aumentare la sua coltivazione. Così era molto curioso di come fosse fatto esattamente.


"Non so nemmeno io da cosa sia composto, tuttavia so che è un Gu dell'Eredità." Disse Du Wanwu.


"Gu dell'Eredità?" Gli occhi di Chu Feng brillarono, poi chiese: "Voleva che fosse tramandato alle generazioni successive?"


"A dire la verità non so nemmeno questo." Du Wanwu sorrise. Poi arrivò di fronte al Gu dell'Eredità. Tirò fuori un sacco di iuta speciale e si preparò a prendere la caraffa.


"Fermo." Disse subito Chu Feng cercando di fermarlo.


Tuttavia Du Wanwu fu troppo rapido, non appena Chu Feng finì di parlare, aveva già recuperato il Gu.


"Maledizione!" Vedendo che la caraffa era stata già sollevata, l'espressione di Chu Feng cambiò e sospirò.


"Boom!!"


Improvvisamente risuonò un'esplosione, allo stesso tempo la terra attorno cominciò a sgretolarsi, con polvere e rocce che volavano ovunque.


Dopo una serie di collassi, ottantuno enormi mostri uscirono dal terreno e circondarono Du Wanwu.


Nessuno di questi mostri era ordinario, erano tutti Spiriti Malvagi ed erano al picco dello stadio Semi Martial Emperor.


Avevano perso ogni intelligenza, come bestie feroci, avevano iniziato a snudare artigli affilati e denti per attaccare Du Wanwu nel modo più primitivo a loro disposizione.


Du Wanwu rimase sbalordito. Anche se era un Corpo Divino, il discendente del Demone del Veleno, e possedeva un potere combattivo sconvolgente. Era comunque un Semi Martial Emperor di quarto livello. Come poteva affrontare ottantuno Spiriti Malvagi?


"Woosh!"


Proprio durante questa situazione critica, Chu Feng diventò un raggio di luge, passò oltre gli Spiriti Malvagi e arrivò accanto a Du Wanwu.


Chu Feng gridò: "Talismani della Soppressione del Male!!" Poi numerosi talismani dorati sfrecciarono dal suo corpo, trasformandosi in una barriera che circondò lui e Du Wanwu.


Immediatamente dopo, Chu Feng iniziò a controllare i talismani dorati, facendoli diventare catene che bloccarono gli arti degli Spiriti Malvagi.


"Roaaaaar!!"


Gli Spiriti Malvagi cominciarono subito ad urlare ripetutamente. La porzione dei loro corpi che era entrata in contatto con i talismani cominciò ad emettere fumo.


Mentre i Talismani della Soppressione potevano limitare i movimenti di questi mostri, non erano Spiriti Malvagi ordinari. Chu Feng poteva solo contendere con loro, ma non domarli. In effetti anche in questa situazione sarebbe stato in svantaggio.


"Andiamo." Se fossero rimasti qui, sarebbero andati incontro ad una calamità. Così, senza la minima esitazione, Chu Feng tirò fuori un talismano di carta e lo posò sui suoi stivali.


Una volta che la carta del talismano entrò in contatto con gli stivali, scomparì immediatamente e venne assimilato. Le calzature di Chu Feng iniziarono ad emanare una luce abbagliante.


Poi Chu Feng si mosse e scomparì. Era stato così rapido da lasciare senza parole. Probabilmente nemmeno un Semi Martial Emperor al picco del suo stadio non avrebbe potuto competere con lui.


Ciò che Chu Feng aveva usato era uno dei dieci talismani di carta che l'Immortale Raffinatore gli aveva dato. Una volta usati, avrebbero aumentato la sua velocità e nessuno al di sotto dello stadio di Martial Emperor sarebbe riuscito a raggiungerlo.


Tuttavia, indipendentemente da quanto fosse rapido, non sarebbe stato facile scappare. Gli ottantuno Spiriti Malvagi avevano già circondato lui e Du Wanwu.


Chu Feng poteva solo aumentare la forza dei Talismani della Soppressione del Male per causare ancora più dolore agli Spiriti Malvagi, in modo da poter creare dei varchi da cui scappare.


"Shualalala..."


Tuttavia gli Spiriti Malvagi non badarono al dolore e cominciarono a lanciarsi contro la barriera difensiva. Erano così potenti che coprirono la protezione e si ammassarono su di essa, senza lasciare nemmeno un dito di spazio da cui scappare.


Inoltre ondate di attacchi potenti bombardarono la barriera. Di questo passo la protezione non sarebbe riuscita a reggere.


"Dannazione, questi Spiriti Malvagi sono stati influenzati dal Gu e sono cambiati. Non sono più Spiriti Malvagi ordinari. I talismani così sono molto meno efficaci. Di questo passo presto perderanno la loro efficacia."


Chu Feng si accigliò. Anche se generalmente era calmo, aveva iniziato a provare una forte inquietudine.


Si era reso conto che non era il potere dei talismani ad essere diminuito, era più l'immunità degli Spiriti Malvagi ai talismani ad essere aumentata.
                                


                                



