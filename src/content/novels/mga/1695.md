---
title: Capitolo 1695 – Pericolo Imminente
pubDate: 2024-08-01T05:13:16.535Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Du Wanwu chiese: "Cosa sta succedendo esattamente?" con un'espressione confusa e piena di panico.


Era successo tutto troppo velocemente, non era riuscito a reagire in tempo. Non pensava che avrebbe attivato una trappola del genere recuperando il Gu dell'Eredità.


"Sciocco. Sei un discendente del Demone del Veleno e hai visto quanto era pericoloso quel Gu. Non sai cosa significa essere molto attenti? Perché hai cercato di recuperarlo direttamente?" Disse Chu Feng protestando un po'.


"Io..." Du Wanwu non sapeva come rispondere. Sapeva di essere stato troppo incauto.


"Sigh, non importa. Figuriamoci te, probabilmente perfino il tuo antenato non pensava che questo posto si sarebbe trasformato in questo modo dopo quindicimila anni." Chu Feng sospirò esasperato.


Poi continuò: "C'erano ottantuno Spiriti Malvagi sotto il Gu. Lo hanno nutrito per tutto il tempo. Penso che un tempo fossero Martial Emperor e tutti notevoli."


"Il tuo antenato probabilmente pensava che, dopo la maturazione del Gu, questi Spiriti Malvagi sarebbero stati assimilati completamente. Tuttavia più è forte il Gu, più è pericoloso. Dopo aver impiegato quindicimila anni per maturare, questo Gu è già sfuggito al controllo del tuo antenato."


"Ora è già maturato. Tuttavia questi ottantuno Spiriti Malvagi non sono periti, erano solo in uno stato dormiente. Prima quando hai mosso il Gu, li hai svegliati tutti."


"Gli Spiriti Malvagi già hanno una natura spietata. Dopo essere diventati nutrimento del Gu per quindicimila anni, sono già pieni di intento omicida. Come possono lasciarci scappare?" Chu Feng sorrise con amarezza. Non si sarebbe mai aspettato che Du Wanwu, una persona che era sempre calma, avrebbe cercato di recuperare il Gu in modo così urgente oggi. Lo aveva avvertito troppo tardi e adesso erano finiti in un disastro.


"È stata tutta colpa mia. Sono stato troppo impaziente. Cosa facciamo ora?" Du Wanwu aveva un'espressione piena di rimorso.


"Siamo stati già circondati completamente. I miei Talismani di Soppressione del Male non dureranno a lungo. Anche se sono una persona che di solito si rassegna al suo fato, non c'è nulla che possiamo fare adesso."


"Possiamo solo sperare che il vecchio sia disposto ad intervenire e a salvarci." Chu Feng continuò a sorridere con amarezza. Aspettare la morte era davvero spiacevole.


Tuttavia poteva solo riporre tutte le sue speranze nel vecchio misterioso.


"Snap, snap!!"


Gli attacchi degli Spiriti Malvagi divennero sempre più intensi. La soppressione dei talismani si era indebolita sempre di più. La barriera difensiva aveva già iniziato a rompersi. Di questo passo sarebbe crollata e sarebbero morti qui.


<em>'Che quel vecchio voglia davvero lasciarci morire qui?'</em> Iniziò a pensare Chu Feng. Temeva che l'esperto misterioso non li avesse seguiti e non sapesse cosa stava succedendo qui.


O forse non aveva intenzione di aiutarli. Altrimenti sarebbe già intervenuto. Non ci sarebbe stato bisogno di aspettare così tanto. Dopotutto era un momento di pericolo imminente. Se non fosse intervenuto, Chu Feng e Du Wanwu sarebbero davvero morti qui.


"Roaaar!!"


"Boom, boom, boom, boom!!"


Proprio in quel momento, mentre Chu Feng si stava preoccupando, riecheggiò una serie di esplosione. Allo stesso tempo gli Spiriti Malvagi rilasciarono urla strazianti a squarcia gola e ruggiti di rabbia.


Alcuni degli Spiriti Malvagi che stavano attaccando la barriera difensiva di Chu Feng si girarono e volarono verso le esplosioni.


Vedendo questa scena, sia Chu Feng che Du Wanwu si riempirono di gioia. Pensavano che l'esperto misterioso fosse tornato a salvarli.


"Questo...?"


Tuttavia, vedendo cos'era successo, i due rimasero scioccati. In effetti c'era una formidabile fonte di potere che stava lottando contro gli Spiriti Malvagi.


Ma non era il vecchio misterioso, era un potere estremamente feroce. Pareva essere formato da alberi ed emanava gas verde scuro. Era una pianta insolita, ma davvero potente.


Era al picco del Semi Martial Emperor e il suo potere combattivo poteva sormontare tre livelli di coltivazione. Gli ottantuno Spiriti Malvagi non potevano competere con la pianta mostruosa.


Mentre i rampicanti d'albero scattavano in avanti, sollevavano violenti raffiche. Ad ogni colpo avrebbe disintegrato uno Spirito Malvagio.


In un batter d'occhio annientò tutti gli Spiriti Malvagi.


"Cos'è quella cosa?" Du Wanwu era sia scioccato che spaventato. La sua reazione era solo normale. Dopotutto non sapeva se il mostro di fronte a loro fosse un amico o un nemico. Tuttavia era certo di una cosa, era ancora più feroce degli Spiriti Malvagi.


"Woosh, woosh, woosh!!"


L'enorme pianta mostruosa si girò e iniziò ad avanzare verso l'uscita della caverna. Non aveva intenzione di attaccarli, ma di andarsene.


Du Wanwu rimase ancora più scioccato. Non capiva da dove fosse provenuto questo mostro e quali fossero le sue intenzioni.


"Goudan'er!!!" Chu Feng gridò in modo piuttosto calmo.


"Cosa?" Du Wanwu rimase sbalordito. Non capiva perché Chu Feng avesse urlato quel nome.


Tuttavia il mostro si fermò all'improvviso.


"Non devi andartene. So che sei tu, puoi rivelarti." Continuò Chu Feng. Il suo sguardo era ancora fisso su quel mostro.


"Chu Feng, cos'hai detto?" Du Wanwu era ancora più perplesso.


"Come lo hai notato?" Disse il mostro con una voce roca e spaventosa, ma priva di ostilità.


Il mostro iniziò a rimpicciolirsi, presto i rampicanti scomparirono e assunse la forma di un essere umano.


Era un bambino, nient'altro che Goudan'er.


In quel momento però non possedeva più l'aspetto bello prodotto dalle formazioni di Chu Feng, era tornato brutto come prima.


"In realtà l'avevo già ipotizzato nella Valle del Demone del Veleno. Solo che non ne ero certo."


"Tuttavia quando ci hai aiutato, sono diventato certo che fossi tu." Chu Feng si avvicinò e usò le tecniche Spirit per farlo tornare al bell'aspetto di prima.


Sapeva che, mentre Goudan'er poteva assumere una forma umana, non poteva alterare il suo aspetto. Altrimenti lo avrebbe fatto da tempo.


Dato che aveva rivelato la sua vera forma, la formazione di Chu Feng aveva perso effetto. Anche se poteva assumere nuovamente un aspetto umano, poteva solo tornare come un tempo. Per questo Chu Feng aveva preso l'iniziativa di ricreare la formazione.


"Impossibile. Anche se sospettavi di me prima, l'aura che ho emesso dopo aver assunto la mia vera forma era completamente diversa da quella in cui sono ora. Com'eri così certo che fossi io?" Goudan'er mostrò un'espressione scioccata.


"Non lo sospettavo per via della tua aura, è perché sospettavo che fossi una sostanza velenosa fin dall'inizio."


"Per quanto riguarda la tua vera forma, è proprio quella di una sostanza velenosa. In questo posto sono molto comuni, ma solo una sostanza velenosa sarebbe disposta ad intervenire per salvarci. Per questo ero certo che fossi tu." Disse sorridendo Chu Feng.


"Divinità, sei davvero incredibile. Non posso nasconderti nulla." Rispose Goudan'er raggiante.


"Chu Feng, cosa sta succedendo esattamente?"


Du Wanwu alla fine non riuscì a contenersi e chiese: "Goudan'er, come mai sei una sostanza velenosa?" Era completamente confuso.
                                


                                



