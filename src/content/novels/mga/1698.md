---
title: Capitolo 1698 – Scommessa
pubDate: 2024-08-01T08:13:16.536Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


C'erano due persone a mezz'aria.


Uno era il Malvagio Tie, uno dei cinque famigerati criminali che aveva ucciso il marito e la figlia della zia Lian.


L'altro era un membro del clan imperiale Beitang, qualcuno che aveva difeso Beitang Zimo nell'Isola Immortale, il Martial Emperor di primo livello che aveva cercato di causare problemi a Chu Feng, Beitang Zhiqiang.


Questo Beitang Zhiqiang era davvero arrogante. Non si era nemmeno disturbato a nascondere il suo aspetto. Era evidente che non temeva che qualcuno lo riconoscesse. Probabilmente si era già preparato ad uccidere chiunque l'avesse riconosciuto. E in effetti aveva la forza per farlo.


Beitang Zhiqiang e il malvagio Tie stavano collaborando. Inoltre, da come si stavano comportando, sembrava che stessero sostenendo il Demone Nero. Non c'erano dubbi.


Evidentemente l'ipotesi di Chu Feng era corretta. Il clan imperiale Beitang stava proprio cospirando con il Demone Nero.


Tuttavia, con sorpresa di Chu Feng, stava unendo le forze perfino con il Malvagio Tie.


"Per l'amor della mia cara madre! Sono davvero due Martial Emperor. Non possiamo più aiutare la famiglia Luo. Presto, dobbiamo scappare via." Disse freneticamente Goudan'er. Era evidente che non volesse morire qui.


"Scappate velocemente." Disse Du Wanwu.


"E tu?" Chiese Chu Feng.


"Dato che ho accettato di proteggere la famiglia Luo, non li lascerò morire. Li proteggerò anche a costo di morire."


Dopo aver detto questo, prima che Chu Feng potesse rispondere, volò nel cielo e arrivò di fronte al capofamiglia Luo. Guardò i due Martial Emperor e gridò: "Dovete prima passare sul mio cadavere se volete ucciderli."


"Chi sei moccioso?"


Sia il Malvagio Tie che Beitang Zhiqiang rivelarono espressioni scioccate. Dopotutto la forza di Du Wanwu era eccezionale tra i membri della giovane generazione.


I due immaginavano che fosse impossibile per la famiglia Luo crescere un talento del genere, così pensarono subito che doveva essere il discepolo di un esperto.


"Non avete bisogno di sapere chi sono." Du Wanwu aveva un'espressione determinata. Era già pronto ad affrontare la morte.


"La tua coltivazione è piuttosto buona. Sfortunatamente non puoi comunque proteggere la famiglia Luo."


"Indipendentemente dalle tue origini e da chi sia il tuo maestro, dato che hai a che fare con la famiglia Luo, oggi morirai." Beitang Zhiqiang era già determinato ad uccidere.


"Non può essere più stupido di così. Divinità, non perdere tempo con lui. Andiamo." Goudan'er cercò di spronare Chu Feng a fuggire.


"No, non posso scappare quando Du Wanwu è là fuori. Inoltre la potenza dell'Imperatore ha già sigillato tutto l'ambiente attorno, coprendo il cielo e la terra. Non abbiamo modo di fuggire." Chu Feng scosse la testa.


"Cosa facciamo allora?" Sentendo questo, nemmeno Goudan'er sapeva cosa fare.


"Possiamo solo fare una scommessa." Disse Chu Feng.


"Che scommessa? Come? Sono due Martial Emperor!" Rispose Goudan'er.


"Ho un metodo che potrebbe darci una possibilità per sopravvivere."


Chu Feng iniziò a tornare al suo aspetto originale. Allo stesso tempo uscì allo scoperto, guardò il Malvagio Tie e disse sorridendo: "Non mi sarei mai aspettato di rivederti così velocemente, Malvagio Tie."


"Chu Feng, sei davvero tu?" Sia Beitang Zhiqiang che Beitang Zimo rimasero scioccati nel vederlo. Non si sarebbero mai aspettati di incontrarlo qui.


"Chu Feng? Tu, tu sei quel moccioso di allora." L'espressione del Malvagio Tie però subito dopo si riempì di paura e cominciò perfino a tremare. Tutta l'aura tirannica che aveva emanato prima era sparita.


Non si sarebbe potuto mai dimenticare di quello che era successo fuori dall'Asta della Legge Celeste quel giorno. Visto che aveva attaccato Chu Feng, era stato quasi ucciso da un potente Martial Emperor.


Era un ricordo ancora molto fresco nella sua memoria, gli incuteva ancora paura. Quel giorno per lui era stato un incubo.


Tuttavia non si sarebbe mai aspettato di incontrare di nuovo Chu Feng, che l'incubo si ripetesse.


"Sembra che ti ricordi ancora di me." Chu Feng sorrise di nuovo, la sua espressione sembrava un po' minacciosa.


Beitang Zimo si tolse il mantello, lo indicò e gridò con rabbia: "I nemici sono proprio destinati a rincontrarsi. Allora non sono riuscito ad ucciderti nell'Isola Immortale. Non mi sarei mai aspettato di rivederti qui. Sei pronto a morire?" Il suo corpo tremava per via dell'enorme odio che provava.


Allora, fuori dall'Isola Immortale, Chu Feng li aveva umiliati. Da allora Beitang Zimo aveva provato un desiderio di ucciderlo incredibilmente intenso. E adesso lo aveva incontrato qui. Naturalmente non se lo sarebbe lasciato scappare.


"Sei proprio debole Beitang Zimo. Quando ero un Martial King di nono livello, tu eri già al terzo livello del Semi Martial Emperor. E ora sono già al secondo livello, mentre tu sei rimasto al terzo. Vuoi uccidermi con il talento misero che ti ritrovi?"


Chu Feng sogghignò. Sembrava estremamente calmo e composto. Non solo, pareva che non considerasse nemmeno Beitang Zimo.


"Sei davvero incorreggibile. Se desiderassi ucciderti, sarebbe semplice come schiacciare una formica."


Mentre parlava, Beitang Zimo attaccò all'improvviso. Si trasformò in un raggio di luce e arrivò di fronte a lui. Allo stesso tempo ondeggiò il pugno e lanciò un colpo verso la testa di Chu Feng. Aveva intenzione di polverizzargli la testa.


Era proprio pieno di odio, solo una volta che lo avesse ucciso con il suo pugno sarebbe riuscito a spegnere il suo rancore.


"Paa!"


Tuttavia, proprio mentre il pugno stava per colpirlo, gli occhi di Chu Feng brillarono. La sua Armatura del Fulmine apparì e la sua coltivazione passò dal secondo al terzo livello dello stadio Semi Martial Emperor. Allo stesso tempo stese una mano e afferrò il pugno di Beitang Zimo.


"A quanto pare non hai nemmeno la forza di schiacciare una formica. Il clan imperiale Beitang ha davvero sprecato tutte le sue risorse crescendoti." Chu Feng lo derise.


"Hai solo la mia stessa coltivazione. Posso comunque ucciderti."


Beitang Zimo non voleva arrendersi. Un carattere "Imperiale" dorato e brillante apparì sulla sua fronte. Il suo sangue si agitò e il suo potere combattivo aumentò rapidamente.


Inoltre aveva concentrato tutta la sua forza nel suo pugno destro. Aveva intenzione di liberarsi dalla stretta di Chu Feng e continuare a colpirlo.


Era estremamente testardo.


"Ne sei certo?" Chu Feng continuò a sorridere, poi strinse la presa. "Snap." Il sangue schizzò e il pugno di Beitang Zimo fu fatto a pezzi.
                                


                                



