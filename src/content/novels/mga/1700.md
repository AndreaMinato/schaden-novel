---
title: Capitolo 1700 – Lord Direttore
pubDate: 2024-08-01T10:13:16.536Z
tags:
    - mga
---


Capitolo sponsorizzato, ringraziamo Federico!
19 capitoli in coda (Federico), 0/3
-Schadenfreude


Una figura apparì. Quando Chu Feng la vide, rivelò un'espressione piacevolmente sorpresa.


C'era un volto familiare di fronte a lui, era il capo della montagna del Legno Turchese, Dugu Xingfeng.


Chu Feng non sapeva perché sarebbe venuto qui. Poi si rese conto che doveva essere diventato un Martial Emperor di primo livello, altrimenti sarebbe stato impossibile per lui bloccare l'attacco di Beitang Zhiqiang.


Dugu Xingfeng era avanzato di stadio!!!


"Lord direttore." Mormorò allarmato Chu Feng dopo un momento di entusiasmo. Non si sarebbe mai aspettato che Dugu Xingfeng lo salvasse, era troppo sorprendente.


"Chu Feng, non devi dire più altro. Lascia il resto a me." Dugu Xingfeng sorrise. Poi guardò Beitang Zhiqiang e disse: "Il clan imperiale Beitang ha davvero complottato con il Malvagio Tie e aveva intenzione di massacrare l'intera famiglia Luo per una bottiglia di Rugiada Invisibile. Se si diffondesse questa notizia in giro, mi chiedo cosa penserebbe la gente?"


"Dugu Xingfeng, vero? Ti ho riconosciuto. Sei il direttore della montagna del Legno Turchese, non è vero? Non mi sarei mai aspettato che Chu Feng sarebbe stato un discepolo della montagna del Legno Turchese."


"Un posto così desolato ha un discepolo del genere, non c'è da meravigliarsi che tu, un direttore, lo seguiresti apposta per proteggerlo personalmente." Disse con un sogghigno Beitang Zhiqiang. Il suo tono era pieno di scherno.


Non solo stava deridendo Dugu Xingfeng, ma anche Chu Feng. All'inizio, dato quanto il giovane era talentuoso, aveva pensato che Chu Feng sarebbe stato il discepolo personale di un grande esperto.


Tuttavia aveva scoperto che era un mero discepolo della montagna del Legno Turchese. Questo aveva riempito di enorme sdegno Beitang Zhiqiang. Agli occhi dei quattro grandi clan imperiali, le nove organizzazioni erano solo Sect di seconda categoria indegni di considerazione.


"Non mi sarei mai aspettato che mi avresti riconosciuto. È piuttosto raro. Ma ciò che hai detto è vero."


"Naturalmente devo seguire un talento come Chu Feng. Dopotutto perfino spazzatura come Beitang Zimo ha bisogno della tua protezione, come potrei non seguire un genio come Chu Feng e proteggerlo personalmente?" Dugu Xingfeng guardò Beitang Zimo con un sorriso.


"Tu..." Beitang Zimo si infuriò così tanto che iniziò a stringere i denti per la rabbia e il suo colorito assunse una tinta blu. Era comunque un talento lui, ma era stato insultato e umiliato molte volte oggi. Come poteva non arrabbiarsi?


"Quando ti ho visto la scorsa volta, eri solo un Semi Martial Emperor di massimo livello. Se le mie ipotesi sono corrette, dovresti essere diventato un Martial Emperor un po' di tempo fa, no? Quanto puoi aver padroneggiato le tue tecniche dato che sei avanzato di recente? Credi davvero di poter competere con noi due?" Disse con derisione Beitang Zhiqiang.


"Come potrei sapere di non poter competere con voi se non faccio un tentativo?" Dugu Xingfeng sorrise con indifferenza. Anche se sapeva che un Martial Emperor con più esperienza era in vantaggio rispetto a chi era appena avanzato di stadio, non sembrava ancora preoccupato.


"Non c'è da meravigliarsi che Chu Feng sia così arrogante, a quanto pare anche il suo direttore è così arrogante."


"Malvagio Tie, non c'è bisogno che intervieni. Darò una lezione a questo zoticone di campagna da solo. Gli farò vedere il divario tra di noi."


Beitang Zhiqiang fece cenno al Malvagio Tie di farsi indietro. Il Malvagio Tie e gli altri si ritirarono per dare spazio ai due contendenti.


"In tal caso, permettimi di sperimentare la forza del tuo clan imperiale Beitang."


Dugu Xingeng rivelò un'espressione entusiasta. Poi iniziò a muoversi e a combattere contro Beitang Zhiqiang.


"Boom, boom, boom, boom!!"


Iniziarono a risuonare dei rimbombi. Potere marziale infuriava nella volta celeste. L'energia feroce divampò come bestie dorate mentre seminavano il caos.


La famiglia Luo soffrì enormemente per le onde d'urto dello scontro. Le loro coltivazioni erano troppo deboli. Anche se i due Martial Emperor non stavano mirando affatto i loro attacchi verso di loro, non potevano sopportare l'impatto delle loro collisioni.


Tuttavia Chu Feng fu piacevolmente sorpreso di scoprire che, nonostante Dugu Xingfeng fosse appena diventato un Martial Emperor, non era in svantaggio mentre combatteva contro Beitang Zhiqiang. Invece era in vantaggio fin dall'inizio.


Dugu Xingfeng non usò tecniche marziali stravaganti. Invece, con solo pugni e calci, poteva mostrare una forza tirannica.


Questo non solo scioccò Chu Feng, ma anche il Malvagio Tie. Logicamente non sarebbe dovuto essere possibile per Dugu Xingfeng poter competere con Beitang Zhiqiang. Dopotutto era appena diventato un Martial Emperor.


C'era solo una spiegazione per questo, il talento di Dugu Xingfeng doveva essere superiore a quello del suo avversario.


All'improvviso Beitang Zhiqiang disse: "Malvagio Tie, attacchiamo insieme." Si era già reso conto di non poter competere con il direttore. Anche se lo trovava estremamente imbarazzante, chiese comunque aiuto.


Anche se era umiliante, sapeva che era molto meglio che venire sconfitti.


"Io... questo..." Il Malvagio Tie iniziò ad esitare. Non osò unirsi allo scontro perché aveva ancora paura.


Non era spaventato da Dugu Xingfeng, ma dal misterioso esperto che aveva salvato Chu Feng fuori dall'Asta della Legge Celeste quel giorno.


"Malvagio Tie, maledetto sciocco! Se avesse un esperto a sostenerlo, si sarebbe già rivelato. Perché avrebbe mandato questo tipo ad affrontarci?"


"Hai spadroneggiato per la Terra Sacra delle Arti Marziali invano per tutti questi anni! Come puoi essere così stupido?!"


"Presto, unisciti a me! Uccidiamo insieme questo zoticone di campagna della montagna del Legno Turchese! Dobbiamo sistemare velocemente la questione!"


"Altrimenti, se allarmassimo quei tipi della città delle Nuvole Lunari, mentre io potrò sopravvivere, tu morirai sicuramente!" Gridò con rabbia Beitang Zhiqiang.


Dopo essere stato incitato, il Malvagio Tie strinse i denti e gridò: "Me ne fotto! Rischierò il tutto per tutto!"


Il cielo e la terra tremarono e il clima iniziò a cambiare. Era tutta opera del Malvagio Tie. In effetti iniziò anche a mutare il suo corpo, si era trasformato in un'enorme aquila che sovrastava la terra.


Sembrava fatta d'acciaio e aveva un aspetto davvero feroce. Era il Potere Divino del Malvagio Tie.


Il criminale aveva scatenato tutto il suo potere fin dall'inzio. Aveva intenzione di risolvere la questione il più velocemente possibile ed eliminare Dugu Xingfeng.


Intanto un carattere 'Imperiale' dorato e brillante cominciò a brillare sulla fronte di Beitang Zhiqiang.


Dopo aver attivato la sua stirpe imperiale, l'aura di Beitang Zhitiang aumentò all'istante. I due uomini cominciarono ad attaccare insieme.


"Tempismo perfetto."


Tuttavia, di fronte agli attacchi combinati dei due, Dugu Xingfeng non mostrò nessuna paura. Invece gridò e il suo corpo si trasformò in una lancia blu scuro. Tutt'uno con la lancia, contrattaccò.


Non era una lancia ordinaria, era un Potere Divino e aveva già padroneggiato l'essenza del suo Corpo Divino. Altrimenti sarebbe stato impossibile per lui scatenare una potenza del genere.


Dugu Xingfeng era proprio formidabile!!!





