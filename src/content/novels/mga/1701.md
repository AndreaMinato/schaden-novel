---
title: Capitolo 1701 - È il momento di finirla
pubDate: 2024-08-01T11:13:16.536Z
tags:
    - mga
---


Capitolo sponsorizzato, ringraziamo Federico!
18 capitoli in coda (Federico), 0/3
-Schadenfreude


Si poteva dire che i tre stessero facendo un combattimento all'ultimo sangue. Tuttavia, anche se stava lottando contro due persone, Dugu Xingfeng non era in svantaggio. La sua reputazione da genio era ben meritata.


Tuttavia Chu Feng sapeva che la forza del Malvagio Tie non si limitava a questo. Un tempo era riuscito a sconfiggere zia Lian non solo perché aveva usato il suo Potere Divino, ma anche perché possedeva un vero Armamento Imperiale Incompleto.


"Lord direttore, deve stare attento. Quel Malvagio Tie possiede un vero Armamento Imperiale Incompleto che è estremamente potente." Disse frettolosamente Chu Feng tramite una trasmissione della voce.


"Non preoccuparti, sono certo che vincerò." Rispose con un sorriso Dugu Xingfeng.


"Woosh!!"


In effetti, come aveva previsto Chu Feng, il corpo del Malvagio Tie iniziò a brillare e il suo potere combattivo aumentò drasticamente in un lampo. Doveva aver usato l'Armamento Imperiale Incompleto, altrimenti sarebbe stato impossibile diventare così forte.


Una volta che questa energia comparì, la lancia devastante di Dugu Xingfeng fu respinta immediatamente. In un istante, Dugu Xingfeng era caduto in una posizione svantaggiosa.


"È il momento di finirla." Il Malvagio Tie rise con sicurezza dopo aver usato l'Armamento Imperiale Incompleto.


Allo stesso tempo, Beitang Zhiqiang rivelò un sorriso compiaciuto.


Da come la vedeva, era il momento che questa battaglia finisse visto che erano arrivati a questo punto.


Tuttavia, proprio in quel momento, risuonò la voce di un vecchio: "In effetti è giunta l'ora di porre fine a questo scontro."


Poi una potenza sconfinata calò all'improvviso dal cielo. La gente del Demone Nero e perfino i due Martial Emperor Beitang Zhiqiang e il Malvagio Tie non riuscirono a muoversi, come se fossero stati pietrificati.


Per quanto riguardava Dugu Xingfeng, Chu Feng, Du Wanwu, Goudan'er e i membri della famiglia Luo, non sentirono la minima sensazione di oppressione.


Tre figure apparirono dal cielo.


Erano tre anziani, tutti Martial Emperor. Uno era il vecchio dal viso rosso e l'aspetto feroce. Era al primo livello.


Un altro aveva il viso bianco dall'aura piena di giustizia. Teneva le mani dietro la schiena ed era al secondo livello.


Il vecchio in mezzo, nonostante paresse magro e debole, emanava l'aura di un immortale ed era al terzo livello.


Indossavano la stessa divisa e avevano tutti lo stesso simbolo sui loro abiti. Era il simbolo della Sacra Assemblea del Legno Turchese.


Ciò che scioccò di più Chu Feng fu l'anziano al centro. Chu Feng l'aveva già incontrato prima. Era lo stesso vecchio che aveva pescato sopra il lago velenoso della montagna dei Cinque Veleni.


A quanto pareva era un membro della Sacra Assemblea del Legno Turchese?!!


"Per favore mi risparmi! Mio signore, per favore mi risparmi! Non volevo attaccare l'amico Chu Feng, è stato tutto perché Beitang Zhiqiang mi ha minacciato. Mio signore, se deve biasimare qualcuno, per favore biasimi lui. Per favore, la prego mi risparmi!"


Il Malvagio Tie era tornato al suo aspetto originale. Era zuppo di sudore e il suo colorito era diventato blu. Era stato colto dal panico. Prima era pieno di sicurezza, ma adesso aveva perso la testa per la paura.


Il Malvagio Tie aveva temuto l'esperto che sosteneva Chu Feng per tutto questo tempo. Dopo essere stato persuaso da Beitang Zhiqiang, si era convinto che non doveva essere presente, ma alla fine si era sbagliato di grosso. Non solo il Martial Emperor di terzo livello che temeva era presente, si era anche rivelato.


Inoltre il Malvagio Tie aveva mostrato intento omicida e aveva cercato di uccidere Dugu Xingfeng. Era stato un suicidio. In quel momento il Malvagio Tie si riempì di un rimpianto infinito.


"Malvagio Tie, smettila di comportarti in modo così codardo, dopotutto sei uno dei cinque famigerati criminali." Beitang Zhiqiang gettò un'occhiata fredda verso il Malvagio Tie.


Poi mostrò una facciata ferma mentre osservava i tre vecchi: "Provenite tutti dalla Sacra Assemblea del Legno Turchese, no? Per proteggere un solo Chu Feng, siete venuti tutti quanti. Non è eccessivo mandare così tante persone?"


"Ma dovreste sapere chi sono. Dovreste sapere a quali conseguenze andrete incontro se oserete toccarmi, vero?"


"Anche se è apparso un Martial Emperor di terzo livello nella vostra montagna e siete diventati il Sect più forte tra le nove organizzioni, non potete ancora competere con il nostro clan imperiale Beitang."


"Così vi consiglio di mostrare tatto, lasciate andare me e il quarto principe. Se lo farete, potremo fingere che non sia accaduto nulla."


"Ahahah..." Il Martial Emperor di terzo livello si accarezzò la barba e scoppiò a ridere.


Non emanò potenza opprimente dalla voce, ma innervosì Beitang Zhiqiang, il Malvagio Tie e gli altri.


Questo valeva in particolare per Beitang Zhiqiang. In quel momento gli angoli della sua bocca fremevano incessantemente e la sua espressione era davvero sgradevole. Dopotutto sapeva chi stava bluffando qui.


Tuttavia non poteva fare altro che usare il suo clan imperiale Beitang per cercare di sopravvivere.


"Dovreste sapere quali saranno le conseguenze se oserete toccarci. Il nostro clan imperiale Beitang può assolutamente annientare la vostra montagna del Legno Turchese." Beitang Zhiqiang continuò a minacciarli.


"Sia complottare con il Malvagio Tie che rubare la Rugiada Invisibile, qualsiasi vostra azione malvagia non ci riguarda."


"Tuttavia volevi uccidere Chu Feng, questo è qualcosa che non possiamo tollerare assolutamente. Figuriamoci da un membro del clan imperiale Beitang, non lo tollereremmo nemmeno da un membro dei Tre Palazzi."


Dopo aver detto questo, lo sguardo del vecchio divenne ancora più sereno. All'improvviso l'espressione di Beitang Zhiqiang cambiò. Poi esplose con un tonfo. Sia il suo corpo che la sua anima erano stati annientati. Era completamente morto.


"Mio signore, per favore mi risparmi! Mio signore la prego!!!" Il Malvagio Tie cominciò subito ad implorare. Era così ansioso che stava iniziando a piangere. Se non fosse stato bloccato a mezz'aria avrebbe iniziato a prostrarsi. Temeva troppo la morte.


In effetti anche i Teschi Nero e Bianco, insieme alla gente del Demone Nero, stavano tutti implorando perdono. Anche se erano malvagi, erano tutti codardi.


In quel momento il solo che non stava implorando perdono era Beitang Zimo. Non perché avesse una spina dorsale, ma perché era così spaventato da essere rimasto stordito. Vedere esplodere con i suoi occhi Beitang Zhiqiang, una persona che lo aveva protetto fin da giovane, lo aveva scioccato enormemente.


Beitang Zimo ricordava chiaramente quanto era stato arrogante Beitang Zhiqiang, specialmente con gli estranei, era sempre stato lui ad essere in vantaggio. Erano gli altri a mostrargli rispetto.


Oggi però era stato ucciso, così sapeva che anche lui era spacciato.


Tuttavia non si sarebbe mai aspettato che sarebbe morto a causa di Chu Feng, per mano di quel tipo che aveva sempre disprezzato.


"Bang!!"


Proprio in quel momento, Beitang Zimo esplose.


Dopodiché diversi scoppi riecheggiarono per l'intera regione.


Non erano suoni di fuochi d'artificio, ma di corpi che esplodevano. Tutti i membri del Demone Nero erano stati uccisi. Anche il Malvagio Tie aveva fatto la stessa fine.


In un istante, la gente che aveva circondato la famiglia Luo era tutta morta.


Anche se aveva ucciso così tante persone, il Martial Emperor di terzo livello stava ancora sorridendo. Non provava la minima emozione per averli uccisi, era davvero qualcuno che uccideva senza battere ciglio.


Dopo aver eliminato tutte queste persone, tirò fuori un Sacchetto Cosmo per risucchiare gli averi del Malvagio Tie e delle altre persone morte. Poi atterrò e arrivò di fronte a Chu Feng. Disse con un sorriso: "Chu Feng, ci incontriamo di nuovo."



