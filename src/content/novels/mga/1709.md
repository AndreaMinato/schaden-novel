---
title: Capitolo 1709 - Discepoli Insultati
pubDate: 2024-08-01T19:13:16.537Z
tags:
    - mga
---


Chu Feng e Jiang Furong entrarono nell’area della competizione. Era un’enorme caverna e nelle mura erano incastonate gemme così brillanti che sembrava fosse giorno.


Inoltre c’erano splendide incisioni nelle pareti. Era proprio un mondo a sé.


In quel momento molte persone erano apparse insieme a loro, ma non si fermarono, continuarono ad inoltrarsi nella caverna.


“Giovane eroe, non posso ringraziarti abbastanza per la tua gentilezza.”


“Mi hai salvato oggi. Io, Jiang Furong, ripagherò sicuramente la grazia che mi hai fatto.” Disse la giovane con fare grato.


“Senior Jurong, non c’è bisogno di essere così cortesi con me. Dopotutto mi hai aiutato a tua volta in passato.” Disse Chu Feng tramite una trasmissione della voce.

“Davvero?” Jiang Furong fu sbalordita da queste parole e fece un passo indietro. Poi cominciò a squadrare con attenzione Chu Feng. Tuttavia, più lo esaminava, più rimaneva sorpresa.


L’uomo di fronte a lei le dava un senso di familiarità, ma chiaramente non lo conosceva.


“Senior Jiang, non puoi capire chi sono dalla mia voce?” Disse tramite una trasmissione della voce Chu Feng.


“Junior, sei vivo! È davvero grandioso!” Jiang Furong era estremamente entusiasta. Pensava che Chu Feng fosse già stato ucciso.

“Se fossi morto, non sarei qui.” Rispose con un sorriso Chu Feng.


“Junior, perché sei venuto qui? Hai intenzione di partecipare alla competizione? Ci sono molti esperti del clan imperiale Nangong qui. Se ti riconoscessero…” JIang Furong era estremamente preoccupata.

“Senior, non preoccuparti. Ho già un piano, non devi preoccuparti per me.”


“Detto questo, sei già una Martial King di nono livello e hai un talento abbondante. Presumo che riuscirai a diventare una Semi Martial Emperor tra non molto, vero? È proprio un motivo per festeggiare.” Disse con un sorriso Chu Feng.


“All’inizio pensavo di essere molto talentuosa, ma dopo aver visto te, ho pensato di essere davvero troppo debole.”

“Quando ti ho visto per la prima volta, eri appena diventato un Martial King. Tuttavia sei già al terzo livello del Semi Martial Emperor adesso. Hai già raggiunto le stelle, mentre io sono ancora sulla terra. Probabilmente non potrò mai contendere con te di nuovo.” Jiang Furong sorrise con amarezza.

“Senior Jiang, per favore smettila di prendere in giro il tuo junior. Il tempo è di vitale importanza. Avanti, procediamo velocemente, non voglio perdermi la sola opportunità di combattere contro la giovane generazione dei quattro clan imperiali.”


Mentre parlava, Chu Feng prese Jiang Furong per un polso. Poi si trasformò in un raggio di luce e si precipitò direttamente nella regione più profonda della caverna.


Dopo aver sentito le parole di Chu Feng, l’espressione della giovane camiò. Voleva dire qualcosa, ma alla fine esitò e non disse nulla.

Si era resa conto che Chu Feng aveva intenzione di fare qualcosa di pericoloso. Tuttavia sapeva che non poteva fermarlo e così aveva deciso di non intervenire.


Chu Feng era estremamente veloce. Uno per uno, superò tutti i membri della giovane generazione entrati nella caverna prima di lui.


Lungo la strada, Chu Feng incontrò un paio di ostacoli, ma nulla riuscì a fermarlo.


Tuttavia, prima che potesse raggiungere la regione più profonda della caverna, trovò un grosso gruppo di persone. Rimase sorpreso da ciò che vide dopo aver usato gli Occhi Celesti.


Le persone di fronte a lui erano i membri della montagna del Legno Turchese: Bai Yunxiao, Qi Yanyu, Tao Xiangyu, Ben Leihu e Zhao Jingang erano tutti presenti.


In quel momento però stavano tutti giacendo a terra feriti.


Diversi discepoli sbalorditivi della montagna del Legno Turchese erano stati battuti. Non c’era da meravigliarsi che ci fossero così tante persone qui. Avevano deciso di rimanere qui a guardare la competizione invece di lottare per il primo posto.


Questo perché anche chi aveva sconfitto i discepoli della montagna del Legno Turchese appartenevano alle Nove Organizzazioni. Erano i membri della Sala della Pioggia di Fuoco e del tempio Acqua di Giada.


I discepoli delle due organizzazioni avevano unito le forze per impedire ai membri della montagna del Legno Turchese di avanzare.


“Bai Yunxiao, non eri così arrogante? Cosa c’è? Ti sei trasformato in un sacco da boxe ora che Qin Lingyun non c’è più?” Disse con derisione un discepolo della sala della Pioggia di Fuoco.


Anche se era solo un Martial King di nono livello, la sua forza era superiore a quella di Bai Yunxiao e degli altri.


Il motivo per cui aveva attaccato Bai Yunxiao e gli altri era perché aveva avuto dei conflitti con Qin Lingyun in passato.


Solo che allora era stato sconfitto e non aveva osato cercare vendetta.


E adesso, visto che sia Qin Lingyun che Qin Wentian erano morti, i discepoli della montagna del Legno Turchese erano diventati immediatamente i più deboli delle Nove Organizzazioni. Così, gli altri otto Sect naturalmente avrebbero colto l’occasione per vendicarsi. Questa competizione era l’occasione migliore per farlo.


“Osi solo umiliarci in questo modo perché senior Qin Lingyun e senior Qin Wentian non ci sono più. Se fossero ancora vivi, come potreste fare questo?” Disse con un’espressione piena di amarezza Tao Xiangyu.


“Ehi, posso dirti la verità sorellina Tao. Hai ragione. Sono venuto qui a maltrattarvi perché Qin Lingyun e Qin Wentian sono morti.”


“E allora? Cosa puoi farci?” Mentre parlava, il discepolo della Sala Pioggia di Fuoco stese la mano verso il visino di Tao Xiangyu.

“Pah! Non toccarmi con le tue sporche mani!” Non solo schivò la sua mano, ma gli sputò in faccia.

“Ahah, fratello Huo, è passato così tempo, ma non riesci ancora a rinunciare a questa Tao Xiangyu.” Vedendo questa scena, il discepolo del tempio Acqua di Giada scoppiò a ridere con derisione.

Perfino gli altri discepoli della sala Pioggia di Fuoco sembravano sul punto di ridere, ma non osavano farlo.


“Maledetta pu****a, rifiuti il favore che ti sto facendo!” Il discepolo della Sala Pioggia di Fuoco si sentì umiliato e si infuriò. Diede uno schiaffo a Tao Xiangyu.


La giovane chiuse immediatamente gli occhi e rivelò un’espressione addolorata. Sapeva che non sarebbe riuscita a schivare lo schiaffo, così poteva solo prepararsi a riceverlo.

“Paa!!”


Proprio in quel momento, risuonò uno schiocco.


Sentendo questo rumore, Tao Xiangyu si accigliò. Tuttavia non aveva sentito nessun dolore alla guancia.


Aprì lentamente gli occhi e la sua espressione cambiò in un istante. C’era un uomo di fronte a lei e aveva preso per il polso il discepolo, impedendogli di schiaffeggiarla.


In quel momento il battito cardiaco di Tao Xiangyu accelerò e arrossì. Involontariamente iniziò a provare qualcosa per quest’uomo. Aveva la sensazione che fosse il suo principe azzurro. Era stata conquistata da un eroe che aveva salvato la bellezza dal male.


Tuttavia non sapeva che quest’uomo era un junior a cui aveva dato deliberatamente dei problemi diverse volte, Chu Feng.

“Un adulto che colpisce una donna, che uomo.” Mentre parlava, Chu Feng strinse la presa. “Snap.” Spaccò il polso del discepolo della Sala della Pioggia di Fuoco.


Il dolore fece urlare di dolore il giovane. Tuttavia Chu Feng non mollò la presa, rilasciò la sua forza e lo scaraventò via verso il resto dei discepoli della Sala Pioggia di Fuoco.


“Owww!”


I suoi compagni provarono a prenderlo al volo, ma la forza dell’impatto fu troppo forte. Non solo non riuscirono a fermarlo, ma furono atterrati insieme a lui.

“Semi Martial Emperor di terzo livello?!!”


In quel momento, figuriamoci i discepoli della Sala Pioggia di Fuoco, anche le espressioni dei membri del Tempio Acqua di Giada cambiarono drasticamente. Potevano percepire l’aura e la coltivazione di Chu Feng adesso. Non avrebbero potuto provocare qualcuno di così potente.



