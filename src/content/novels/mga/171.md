---
title: Capitolo 171 - Il Maestro Incredibile
pubDate: 2024-05-29T17:13:16.356Z
tags:
    - mga
---


CAPITOLO SPONSORIZZATO ringraziamo akisame
37 Capitoli in coda 0/3€
-Schadenfreude


Una figura apparve dal nulla di fronte a Chu Feng e a Su Rou.


Aveva un mantello bianco che ricopriva il suo volto. Era proprio lo Sciamano che la Scuola del Drago Azzurro aveva invitato a carissimo prezzo ed era anche il secondo esperto più potente, Zhuge Liuyun.


"Questo... è l'Anziano Zhuge! Cosa sta succedendo? Perché sta difendendo Chu Feng? C'è qualche rapporto tra i due?"


Se la comparsa dell'Anziano Li era comunque prevedibile, quella di Zhuge Liuyun aveva colto tutti di sorpresa.


Nella Scuola del Drago Azzurro, la persona più temuta non era il capo dell'accademia, né i sei protettori o Zhongli Yihu. Era proprio l'Anziano che era di fronte a Chu Feng, Zhuge Liuyun.


Su Rou si rallegrò, aveva visto personalmente Zhuge Liuyun accettare Chu Feng come suo discepolo, quel vecchio aveva ucciso Leng Wuzui per lui. Da quando era apparso, nessuno poteva toccare più Chu Feng.


Su Rou diede un'occhiata furtiva verso Chu Feng e scoprì che il ragazzo era calmo. Nonostante fosse lieto, non sembrava molto sorpreso, come se avesse previsto ogni cosa.


Su Rou si morse le labbra e pensò:"Questo tipo. Non c'è da meravigliarsi che avesse osato fare cose del genere. Sapeva già che lo avrebbe aiutato!"


"Zhuge Liuyun, voglio solo vendicarmi per un torto che mi è stato fatto. Perché mi deve rendere le cose difficili?" Zhongli Yihu si accigliò, ma non poté evitare di abbassare il tono della sua voce. Era evidente che anche lui temesse Zhuge Liuyun.


"Torto? Quale torto?" Chiese con indifferenza Zhuge Liuyun.


"Questo ragazzo ha ucciso il mio discepolo. In quanto suo maestro, devo vendicare il mio discepolo. Non è un'ostilità?" Rispose con una domanda Zhongli Yihu.


"Sì, in effetti lo è, ma in tal caso significa che devo interferire ancora di più." Sorrise Zhuge Liuyun.


"Cosa intende?"


Non solo Zhongli Yihu, ma quasi tutti gli astanti rimasero confusi. La folla iniziò a farsi domande riguardo al rapporto tra Chu Feng e lo Sciamano.


"Vuole uccidere Chu Feng per vendicare il suo discepolo. In quanto suo maestro è completamente ragionevole."


"Tuttavia Chu Feng è il mio discepolo. In quanto suo maestro devo proteggerlo. Ache questo è ragionevole, no?" Disse con noncuranza allargando le braccia.


Le sue parole tranquille furono come un fulmine a ciel sereno e un tuono in un lago tranquillo, causarono immediatamente trambusto tra la folla.


"Cosa? Chu Feng è il discepolo di Zhuge Liuyun? Quando è successo?"


"Non può essere vero, ho sentito male? Leng Wuzui ha seguito Zhuge Liuyun per così tanto tempo, eppure non è stato nemmeno accettato ufficialmente come suo discepolo. Quando questo Chu Feng è diventato suo discepolo?
Quale parte di Chu Feng gli piace?"


"Non il suo talento? Quindi significa che Chu Feng ha anche il potere Spirit e Zhuge Liuyun vuole aiutarlo a diventare uno Sciamano?"


La folla iniziò ad agitarsi facendo ogni genere di ipotesi. Era tutto accaduto così all'improvviso e gli astanti non erano affatto preparati. Li aveva storditi e riuscivano a stento ad accettare cos'era appena successo.


"Zhuge Liuyun, che scherzo è questo? Sta dicendo che questo ragazzo è il suo discepolo?" Perfino Zhongli Yihu mostrava un'espressione scioccata, anche lui non ci credeva.


Se si vociferava che lui fosse eccentrico, ma Zhuge Liuyun era ancora più strano di lui. Se aveva dei requisiti estremamente alti per accettare i discepoli, quelli di Zhuge Liuyun erano ancora superiori. Aveva pensato che Zhuge Liuyun non avrebbe mai accettato un discepolo per tutta la sua vita! Perché l'aveva fatto all'improvviso ed era perfino Chu Feng?


"Cosa? Non sono stato chiaro al riguardo?" Zhuge Liuyun disse sorridendo:"Va bene, allora lo dirò di nuovo."


"Ascoltate tutti. Chu Feng è il mio unico discepolo. Se qualcuno osa toccarlo anche solo con un dito, provocherà la mia ostilità. Ucciderò chiunque lo farà!"


La voce di Zhuge Liuyun era profonda e penetrante. Dopo aver raggiunto l'oceano di persone, riecheggiò come una campana nel Palco degli Scontri all'Ultimo Sangue.
La gente era stupefatta e molti rimasero senza parole.


Comunque avevano capito, alla fine sappero perché Chu Feng aveva osato sfidare Gong Luyun, distruggere la coltivazione dei discepoli della corte interna e anche uccidere Wu Jiu. Perché aveva un maestro incredibile, Zhuge Liuyun.


"Ha ancora intenzione di attaccare il mio discepolo?" Disse con disinvoltura Zhuge Liuyun.


"Umpf." Il colorito di Zhongli Yihu divenne viola e la rabbia sfigurò il suo volto. Poi con uno sbuffo si preparò a scendere dal palco perché non aveva intenzione di rendersi nemico Zhuge Liuyun per Wu Jiu.


"Fermo!" Ma prima ancora che Zhongli Yihu se ne andasse, una Formazione Spirit sigillò il Palco per gli Scontri all'Ultimo Sangue e lo imprigionò al suo interno.


"Cosa vuole?" Zhongli Yihu si inquietò. Non avrebbe mai pensato che, nonostante si fosse arreso, il vecchio non l'avrebbe comunque lasciato andare.


"Le sto facendo una domanda, non ha sentito?" Anche Zhuge Liuyun era scontento e il suo tono divenne freddo.


"Cosa vuole che faccia?"


Zhongli Yihu chiaramente era terrorizzato. Non temeva nessuno nella Scuola del Drago Azzurro a parte una sola persona, cioè Zhuge Liuyun. Sia per i suoi metodi che per la sua coltivazione era inferiore a lui.


"Se non capisce, posso ricordarglielo. Non pensare di ferire Chu Feng, se il ragazzo incontrerà qualche guaio il primo che cercherò sarà lei. Allora non ci sarà nessuno che potrà proteggerla." Disse ad alta voce Zhuge Liuyun senza preoccuparsi di offendere Zhongli Yihu.


La folla sussultò quando sentì queste parole. Nella Scuola del Drago Azzurro solo Zhuge Liuyun avrebbe osato parlare in quel modo.


"Va bene, prometto che non toccherò Chu Feng in futuro." Inaspettatamente Zhongli Yihu non rifiutò e si arrese di fronte alla folla.


Come potevano sapere che era completamente terrorizzato da Zhuge Liuyun? Solo coloro che avevano visto i suoi metodi spietati potevano capire Zhongli Yihu, per quale motivo avrebbe dovuto affrontare quella persona terrificante? Non ne valeva la pena.


"Oh... Meglio così." Zhuge Liuyun sorrise orgoglioso, dopo la sua risata, la Formazione Spirit che circondava il Palco per gli Scontri all'Ultimo Sangue scomparì.


Zhongli Yihu non rimase più sul posto, sfrecciò velocemente dal palco per poi scomparire alla vista.


Dopodiché Zhuge Liuyun scorse lo sguardo per la folla che circondava il palco, alla fine i suoi occhi puntarono sul direttore del Dipartimento Punitivo della corte interna, Liu Chengen, che iniziò a tremare.


Cominciò a sudare copiosamente e il suo cuore batté sempre più freneticamente. Non avrebbe mai pensato che Chu Feng avesse Zhuge Liuyun dalla sua parte. Era un'esistenza temuta da tutta la Scuola del Drago Azzurro.


Era davvero terrorizzato, ma solo dopo che Zhuge Liuyun parlò seppe che stava per giungere una calamità per lui.


"Così sei tu che vuoi punire il mio discepolo?"





