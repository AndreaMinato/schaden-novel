---
title: Capitolo 1717 - Mostrare le proprie capacità per la prima volta
pubDate: 2024-08-02T03:13:16.538Z
tags:
    - mga
---


“Boom, boom, boom, boom!!”


Le spade dorate bombardarono Chu Feng dall’alto come una tempesta.


Ad ogni attacco, si espandeva un’increspatura di energia dorata in ogni direzione.


Poco a poco formarono strati e uragani devastanti.


“Questo tipo!”


Tuttavia, anche con un attacco così feroce, il sorriso di Nangong Tianfeng scomparì. Dai suoi splendidi iniziò a trasparire preoccupazione.


Anche se il Tabù Terrestre della Fossa dei Diecimila Serpenti aveva rivelato la sua assoluta potenza, non era riuscita a ferire minimamente Chu Feng.


In effetti il suo avversario era rimasto immobile, l’aveva guardata con un sorriso per tutto il tempo.


Il motivo per cui era capace di farlo era per via di una barriera difensiva dorata che aveva bloccato gli attacchi.


La protezione era capace di resistere all’assalto. Nangong Tianfeng in quel momento capì quanto era potente il suo avversario.


“Tap… tap… tap…”


Vedendo che la situazione si stava mettendo male, Nangong Tianfeng si ritirò immediatamente. Sapeva che Chu Feng stava per contrattaccare.


“Woosh!!”


Tuttavia come darle la possibilità di scappare? Mentre lei stava per fuggire, dei raggi dorati sfrecciarono dalla barriera.


Non solo la formazione poteva difendersi, ma era riuscita anche a trasformare i serpenti dorati in una pioggia torrenziale.


Era un attacco pari a quello della Fossa dei Diecimila Serpenti.


Chu Feng aveva ricostruito la tecnica marziale che il clan Nangong non insegnava a degli estranei usando l’abilità della sua formazione.


Inoltre, sia in termini di velocità che di potere, il suo attacco era di gran lunga superiore.

“Boom, boom, boom!”


In un batter d’occhio l’attacco di Chu Feng arrivò e risuonarono dei rimbombi ripetuti. La tecnica Spirit del giovane era andata a segno.


Questa scena scioccò e spaventò la gente del clan imperiale Nangong. Questo perché Chu Feng era assolutamente capace di ucciderla.


Tuttavia si spaventarono solo per un momento, presto scoprirono che, nonostante gli attacchi avessero colpito Nangong Tianfeng, la principessa era rimasta illesa, non le era stato torto nemmeno un capello.


In quel momento la gente del clan imperiale Nangong iniziò a sorridere.


Pensavano tutti che Chu Feng non avesse osato ucciderla e credevano che temesse il loro clan.


In effetti, quando le increspature di energia svanirono gradualmente e Nangong Tianfeng ne uscì illesa, molti altri spettatori la pensarono allo stesso modo. Credevano che Chu Feng avesse mostrato tolleranza per evitare di provocare il clan imperiale Nangong.


Proprio in quel momento Chu Feng disse con un’espressione scioccata: “Ehi, l’aspetto di questa signorina non è naturale, è artificiale.”

“Artificiale?”


Sentendo queste parole, la folla guardò la faccia di Nangong Tianfeng. In quel momento molti iniziarono a sogghignare, specialmente le donne che iniziarono a guardarla con disprezzo.


Ora che Chu Feng lo aveva fatto notare, l’aspetto di Nangong Tianfeng era cambiato, era diventata molto più brutta rispetto a prima.


A quanto pareva la quarta principessa aveva usato un metodo speciale per mascherare il suo vero aspetto. La sua bellezza era falsa.


“Bas****o!”


In quel momento Nangong Tianfeng stava tremando di rabbia. Aveva la sensazione che il suo cuore e i suoi polmoni stessero per esplodere.


A lei importava moltissimo del suo aspetto, altrimenti non sarebbe ricorsa ad un metodo particolare per rendersi più bella.


Tuttavia cambiare il proprio aspetto era qualcosa di vergognoso e avrebbe danneggiato la sua posizione sociale se si fosse saputo in giro.


Ma Chu Feng aveva rivelato deliberatamente il suo vero aspetto di fronte a tutti questi membri dei quattro clan, delle Nove Organizzazioni e di altre persone ancora. Aveva fatto sapere a tutti che si era mascherata. Era praticamente come umiliarla pubblicamente e per lei sarebbe stato ancora più doloroso che venire picchiata.


In quel momento era così infuriata da aver perso la ragione. Non le importava a che livello fosse Chu Feng. Scattò e arrivò di fronte a lui mirando la spada verso la gola dell’avversario.


“Paa!”


Chu Feng afferrò facilmente la lama a mani nude.


La spada fu immobilizzata, sembrava che si fosse fusa con lui. Non importava quanto Nangong Tianfeng lottasse, non riuscì a ritrarre la spada dalla sua presa.

“Nangong Tianfeng, sembra che non solo tu sia brutta, ma anche stupida. Credi davvero di poter competere con me?” Disse con sdegno Chu Feng.


“Ti ucciderò!” Gridò con rabbia Nangong Tianfeng. Poi lasciò la presa sulla spada e lanciò un colpo di palmo verso il petto di Chu Feng.


Il giovane non schivò nemmeno.


L’attacco frantumò lo spazio attorno, ma Chu Feng rimase saldo come una montagna. Perfino il suo abito era rimasto completamente intatto.


“...”


Dopo quel colpo di palmo, anche se Chu Feng era completamente illeso, Nangong Tianfeng rimase ferma sul posto. Il dolore del suo palmo l’aveva fatta svegliare.


Si rese conto ancora una volta di quanto era enorme il divario tra lei e la persona che aveva davanti.


“Levati dalle palle o ti annienterò.” Lo sguardo di Chu Feng divenne freddo. I suoi occhi sembravano lame taglienti che avevano infilzato il debole cuore di Nangong Tianfeng.


La giovane cambiò immediatamente espressione. Il suo cuore iniziò a sussultare. Dopo aver indietreggiato per un po’, le sue gambe si afflosciarono e cadde a terra sul suo posteriore per la paura. Aveva un’espressione confusa. Aveva già perso consapevolezza a causa del terrore.

La folla rimase scioccata dalla scena. Avevano tutti scoperto che questo giovane di nome Feng Xing era davvero potente.


Senza menzionare il suo potere marziale, solo le sue tecniche Spirit erano già superbe. Sapevano che Chu Feng aveva usato un deterrente, un tipo di tecnica Spirit, per spaventare Nangong Tianfeng con un solo sguardo.


Prima aveva copiato l’attacco dell’avversaria, poi, l’aveva terrorizzata. Questi metodi erano impossibili per uno Sciamano dal Marchio del Serpente ordinario.


Tuttavia questo giovane di nome Feng Xing era capace di farlo. Non c’era da meravigliarsi che perfino i discepoli dei tre Immortali fossero stati sconfitti.


“Il vincitore è Feng Xing, Nangong Tianfeng eliminata!” Dichiarò il capo della città delle Nuvole Lunari.


“Woosh!”


Subito dopo queste parole, Nangong Tianlong si precipitò nel palco e aiutò sua sorella, che era ancora scioccata per il terrore, a rialzarsi.


“Dopo sfida me se ne hai il coraggio.” Disse Nangong Tianlong con ferocia attraverso una trasmissione della voce.


Di fronte a questa minaccia, Chu Feng si limitò a sorridere. Rispose: “Non preoccuparti, il prossimo a rimanere seduto qui per lo shock sarai tu.”


“Umpf!”


Queste parole fecero impallidire Nangong Tianlong, ma non disse nulla e se ne andò con la principessa dopo aver sbuffato freddamente.


Anche Chu Feng lasciò il palco e si mise in disparte. Questo perché sapeva che all’incontro successivo avrebbero partecipato altre persone. Lui… sarebbe riuscito a godersi lo spettacolo.


Il maestro della città delle Nuvole Lunari annunciò: “Secondo incontro, tra la giovane generazione dei quattro clan, Nangong Tianlong del clan imperiale Nangong e Ximen Feixue del clan imperiale Ximen.”


“Cosa?” Sentendo queste parole, la folla del clan Nangong divenne ancora più scontenta.

Non si sarebbero davvero aspettati che il più forte dei loro giovani si sarebbe dovuto confrontare con Ximen Feixue nel suo primo incontro.


Se fosse stato qualcun altro, il clan imperiale Nangong non avrebbe reagito in questo modo. Era solo Ximen Feixue che li avrebbe fatti dubitare.


Questo perché la forza di Ximen Feixue aveva raggiunto livelli davvero spaventosi.


Non sarebbe stato eccessivo definirlo il più forte tra la giovane generazione dei quattro clan imperiali.


Erano della stessa opinione anche i quattro clan oltre agli altri spettatori.


Ximen Feixue raggiunse già il palco. Aveva un’espressione calma e fredda. Evidentemente non era affatto preoccupato da questo incontro.


Non perché fosse arrogante, ma perché era molto sicuro di sé.


Questo atteggiamento diede un’enorme pressione al clan imperiale Nangong.



