---
title: Capitolo 1723 - La potenza di un singolo pugno
pubDate: 2024-08-02T09:13:16.539Z
tags:
    - mga
---


Il cielo cominciò a cambiare colore.


Apparirono fulmini e iniziarono a soffiare raffiche, tutti in questo vasto spazio sentì una sensazione di gelo.


Il freddo non era stato causato dal vento, ma proveniva dai cuori della folla. Lo avevano provato dopo aver sentito le parole di Chu Feng.


Erano rimasti scioccati e intimiditi, non era qualcosa che le persone ordinarie potessero fare.

“Lord capo della città, dato che Feng Xing non capisce, gli permetta di sfidare Ximen Feixue così che possa capire la vastità del cielo e l’immensità della terra.” Chiese qualcuno al capo della città. Non vedeva l’ora di guardare Chu Feng soffrire.

“Amico Ximen, in un incontro ci possono essere sempre dei feriti, ciò che è più importante è il risultato dell’incontro. Dato che Feng Xing si è rifiutato di considerarti, naturalmente dovresti dargli una lezione.”


Alcuni si rivolsero perfino a Ximen chiedendogli direttamente di picchiare Chu Feng.


“Feng Xing, sei davvero coraggioso. In tal caso, attacca pure. Lascerò che mi attacchi dieci volte.” Disse con disprezzo Ximen Feixue.

“Oh.” Chu Feng sbuffò con sdegno e strinse gli occhi. Il suo abito ondeggiò e un’ondata di potere esplose dal suo corpo.

“Quel Feng Xing, in realtà…!!!”


Tutti i presenti rimasero scioccati. Anche Ximen Feixue rivelò uno sguardo sorpreso e poi iniziò ad aggrottare lievemente le sopracciglia.


Questo perché Chu feng era arrivato al quinto livello del Semi Martial Emperor.

Aveva attivato le sue Ali del Fulmine. Come prima, anche se aveva usato la sua stirpe per aumentare la sua coltivazione, non aveva rivelato le Ali del Fulmine.


Tutti pensarono che Chu Feng avesse nascosto la sua coltivazione fin dall’inizio, altrimenti sarebbe stato impossibile per lui aumentare il suo livello senza sforzi.


Molti di quelli che lo avevano insultato cominciarono a cambiare espressione e provarono inquietudine.

All’improvviso si erano resi conto di aver sottovalutato questo giovane di nome Feng Xing.


Gli altri che stimavano Chu Feng rivelarono sorrisi pieni di anticipazione.


Chu Feng era davvero forte. Il motivo per cui la maggior parte della gente pensava che sarebbe stato inferiore a Ximen Feixue era per via del suo svantaggio in quanto a coltivazione.


Ora però erano allo stesso livello. Adesso la gente pensava che sarebbe stato davvero arduo determinare il vincitore.


“Ehi, non c’è da meravigliarsi che sei così sicuro. Così hai nascosto la tua coltivazione. In tal caso non ti lascerò attaccare per dieci volte.” Disse Ximen Feixue.


Risuonarono molti sibili tra la gente. Pensavano che Ximen Feixue mancasse di fiducia in sé stesso e che si fosse rimangiato la dichiarazione precedente perché aveva paura.


Tuttavia proprio in quel momento, Ximen Feixue aprì di nuovo la bocca e disse: “Lascerò che mi attacchi cento volte.”


“Cosa? Cento volte? È impazzito?” Nessuna delle persone tra gli spettatori poté mantenere la calma e la compostezza.


Quanto era arrogante e coraggioso?


Che Ximen Feixue fosse davvero così potente che nessuno allo stesso livello avrebbe potuto competere con lui?


Per gli spettatori, Ximen Feixue poteva sembrare arrogante, ma Chu Feng sapeva di essere stato sottovalutato.


Qualcun altro al suo posto naturalmente si sarebbe sentito davvero a disagio, ma Chu Feng si limitò a ridere lievemente, non gli importava.


“Sei pronto?” Chiese Chu Feng.


“Vieni.” Ximen Feixue gli fece cenno di farsi avanti. Anche se era un semplice movimento, era pieno di provocazione.


“Woosh!!”


All’improvviso Chu Feng si mosse. Il palco cominciò a tremare violentemente e una raffica soffiò attraverso la folla.


Non solo Chu Feng era molto feroce, era anche estremamente veloce. Era più rapido di un fulmine.


“Pa pa pa pa pa pa!!”


Prima ancora di avvicinarsi a Ximen Feixue, Chu Feng aveva già iniziato a scatenare numerosi attacchi consecutivi. I suoi pugni cominciarono ad intrecciarsi l’uno con l’altro. Ad ogni colpo di palmo ci fu un forte ronzio che assomigliava ad un tuono.


I suoi attacchi erano intimidatori, forti e rapidi. Di sicuro la sua potenza superava quella degli altri membri della giovane generazione della stessa coltivazione.


Tuttavia Ximen Feixue rimase impassibile.


Anche se i pugni di Chu Feng stavano piovendo su di lui come una tempesta, Ximen Feixue sembrava una foglia di salice tra le raffiche. Ondeggiava a destra e a sinistra senza venire ferito.


“Dieci, venti, trenta, quaranta, cinquanta…”


Allo stesso tempo Ximen Feixue iniziò a parlare. Stava contando il numero di attacchi.


“Il divario tra di loro è così enorme?”


La folla rimase scioccata. Anche i membri della generazione più grande erano pieni di shock. Tra il vasto pubblico presente, non più di tre poterono mantenere la calma.


Gli attacchi di Chu Feng erano sufficientemente potenti. Era riuscito ad ottenere il riconoscimento della maggior parte della folla.


Tuttavia non era in grado di ferire minimamente Ximen Feixue, che gli stava anche permettendo di attaccare senza reagire.


Cosa significava? Che quest’uomo di nome Feng Xing, indipendentemente da quanto potesse essere forte, era comunque di gran lunga inferiore a Ximen Feixue.


Vedendo questa scena, alcuni come il maestro della città iniziarono a sorridere. Secondo le loro previsioni, Chu Feng era destinato ad andare incontro ad un disastro ed era proprio quello che volevano vedere.


“Novanta, cento!!!”


Immediatamente dopo aver finito il conto, lo sguardo di Ximen Feixue divenne gelido. Fece un passo indietro e poi scagliò un pugno verso il dantian di Chu Feng.


Il suo primo attacco era freddo. Il suo pugno era così veloce e potente che pareva una meteora dorata che squarciava il cielo e lo spazio.


L’Immortale Sciamano, il capo dell’Alleanza degli Sciamani e molti altri pensarono: ‘<em>“Oh no! Ha intenzione di distruggere la coltivazione dell’amico Feng Xing.’</em> Erano riusciti a capire tutti le intenzioni di Ximen Feixue.


“Bene, abbastanza spietato!”


Gli altri si rallegrarono. Non vedevano l’ora che Chu Feng venisse umiliato. Se Ximen Feixue fosse stato in grado di distruggere la sua coltivazione, naturalmente sarebbero stati ancora più allegri.


Agli occhi di molti spettatori, in quel momento il risultato dello scontro era stato già determinato. Chu Feng era destinato a soffrire una sconfitta imminente.


Tuttavia, proprio in quel momento, Chu Feng strinse il palmo sinistro che brillò di luce dorata. Come un martello dorato, affrontò direttamente il pugno di Ximen Feixue.


Era tutto accaduto troppo all’improvviso. Prima che la folla potesse reagire, il pugno dorato di Chu Feng si era già scontrato con quello di Ximen Feixue.


“Boom!!”


In quell’istante il bagliore dorato brillò nel cielo. Chu Feng rimase fermo e immobile come una montagna Tai, mentre le gambe di Ximen Feixue cominciarono a tremare e indietreggiò. Solo dopo dieci passi indietro riuscì a stabilizzarsi.


Era stato sconfitto. Nonostante il risultato di questo incontro fosse ancora da determinare, era stato battuto in questa collisione.

Stupore. Silenzioso stupore. Figuriamoci gli spettatori, perfino Ximen Feixue era sbalordito.


Mentre guardava il suo pugno fratturato e sanguinante che gli stava procurando dolore, Ximen Feixue sembrava una gallina impaurita.


Era fermo sul posto sconvolto. In effetti non osava nemmeno credere a ciò che stava vedendo di fronte ai suoi occhi.

Era stato sconfitto? Lui, Ximen Feixue, era stato davvero sconfitto?



