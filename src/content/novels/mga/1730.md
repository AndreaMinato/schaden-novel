---
title: Capitolo 1730 - Un solo colpo di spada
pubDate: 2024-08-02T16:13:16.540Z
tags:
    - mga
---


“Ehi, che enorme intento omicida. Hai intenzione di uccidermi?” Chu Feng sogghignò.


“Fin dai tempi antichi, il bene e il male non sono mai riusciti a coesistere. Dato che hai il potenziale per diventare un demone, ti eliminerò qui.”


Mentre parlava, il corpo di Ximen Feixue tremò. Poi lo spazio dietro di lui cominciò a deformarsi. Scie di aura invisibili venivano emesse da lui e dalla sua spada.


Molti cominciarono ad animarsi e ad entusiasmarsi vedendole.


“Che soverchiante aura virtuosa. Non ho mai sentito una cosa del genere da Armamenti Imperiali Incompleti. La Spada Celeste Immortale si distingue proprio dalle masse. Probabilmente le manca poco per contendere con Armamenti Imperiali.” Dopo aver percepito questo potere, la gente iniziò a fare complimenti.


“Bella spada.” Esclamò Chu Feng.


“Naturalmente, altrimenti non sarebbe la Spada Celeste Immortale.” Disse Ximen Feixue.


“Sto parlando della mia spada del Dio Malvagio nelle mie mani, non della tua.” Rispose Chu Feng.


“Credi davvero che sia la leggendaria spada del Dio Malvagio?”

Ximen Feixue non ci credeva. Dopotutto la leggenda della spada del Dio Malvagio era ancora più spaventosa di quella della spada Celeste Immortale. In altre parole, era ancora più potente e così non era disposto ad accettarlo.

“So molto meglio di te che tipo di spada è.” All’improvviso Chu Feng puntò la sua arma verso Ximen Feixue.


Il cielo si incupì immediatamente. Raggi di luce cremisi cominciarono a diffondersi dalla lama di Chu Feng. L’aura malvagia scomparsa prima tornò ad incutere timore. In effetti riapparirono anche i fantasmi che cominciarono ad ululare incessantemente.


A quanto pareva l’aura nefasta di prima non era scomparsa, era stata controllata da Chu Feng.


“La tua natura demoniaca è proprio traboccante. Devo ucciderti.” All’improvviso Ximen Feixue si mosse. Immediatamente fiori cominciarono a sbocciare nel cielo mentre innumerevoli fendenti argentei sfrecciarono verso Chu Feng.


Sembrava che diverse decine di migliaia di Immortali Celesti fossero discesi nel mondo mortale per decapitare il demone e salvare la gente comune.


Non solo era una scena magnifica, ma era anche scioccante. Innumerevoli persone ne furono influenzate.


In quel momento la folla finalmente si rese conto del perché si pensava che le tecniche di spada di Ximen Feixue fossero il suo punto forte.


In effetti le sue tecniche erano superiori alla norma. Sia in forza che in potere superavano i Tabù Terrestri ed erano perfino paragonabili ai leggendari Tabù Celesti.


La forza dell’arma era indubbia. Feng Xing sarebbe riuscito a sopportarla? Questo era ciò che si stavano chiedendo i presenti.

“Eheh…”


Tuttavia Chu Feng si limitò a ridere lievemente. All’improvviso la spada del Dio Malvagio nella sua mano tremò leggermente e subito dopo si trasformò in un raggio rosso.


“Rumble!!!”


Una volta che la spada si scatenò, le nuvole cremisi nel cielo cominciarono ad agitarsi. Diversi fulmini calarono dal cielo, atterrando sul palco.


La potenza della spada aveva cambiato il cielo, non era più una semplice tecnica di spada.


Alla fine, il palco coperto da bagliori cremisi tornò alla normalità. Ma Ximen Feixue era caduto dal palco. Anche se si era sforzato molto per evitare di cadere, stava tremando comunque.


Era stato sconfitto. Ximen Feixue era stato sconfitto nonostante avesse deciso di usare la Spada Celeste Immortale.


Ed era stato battuto con un solo fendente. Oh, quanto era umiliante?


“Clank!!”


Completamente esausto, Ximen Feixue cadde a terra, così come la sua spada.


“Tink, tink, tink!”


Dopo che la Spada Celeste Immortale cadde a terra, cominciò a tremare violentemente e a muoversi. Stava cercando di scappare come una pecora che aveva visto un lupo affamato.


Questa scena scioccò così tanto la folla che rimase a bocca aperta.


Sembrava che la spada Celeste Immortale fosse terrorizzata. La leggendaria spada Celeste Immortale aveva paura. Cosa temeva? Le armi non avevano paura delle persone, avrebbero temuto solo altre armi.


Pensando a questo, la folla rivolse lo sguardo verso la Spada Demoniaca cremisi nella mano di Chu Feng. La sola arma capace di incutere terrore nella Spada Celeste Immortale.


Per verificare le loro ipotesi, alcuni tirarono fuori di nascosto le loro armi. Dopo averlo fatto, iniziarono a tremare violentemente, come se stessero cercando dis cappare. Stavano cercando di fuggire lontane dal palco.


"Sorprendente! Qualcuno capace di incutere terrore è un imperatore tra gli uomini. Un’arma capace di spaventare le altre armi è una regina tra le armi.”


“Un potere così deterrente, merita proprio di essere definita una Spada Demoniaca.”


La folla rimase scioccata. Se prima avevano solo provato ammirazione nei confronti di Chu Feng, adesso provavano invidia.


Anche se era una Spada Demoniaca, era comunque un’arma. Chi non avrebbe voluto avere un tesoro del genere?

Sfortunatamente non potevano ottenerla, né avevano le capacità per domarla.

Così non erano solo invidiosi, erano anche gelosi del talento di Chu Feng.


“Molto bene. Una buona spada è adatta solo ad un eroe. Amico Feng Xing, ti donerò questa spada del Dio Malvagio.” All’improvviso risuonò un’esclamazione, era Baili Xuankong.


In quel momento, la persona che stava provando più gioia in questo momento, a parte Chu Feng, sarebbe stato Baili Xuankong.


In quanto Antenato di Chu Feng, era estremamente orgoglioso. Sentiva di essere stato onorato da lui.


Aveva sconfitto tutta la giovane generazione dei quattro clan e domato la Spada Demoniaca cremisi. Le sue tecniche avevano suscitato ammirazione in tutti quanti.


“Che sia davvero la spada del Dio Malvagio?”

“Ha davvero intenzione di donare un’arma così preziosa a Feng Xing?”

“Chi è esattamente quell’uomo? Come ha ottenuto quell’arma? Come può essere così stravagante?”


La folla sussultò con ammirazione e shock. Non cercò più di capire se fosse davvero la spada del Dio Malvagio, indipendentemente da cosa fosse, sarebbe comunque diventata un’arma famosa.


In quel momento erano impegnati a capire chi fosse Baili Xuankong. Dopotutto era stato lui a dire fermamente che la spada era un tesoro e alla fine… aveva ragione.


Possedeva un’arma del genere e l’aveva perfino donata ad un’altra persona. Questo inevitabilmente aveva destato curiosità nella folla.


“La ringrazio Senior.” Chu Feng accettò immediatamente la spada. Dopotutto sapeva che la persona sotto il palco era il suo antenato.


Inoltre apprezzava questa spada. Dopo che era stato riconosciuto come suo proprietario, Chu Feng poteva percepire quanto era potente. Era così forte che le spade arcobaleno viola e turchese non potevano nemmeno essere paragonate ad essa.


Tuttavia Chu Feng non era ancora riuscito ad usarla appieno, c’era ancora una forza nascosta che non poteva identificare. Era proprio per questo che voleva domarla completamente.


“L’amico Feng Xing è davvero un genio incredibile. Capo della città delle Nuvole Lunari, può annunciare il risultato adesso.” Disse ad alta voce qualcuno tra la folla. Era un membro del clan imperiale Dongfang.


In seguito risuonarono molte altre voci. Non solo stavano lodando Chu Feng, cercavano anche di farselo amico.


In una situazione del genere, non c’era davvero bisogno di annunciare il risultato. Dopotutto, agli occhi della folla, era un fatto che Feng Xing fosse il vincitore.



