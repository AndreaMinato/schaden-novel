---
title: Capitolo 1731 - Umiliazione Pubblica
pubDate: 2024-08-02T17:13:16.540Z
tags:
    - mga
---


Chu Feng aveva rivelato pienamente la sua forza. Molti pensavano che questo giovane di nome Feng Xing fosse semplicemente un genio incredibile, qualcuno capace di diventare il signore di un’era.


Così il numero di persone che stava cercando di farselo amico di nascosto aumentò sempre di più.


I rappresentanti dei loro rispettivi gruppi, ad esempio i capi delle Nove Organizzazioni, iniziarono a cercare di contattarlo, tutte a parte la montagna del Legno Turchese.


Anche l’Alleanza degli Sciamani che aveva già accettato Chu Feng come loro discepolo nominale si stava comportando in questo modo.


Specialmente l’Immortale Sciamano. Questo grande capo lo aveva difeso personalmente per esprimere il suo sostegno.


Apprezzava molto il suo talento e in effetti, quando Chu Feng aveva ricevuto il contraccolpo della spada del Dio Malvagio, era stato il solo a cercare di salvarlo.


Per quanto riguardava persone meno importanti, anche loro stavano cercando di arruffianarselo.


Figuriamoci i piccoli Sect, scuole o esperti nascosti, perfino la gente dei Tre Palazzi cominciò a comunicare in segreto con Chu Feng.


In effetti stavano provando rimpianto per il fatto che non ci fossero figure importanti dei Tre Palazzi presenti al momento. Altrimenti sarebbe stato un grande guadagno entrare in ottimi rapporti con questo giovane.


“Amico Feng Xing, un incontro di arti marziali potrebbe fare nascere un’amicizia. Se possibile, il nostro clan imperiale Beitang desidererebbe invitare te e anche il fratello con il cappello a cono di bambù come ospiti nel nostro clan.”


“Se siete già occupati, non c’è problema. Posso darvi due dei nostri distintivi e potrete venire a visitarci quando desiderate.”


“Vi tratteremo sicuramente come onorati ospiti.” Il capo del clan Beitan gi era alzato e stava cercando apertamente di invitarle Chu Feng e Baili Xuankong.


“Amico Feng Xing, anche il nostro clan imperiale Dongfang desidera invitarti come nostro ospite.” Ancora più scioccante, anche il clan imperiale Dongfang cercò di fare lo stesso.


L’invito fece rimanere a bocca spalancata la gente. Un conto era che il clan imperiale Beitang invitasse Feng Xing, dopotutto la loro giovane generazione non aveva combattuto contro di lui, ma il terzo principe, Dongfang Zexuan, era stato surclassato da lui, e avevano ancora intenzione di invitare Feng Xing?

Era davvero inimmaginabile per la gente. Non potevano comprendere la sua decisione.


Nangong Beidou si alzò: “Non dovreste lottare per questo. Se deve essere l’ospite di qualcuno, credo che dovrebbe considerare soprattutto il nostro clan.”


La folla era ancora più sbalordita, ma vedendo le espressioni piene di ammirazione dei tre capi, presto provò sollievo.


Anche il clan imperiale Nangong stava invitando Feng Xing. Cosa significava? Che questo giovane era davvero un talento sbalorditivo. I tre clan imperiali stavano cercando di dimenticare i loro disaccordi precedenti per farsi amico Feng Xing.


“Nangong Beidou, cosa intendi con questo?” Chiese scontento il capo del clan Dongfang.


“Giusto. Chi primo arriva meglio alloggia, se l’amico Feng Xing ha intenzione di fare da ospite, dovrebbe considerare il nostro clan prima, perché il tuo?” Anche il capo del clan Beitang era insoddisfatto. Dopotutto era stato il primo ad invitare Feng Xing.


“L’amico Feng Xing ha ferito mia figlia e due dei miei figli. Tuttavia sono pieno di ammirazione per lui e non provo la minima ostilità nei suoi confronti.”


“Penso che, solo per l’ammirazione che sento, naturalmente dovrebbe scegliere il nostro clan.” Disse con un sorriso raggiante Nangong Beidou.


Dopo aver detto questo, gettò un’occhiata deliberata verso Chu Feng, che scoprì che, nonostante stesse sorridendo, non c’era genuina ammirazione nel suo sguardo.


Probabilmente aveva intenzione di intrattenere buoni rapporti con lui a causa del suo talento. Lo aveva invitato in modo da poter spianare la strada al suo clan in futuro e non perché lo ammirasse davvero.


Ripensando a tutto quello che Nangong Beidou gli aveva fatto, Chu Feng sogghignò senza darlo a vedere. Poi disse alla folla: “Posso considerare gli inviti del clan imperiale Beitang e Dongfang. Dopotutto è difficile rifiutare un’ospitalità così magnifica. Tuttavia è meglio dimenticarsi dell’invito del clan imperiale Nangong.”


“Anche se sono una persona molto audace, non oserei mettere piede nel clan imperiale Nangong.”


“Amico Feng Xing, cosa significano queste parole?” Anche se Nangong Beidou generalmente era una persona calma che rivelava raramente la sua rabbia, la sua espressione cambiò comunque.


“Amico Feng Xing, che ci sia stato qualche malinteso?” Chiese l’Immortale Baimei. Era diverso da Nangong Beidou. Dopo questa competizione, stava provando sincera ammirazione per Chu Feng.


Inoltre, in quanto parte del clan imperiale Nangong, l’Immortale Baimei naturalmente desiderava che avesse rapporti amichevoli con loro.


“Malinteso? Non credo che sia un malinteso.” Disse con un sorriso e un’espressione determinata Chu Feng.


“Se non desideri essere nostro ospite, non insisterò. Ma perché devi insultarci?”


Nangong Beidou era un po’ arrabbiato. Era stato disposto a dimenticarsi delle ostilità di prima e di come Feng Xing aveva ferito gravemente i suoi figli, eppure Feng Xing era stato davvero impudente.


Da come la vedeva, Feng Xing stava dichiarando che il suo clan era inferiore a quello di Beitang e Dongfang. Così come poteva non essere arrabbiato?


“Capoclan Nangong, le chiederò una cosa. Non molto tempo fa, ha dichiarato che una persona di nome Chu Feng era diventato un ricercato. Per quanto ne so, ha mostrato grazia e gentilezza nei confronti del suo clan ed è stato anche invitato come ospite da voi.”


“Tuttavia dopo non solo avete cercato di arrestarlo, lo volevate anche morto. Avete finito con l’affiggere manifesti da ricercato per tutta la Terra Sacra delle Arti Marziali.”

“Esattamente che sorta di affronto, di odio, avrebbe potuto far detestare così tanto quel Chu Feng, rendendovi così spietati?”

“Dopotutto era qualcuno che ha mostrato grazia e gentilezza al suo clan, era un vostro benefattore.”

“Se trattate così perfino un benefattore, come oserei diventare vostro ospite?”

“Dopotutto ho ferito due dei suoi principi e la sua principessa oggi. Potrei essere considerato vostro nemico.”


“Non credo di essere il solo ad aver percepito l’odio e l’intento omicida da tutti i membri della vecchia generazione del suo clan. Credo che molti dei presenti l’abbiano sentito.”


“Come potrei osare diventare vostro ospite?” Chiese freddamente Chu Feng.


Molti iniziarono ad annuire. Pensavano che fosse ragionevole. Dopotutto anche loro avevano notato le reazioni dei membri del clan imperiale Nangong.


“Sono parole ragionevoli. Nangong Beidou, se l’amico Feng Xing diventasse tuo ospite, proveresti sicuramente a fargli del male.”


Disse con un’espressione seria il capo del clan Beitang. Era contento anche se non lo dava a vedere, sembrava che si stesse godendo lo spettacolo.

“Naturalmente, naturalmente.” Anche il capo del clan Dongfang gettò olio sul fuoco.


Evidentemente i due erano scontenti delle parole di Nangong Beidou di prima e avevano colto il momento per contrattaccare.



