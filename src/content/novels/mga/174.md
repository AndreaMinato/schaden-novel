---
title: Capitolo 174 - Domande
pubDate: 2024-05-29T20:13:16.356Z
tags:
    - mga
---


CAPITOLO SPONSORIZZATO ringraziamo akisame
34 Capitoli in coda 0/3€
-Schadenfreude


Mentre mangiavano e bevevano, i due chiacchierarono allegramente. Zhuge Liuyun, che dava sempre la sensazione di essere spietato, si stava aprendo con Chu Feng. Era evidente che non lo considerasse un estraneo, ma il suo discepolo fidato.


Chu Feng scoprì che, quando Zhuge Liuyun era giovane, la sua situazione familiare era discreta.
Tuttavia, dato che i suoi genitori avevano offeso una persona importante della Scuola Lingyun, non ebbero altra scelta se non scappare per salvarsi la vita.


Ma non si aspettavano che qualcuno avrebbe venduto informazioni su di loro; quando arrivarono, gli inseguitori furono spietati.
Solo Zhuge Liuyun riuscì a scappare. Il prezzo della sua fuga era stata la morte dei suoi genitori.


Da allora Zhuge Liuyun si fidava raramente delle persone. Si poteva dire che fosse un tipo di freddezza nei confronti degli estranei, come un muro che lo separava dagli altri.


Quando era giovane era andata piuttosto bene ma, quando invecchiava, un coltivatore avrebbe voluto trovare una persona a cui tramandare le sue abilità.
Zhuge Liuyun non faceva eccezione.


All'inizio Leng Wuzui gli aveva fatto una buona impressione. Tuttavia in seguito aveva scoperto che era troppo egoista e i suoi metodi erano estremi. Non aveva amici, solo strumenti che usava. Non era degno della fiducia di Zhuge Liuyun.


Così si era trovato in una situazione difficile, stava esitando se tramandare o no le sue tecniche a Leng Wuzui.


Ma proprio in quel momento, aveva trovato Chu Feng. In realtà Zhuge Liuyun aveva già scoperto l'identità del ragazzo.


Aveva scoperto che, nonostante Chu Feng fosse un po' imprudente, le sue azioni non erano malvagie. In molte situazioni aveva causato grande trambusto per le persone che gli erano care.


Forse agli occhi di un estraneo erano azioni stupide, tuttavia a Zhuge Liuyun stranamente piacevano.


Per quanto riguarda Leng Wuzui, lo aveva davvero messo alla prova, ma purtroppo alla fine ne era rimasto deluso.


"Maestro, dopo aver fatto un contratto spirituale, accadrebbe una situazione del genere?"


"Lo Spirito rimane gravemente ferito per qualche motivo e scompare dallo Spazio del Mondo degli Spiriti. Lo Sciamano non può percepire la sua aura ma il contratto spirituale è rimasto?" Mentre Zhuge Liuyun era di buon umore, Chu Feng fece delle domande riguardo ad Ovetto.


"Sì, può accadere una situazione del genere. Dopo aver fatto un contratto, sarebbe difficile per lo spirito tornare nel suo mondo. A meno che il contratto non sia cancellato o lo Spirito abbia dei metodi particolari a disposizione, dovrà rimanere nel Mondo degli Spiriti dello Sciamano."


"A volte potrebbe accadere la situazione che hai menzionato. Dopotutto gli Spiriti combattono per il loro Sciamano e possono rimanere feriti. Se il Contratto Spirituale non è stato distrutto, significa che lo Spirito è ancora vivo. Avrebbe solo bisogno di un po' di tempo per riprendersi." Disse Zhuge Liuyun.


"Un po' di tempo per riprendersi? Per quanto tempo?" Chu Feng era molto contento, finché Ovetto stava bene non si sarebbe preoccupato.


"Difficile da dire. Se è veloce allora otto o dieci anni, se è lento allora fino a cento anni." Disse con indifferenza Zhuge Liuyun.


"Cosa? Così a lungo?"


Dopo aver sentito queste parole, Chu Feng sembrò scoraggiato. Significava che non avrebbe potuto vedere Ovetto per almeno dieci anni? O forse per tutto il resto della sua vita?


"Perché sei così nervoso? Non hai già fatto un contratto con uno Spirito, no?" Chiese con un sorrisetto Zhuge Liuyun.


"Naturalmente no, sono solo curioso..." Chu Feng scosse velocemente la testa. Ovetto era il suo segreto e non poteva ancora lasciare che qualcuno lo scoprisse.


"Anche io penso che non riusciresti a fare un'impresa così assurda. Gli spiriti sono creature orgogliose ed estremamente intelligenti. Il loro intelletto non è inferiore a quello umano, forse è anche superiore."


"Ad essere sinceri, ho già uno Spirito nel mio Mondo degli Spiriti, ma non è ancora disposto a stabilire un contratto con me anche dopo che gli ho dato delle offerte."


"Nonostante stabilire un contratto aiuterà il tuo controllo nelle Formazioni e favorirà anche la tua coltivazione, è estremamente difficile ottenere l'approvazione di uno Spirito." Nel tono di Zhuge Liuyun c'era fierezza, ma anche delusione.


Provava orgoglio perché era uno Sciamano e aveva comunicato con successo con uno Spirito che a sua volta era interessato a fare un contratto con lui.


Però era deluso perché, nonostante tutto, non era ancora riuscito ad ottenere l'approvazione dello Spirito. Inoltre era piuttosto vecchio e non sapeva davvero se avrebbe potuto fare un contratto con quello spirito prima di morire.


Dopo aver sentito le parole di Zhuge Liuyun, Chu Feng divenne contento perché la sua buona famiglia aveva sigillato due Spiriti nel suo corpo. Era anche riuscito a fare un contratto con uno di loro.


Altrimenti, se avesse dovuto cercarne uno da solo, chissà quanto ci avrebbe messo. Se non avesse gestito bene la situazione, sarebbe finito come Zhuge Liuyun e forse non sarebbe riuscito a stabilire un contratto per tutto il resto della sua vita.


Comunque, mentre era grato alla sua famiglia, Chu Feng non poté trattenersi dal ripensare ai suoi genitori. Dagli indizi che aveva, dovevano essere estremamente potenti e i loro metodi erano incredibili.


Non c'era nessuno così forte nelle Nove Province, quindi i suoi genitori dovevano provenire da un altro luogo.


Il mondo era vasto e il continente delle Nove Province era solo la punta dell'iceberg. Chu Feng non sapeva com'era il mondo là fuori, ma poteva immaginare che fosse estremamente pericoloso. Così pericoloso che i suoi genitori non ebbero altra scelta se non affidarlo ad altri.


"Maestro, se lo Spirito rimane gravemente ferito, a parte lasciarlo recuperare da solo, cosa può fare lo Sciamano?" Dopo aver chiacchierato ancora, Chu Feng cambiò l'argomento con discrezione.


"Esistono dei metodi, naturalmente esistono. Il motivo per cui gli Spiriti creano un contratto con gli Sciamani e sono disposti ad abbandonare la loro casa per essere imprigionati in un mondo così piccolo è perché il mondo dei viventi ha grandi benefici per loro."


"La vita di uno Spirito è molto lunga, non sono come noi che non superiamo i cento anni qualunque sia la nostra coltivazione. Gli spiriti possono vivere almeno trecento anni. Secondo le voci, alcuni degli Spiriti più potenti possono sopravvivere diverse migliaia di anni."


"Ecco perché sono disposti a stabilire un contratto con gli Sciamani. Quando lo Sciamano muore, il contratto viene cancellato e lo Spirito potrebbe tornare nel suo mondo. Allora ogni cosa che ha ottenuto dallo Sciamano diventerà un punto d'appoggio."





