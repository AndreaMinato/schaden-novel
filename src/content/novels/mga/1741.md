---
title: Capitolo 1741 - Una montagna di Cadaveri, un mare di Sangue
pubDate: 2024-08-03T03:13:16.541Z
tags:
    - mga
---


“Come potremmo sapere che non te lo stai inventando?” Disse il capo del clan Beitang.


“Non vi ingannerei riguardo a qualcosa di così serio. Quell’Armatura e quelle Ali del Fulmine possono aumentare la sua coltivazione di due livelli. Anche il fenomeno anormale che ha causato era formato da fulmini.”


“Inoltre avete visto tutti con i vostri occhi quanto è sconvolgente il suo talento. La velocità dei suoi progressi è inimmaginabile. Come mai non lo avete ancora capito?” Disse Nangong Beidou.


“Ti credo fratello Nangong.” Disse il capo del clan Ximen, che poi si alzò. Guardò gli altri due capiclan e poi disse: “La persona che temete ora è quell’uomo che ha il pennello dell’Omicidio e della Morte. Tuttavia posso dirvi con certezza che la minaccia più grande sicuramente è Chu Feng.”


“Non importa quanto è forte quell’altra persona, è solo un Martial Emperor di terzo livello. Non sarebbe difficile sistemarlo.”

“Ma Chu Feng sarà molto più difficile da gestire. Se maturerà, i nostri quattro grandi clan imperiali non potranno più continuare ad esistere.”

“Anche se sopravvivessimo, saremmo simili ai numerosi clan reali sul punto di morire.”


“Se avete davvero intenzione di seppellire il futuro dei vostri discendenti e rovinare le fondamenta stabilite dagli antenati per la vostra codardia, allora potete continuare a restare in silenzio.”


“Inoltre io e il fratello Nangong non vi abbiamo chiamato qui per ricevere aiuto. Vi abbiamo solo fatto il favore di avvertirvi.”


“Non importa quanti conflitti ci sono stati tra di noi in passato, abbiamo comunque le stesse radici; spero solo che i nostri quattro grandi clan continuino a prosperare. Non desidero diventare inferiore perfino alle Nove Organizzazioni.”

“Ho detto tutto ciò che dovevo dire. Addio.” Il capo del clan Ximen si preparò ad andarsene.


“Fratello Ximen, aspetta un momento.” Il capo del clan Beitang lo fermò. Inspirò e poi, come se avesse fatto una decisione importante, dichiarò: “Questa questione è estremamente importante. Tornerò a consultare i Sommi Anziani prima.”


“Farò lo stesso.” Disse il capo del clan Dongfang.


Sentendo queste parole, Nangong Beidou e il capo del clan Ximen mostrarono lievi sorrisi.

Sapevano molto bene che, per quei vecchi mostri, il futuro dei loro clan imperiali aveva la priorità. Se avessero saputo dell’esistenza di Chu Feng, non lo avrebbero lasciato sopravvivere.


Dopodiché, i due se ne andarono, mentre Nangong Beidou e il capo del clan Ximen rimasero.

“Chu Feng ha iniziato a rivelare la sua forza. Anche se i nostri quattro clan si coalizzassero, sarà ancora piuttosto difficile ucciderlo.”


“Sei stato tu a causare tutto questo, hai rimpianto almeno una volta la tua decisione di allora?” Chiese il capo del clan Ximen.


“All’inizio non volevi diventare il nemico di Chu Feng, eppure hai deciso di unirti a me. Vorrei farti la stessa domanda.”


“Io, Ximen Chuanliu, non provo mai rimpianto.” Disse con uno sguardo freddo che mostrava la sua determinazione a sbarazzarsi di Chu Feng.


Dopodiché il capo del clan Ximen se ne andò. Nangong Beidou lo accompagnò all’uscita personalmente. Tuttavia, mentre lo guardava, mostrò un’espressione triste.


In realtà rimpiangeva da tempo le sue azioni, ma ormai non aveva altra scelta.


…..


Mentre i quattro grandi clan imperiali stavano complottando, Chu Feng non sapeva nulla di cosa stava succedendo. In effetti non era nemmeno consapevole di cos’era accaduto di recente nel mondo.


Dopo aver ricevuto il contraccolpo dalla Spada del Dio Malvagio, Chu Feng aveva perso i sensi per molto tempo e si era svegliato solo da poco.


“Dove sono?” Vedendo la scena di fronte a lui, gli si strinse il cuore.


Era di fronte ad innumerevoli ossa, sia umane che di bestie mostruose, formavano cumuli così grandi da raggiungere le nuvole.


Sentiva anche l’odore fetido del sangue, ce n’era così tanto che non si poteva vedere il fondo. Mosso da un lieve vento, il sangue formava degli tsunami.


Era un posto infernale!


La puzza del sangue era davvero troppo forte. Copriva tutto e tingeva di cremisi perfino il cielo.


Le ossa più grandi in particolare erano così alte da toccare il cielo. Anche se appartenevano a creature morte da molto tempo, le ossa contenevano ancora la loro potenza e davano un’enorme pressione a Chu Feng.


Anche dopo la morte erano così spaventose. Quanto dovevano essere state terrificanti quelle creature quando erano vive? Perché erano tutte perite qui?


All’improvviso una voce profonda e cupa risuonò nelle orecchie di Chu Feng. “Non potrai conquistarmi. Finirai solo con l’essere usato da me.”


Sentendo questa voce, Chu Feng fece diversi passi indietro e con un tonfo cadde nel mare di sangue.


Iniziò a tremare violentemente, dalla testa ai piedi, il fremito arrivò perfino nel profondo della sua anima. Paura. Era la prima volta nella sua vita che sentiva una paura così intensa.

“Chi sei?” Chu Feng si guardò attorno nella speranza di trovare la persona che aveva appena parlato.

“Wuu!!” Tuttavia proprio in quel momento sentì una fitta di dolore alla testa, era così dolorosa che non riuscì a riaprire gli occhi.


“Chu Feng, Chu Feng, cosa ti è successo?” Risuonò un grido e il dolore che provava iniziò ad attenuarsi.

“Finalmente ti sei svegliato.” Vedendolo destarsi, Baili Xuankong poté fare un sospiro di sollievo. Rivelò un lieve sorriso nonostante la sua espressione nervosa.


Chu Feng si sfregò la testa e chiese: “Antenato, per quanto tempo ho dormito?”

“Quasi due mesi.” Rispose il vecchio.

“Così tanto?” Chu Feng ne fu scioccato.


In passato, era partito dal dominio del Legno Turchese per dirigersi verso il Sect della Terra Maledetta per salvare Tantai Xue, aveva visitato l’Isola Immortale, si era fatto strada nell’Asta della Legge Celeste, era stato ospitato dal clan imperiale Nangong, inseguito nella Valle del Demone del Veleno e poi era andato nella città delle Nuvole Lunari a causare guai. Anche se aveva fatto tutte queste esperienze, era passato poco tempo, appena più di dieci mesi.


Chu Feng non si sarebbe mai aspettato di dormire per quasi due mesi.


Per lui che stava urgentemente cercando di diventare più forte, era stato davvero un enorme spreco di tempo.


“È passato un anno e ventuno giorni da quando sei partito dalla montagna del Legno Turchese. Tuttavia i tuoi progressi sono stati davvero enormi.” Lodò Baili Xuankong.


Chu Feng sorrise lievemente.


In effetti chi avrebbe osato pensare che passare dall’ottavo livello del Martial King realm al terzo del Semi Martial Emperor nell’arco di un anno non fosse veloce?

Tuttavia Chu Feng non era soddisfatto. Sapeva molto bene che nel vasto Mondo Esterno il suo talento non sarebbe stato considerato niente di che. Non poteva battere la fiacca.


All’improvviso Beili Xuankong disse con un’espressione molto seria. “Oh, giusto, non devi assolutamente usare di nuovo quella spada.”

“Antenato, dove l’ha ottenuta esattamente? Come fa ad essere certo che è la spada del Dio Malvagio?” Chiese con un’espressione seria Chu Feng. Era un’arma davvero troppo strana e malvagia.

Mentre sospirava, Baili Xuankong si alzò e disse: “Sai anche tu che la nostra montagna possiede dei resti dell’Antica Era. Nell’arco di decine di millenni, li abbiamo esplorati innumerevoli volte. Abbiamo subìto innumerevoli perdite. Molti dei nostri grandi talenti sono morti lì.”

“Tutti pensavano che le rovine dell’Antica Era fossero terre mortali. In realtà siamo riusciti ad ottenere grandi tesori da quel luogo. Il mio pennello dell’Omicidio e della Morte e la tua spada del Dio Malvagio provengono entrambi da lì.”

“Tuttavia, anche se sono due armi davvero potenti, sono troppo anormali.” Baili Xuankong rivelò uno sguardo preoccupato.



