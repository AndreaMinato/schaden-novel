---
title: Capitolo 1742 - Ritornare nella Montagna del Legno Turchese
pubDate: 2024-08-03T04:13:16.541Z
tags:
    - mga
---


Chu Feng si era già reso conto dal suo sguardo di quanto erano pericolosi il pennello dell’Omicidio e della Morte e la Spada del Dio Malvagio. Tuttavia non continuò a fare domande al riguardo, Baili Xuankong gli avrebbe già detto la verità.


“Sia la spada del Dio Malvagio che il pennello dell’Omicidio e della Morte sono estremamente pericolosi. Consumo dieci anni di vita ogni volta che utilizzo il pennello. Nella città delle Nuvole Lunari, è stata la seconda volta che l’ho usato.” Disse Baili Xuankong.


“Ogni utilizzo consuma dieci anni?” Chu Feng rimase estremamente scioccato. Non importava quanto fosse lunga la vita di un coltivatore, era comunque limitata, quante decadi potevano rimanere a Baili Xuankong?


“Nonostante sia pericoloso, è chiaro che danni causa. Tuttavia la spada del Dio Malvagio è molto più pericolosa, perché è un’arma capace di divorare il suo proprietario.”


“Non è una mia ipotesi, è ciò che era scritto nel posto in cui è stata ritrovata.”

“Mi hai chiesto perché sono così certo che sia la leggendaria spada del Dio Malvagio ed è proprio per via di quelle parole.”


“Cosa c’era scritto?” Chiese Chu Feng.


“Spada del Dio Malvagio. È capace di domare gli Dei Malvagi. Chi non ha un talento eccezionale non deve usare quest’arma, altrimenti verrà divorato senza lasciare nemmeno un osso.” Scandì con chiarezza Baili Xuankong.


Anche se Chu Feng era già consapevole di quanto fosse pericoloso, gli si strinse il cuore sentendo questo.

“A dire la verità, il mio maestro ha provato a domare la spada del Dio Malvagio prima di morire. Invece ne è stato divorato. Anche se era molto vecchio allora, era un Martial Emperor di secondo livello.” Disse Baili Xuankong.


“È così potente?” Chu Feng si rese conto ancora di più di quanto era pericolosa la spada. In effetti era proprio diversa dagli Armamenti Imperiali Incompleti.


“Ho fatto una scommessa in realtà dandoti la spada. Avevo la sensazione che per la spada del Dio Malvagio fosse necessario il talento e non la forza. Se fosse stato così, solo tu saresti stato capace di domarla.”


“In effetti non mi hai deluso. Solo che… al momento non puoi ancora gestirla.” Disse Baili Xuangkong.


“Potrebbe essere così.” Chu Feng sorrise con amarezza. Aveva sperimentato la forza della spada del Dio Malvagio, ma non era riuscito a sopportare il dolore del contraccolpo.

“Non mi biasimeresti per aver corso un rischio così enorme, vero?” Chiese il vecchio.

“Si possono ottenere ricchezze solo affrontando pericoli. Questo vale ancora di più per la coltivazione. L’antenato l’ha fatto per me, così come potrei biasimarla?”


“Vorrei solo chiedere una cosa.” Disse Chu Feng.


“Cosa? Dimmi pure.” Disse Baili Xuankong.

“Antenato, conosce Yao’er?”


“È la regina dei fiori del firmamento, vero? Ovviamente la conosco. Anche se quella ragazza occasionalmente è molto feroce, la sua natura non è malvagia. Sicuramente non è una persona che maltratterebbe ed umilierebbe il debole.” Disse Baili Xuankong. Era evidente che avesse un’impressione positiva di lei.


Non c’era da meravigliarsi, era per questo che Yao’er era potuta rimanere nella montagna del Legno Turchese.

“Yao’er al momento è in una situazione davvero pericolosa. È intrappolata nei resti dell’Antica Era, devo andare a salvarla.” Disse Chu Feng.


“I resti dell’Antica Era? Anche se le rovine sono davvero pericolose, con le sue capacità, non dovrebbero esserci molti posti che possono intrappolarla. Dov’è rimasta intrappolata?” Chiese Baili Xuankong.


“Il deposito di tesori della formazione offensiva dell’Antica Era.” Disse Chu Feng.

“Cosa? Quella ragazza è entrata nella formazione offensiva? Deposito di tesori? È riuscita ad entrare in quel deposito?”


“Impossibile. Perfino io non posso attraversare la formazione, come ci è riuscita?” Baili Xuankong mostrò un’espressione incredula. Aveva cercato di entrarci personalmente, così sapeva quanto era spaventosa la formazione. Innumerevoli esperti erano morti lì, era semplicemente una zona letale.


“Antenato, non le ho mentito. È successo questo…” Chu Feng iniziò a raccontargli tutto ciò che era accaduto.


“Davvero?” Baili Xuankong rimase scioccato. Riuscì a calmarsi solo dopo molto tempo. Poi mostrò un sorriso e lo derise: “A quanto pare sei entrato nella nostra montagna del Legno Turchese con dei secondi fini, eh?”


Chu Feng rise come uno sciocco. Dopotutto lo aveva davvero fatto per ottenere dei tesori.


“Tuttavia sei stato proprio fortunato a trovare la mappa del tesoro. Sembra che tu sia stato benedetto dal cielo.” Disse Baili Xuankong.

“Mi sta lusingando antenato. È stata solo una coincidenza.” Rispose Chu Feng.


“Coincidenza? Non sai quante persone hanno perso la vita cercando di superare la formazione offensiva nel corso di diverse decine di millenni.”


Sospirò. “Non importa. Che sia una coincidenza o no, è una buona notizia. Ero preoccupato di come trovare risorse di coltivazione per te. Non mi sarei mai aspettato che le avresti già trovate da solo.” Disse Baili Xuankong.

“Antenato, adesso torneremo nella montagna del Legno Turchese?” Visto che aveva completato la sua missione, Chu Feng era ansioso di tornare, non voleva solo i tesori, era anche molto preoccupato per la sicurezza di Yao’er.


“Le lezioni che ho dato ai clan Ximen e Nangong sono più o meno sufficienti. In effetti possiamo tornare.” Disse Baili Xuankong.


“Lezioni?” Chu Feng sussultò. Non sapeva cos’era successo fuori mentre dormiva.


“Ahah, lo saprai dopo ragazzo.” Baili Xuankong rifiutò deliberatamente di spiegarsi.


Vedendo il sorriso misterioso del vecchio, Chu Feng si poteva già immaginare cos’aveva fatto. L’antenato probabilmente non era rimasto con le mani in mano mentre lui dormiva. Probabilmente i clan imperiali Ximen e Nangong non stavano molto bene adesso.


Dopodiché i due tornarono nella montagna del Legno Turchese.


Rimasero in silenzio durante il viaggio di ritorno…


Era circa mezzogiorno quando arrivarono a destinazione.


La montagna del Legno Turchese era prospera come prima, ma c’era un gruppo in più fuori. Erano membri del clan imperiale Ximen.


La gente del clan imperiale Ximen stava montando un’enorme insegna sotto la montagna.


Non solo c’era il ritratto di Chu Feng, ma anche quello di Baili Xuankong che indossava il cappello a cono di bambù che aveva portato nella città delle Nuvole Lunari.


Erano manifesti da ricercato. I quattro clan si erano coalizzati per affiggere questi manifesti. Finché qualcuno fosse stato in grado di dare informazioni preziosi riguardo a Chu Feng e a Baili Xuankong, quella persona avrebbe ricevuto un Armamento Imperiale Incompleto e molti rari tesori preziosi.


Se qualcuno fosse stato capace di aiutare i quattro clan nella cattura, avrebbe ricevuto dieci Armamenti Imperiali Incompleti e molte pillole che avrebbero aiutato a coltivare. Erano medicinali così preziosi che potevano tentare perfino Martial Emperor.


Nessuno sapeva perché i quattro grandi clan si erano coalizzati, ma una cosa era certa. Avevano offerto un’enorme quantità di ricchezze per eliminare Chu Feng.


Figuriamoci il valore di dieci Armamenti Imperiali Incompleti, solo le pillole capaci di aiutare ad avanzare di stadio e di livello erano sufficienti a destare l’avidità della gente.

“Sono davvero troppo eccessivi.”


Vedendo l’enorme insegna, Chu Feng si infuriò.


Lungo la strada non aveva visto manifesti da ricercato. Questo significava che dovevano essere stati appena distribuiti.


Il dominio del Legno Turchese era estremamente lontano dal dominio del Signore. Eppure stavano affiggendo manifesti qui. Non solo avevano montato un’insegna così enorme e appariscente, lo stavano facendo proprio ai piedi della montagna. Erano una sfida aperta al Sect.


Chu Feng era comunque un discepolo della montagna del Legno Turchese.


“Non c’è bisogno di arrabbiarti. Dovresti invece rallegrartene. Questo significa che ti temono enormemente, temono che tu maturi.”

“Più hanno paura, più faranno avverare le loro paure. Non solo, faremo provare loro rimpianto. Faremo rimpiangere loro di averti reso un nemico.” Anche se lo aveva detto con calma, Baili Xuankong rivelò uno sguardo gelido.



