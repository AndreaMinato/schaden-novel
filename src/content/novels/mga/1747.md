---
title: Capitolo 1747 - Fare Grandi Progressi
pubDate: 2024-08-03T09:13:16.542Z
tags:
    - mga
---


Chu Feng rimase ancora più scioccato. Anche usando gli Occhi Celesti, non poteva determinare se il Qilin di fronte a lui fosse vero o no.


Non sapeva se fosse una formazione o un meccanismo come i soldati dorati.


Se non fosse stata una vera Bestia Divina, sarebbe stata comunque una grande impresa crearla, se fosse stato un Qilin carne ed ossa, allora sarebbe stato davvero scioccante.

“Roar!!”


Mentre Chu Feng lo stava squadrando, anche il Qilin lo stava osservando. All’improvviso ruggì e poi si spostò dall’altra parte della stanza. Si era di nuovo nascosto.


“Che diavolo, mi sta sottovalutando?”


Senza parole, Chu Feng arricciò le labbra. Aveva percepito un’emozione particolare nell’ultimo sguardo che gli aveva rivelato il Qilin. Era un’occhiata di sdegno e disprezzo. In effetti c’era anche delusione, una delusione che compariva dopo un profondo senso di anticipazione.


Senza dubbio lo stava sottovalutando. Questo Qilin era davvero diverso, aveva una sua coscienza in confronto ai soldati con le corazze dorate.


Chu Feng comunque rimase indifferente, non sentiva amarezza, né umiliazione. Questo perché sapeva molto bene che non avrebbe potuto sconfiggere quel mostro, che fosse una leggendaria Bestia Divina o no.


Chu Feng non era il tipo da illudersi. Inoltre non c’erano ostilità tra lui e il Qilin, non aveva motivo di essere scontento di essere sottovalutato dalla creatura.


“Non preoccuparti. Una volta che diventerò Martial Emperor tornerò a giocare con te.” Disse con un sorriso Chu Feng. Non era una provocazione, era più una battuta.


“Roar!!”


Tuttavia, subito dopo risuonò un ruggito nella sala del palazzo. Era un ruggito pieno di impazienza, sembrava che il Qilin fosse capace di comprenderlo.


“Rumble!!”


Dopo il ruggito, la porta della terza sala iniziò a chiudersi lentamente.


“Ehi, che caratterino.”


Chu Feng sorrise ancora di più. Solo quando l’entrata della terza sala si chiuse completamente si girò per andarsene e uscì dalla prima sala.


Quando tornò nella stanza piena di soldati, esaminò con attenzione il palazzo glorioso e il suo esercito potente.


In realtà stava provando un po’ di riluttanza ad andarsene. Questo era un vero e proprio deposito di tesori e avrebbe potuto ampliare i suoi orizzonti qui.


Anche se era riluttante ad andarsene, non continuò a rimanere. Procedette velocemente verso l’esterno.


Ora che aveva ottenuto le dieci frecce, sarebbe riuscito ad andarsene con Yao’er.


In quel momento, Long Lin e gli altri stavano fissando il palazzo dorato.

Specialmente Baili Xuankong e gli altri. I loro sguardi erano irrequieti e non riuscivano a rimanere fermi ad aspettare. Ogni loro movimento mostrava la loro preoccupazione.


“Woosh!”


Alla fine Chu Feng uscì dal palazzo e discese a terra. Stava tenendo dieci frecce dorate nella sua mano.

“Ci sei riuscito?” Baili Xuankong sospirò di sollievo. Era pieno di gioia.


“Sì.” Chu Feng annuì. Poi sollevò il palmo e lanciò le frecce a Long Lin: “È il momento che rispetti la sua promessa.”


“Naturalmente.” Long Lin annuì con un sorriso. Con un cenno della manica, sollevò del vento. Anche l’albero cominciò a tremare violentemente.


I frutti cominciarono a cadere e volarono verso Chu Feng. Alla fine si radunarono tutti di fronte a lui.


Mentre i frutti non erano molto grandi, formarono una pila ancora più alta di Chu Feng. Era evidente quanto fossero numerosi.


Non c’era da meravigliarsi, dopotutto non era rimasto un solo frutto sull’enorme albero. Erano tutti arrivati di fronte a lui.


Chu Feng non li mise via, invece disse: “Liberi Yao’er.”


“Non preoccuparti, mantengo le mie promesse.” Mentre parlava, si spostò di lato e indicò a Yao’er di andare.


All’inizio Yao’er fu molto cauta. Cominciò a camminare lentamente in avanti. Solo dopo essersi allontanata venti metri da Long Lin aumentò il passo e arrivò accanto a Chu Feng.


Dopo che lo raggiunse, strinse con forza parte dell’orlo dell’abito di Chu Feng. Non disse nulla e si limitò a sorridere in modo molto dolce. La gioia che provava era evidente.


“La ringrazio Senior.” Solo quando Yao’er fu liberata Chu Feng tirò fuori il suo Sacchetto Cosmo con l’intenzione di radunare i frutti.


Proprio in quel momento, Long Lin disse all’improvviso: “Perché non raffinarli subito? Piacerebbe anche a me ampliare i miei orizzonti.”


Chu Feng iniziò ad accigliarsi. Guardò Long Lin e scoprì che lo stava osservando con un sorriso.


Anche se il suo sguardo sembrava pacifico, era così misterioso che Chu Feng non riusciva a decifrarlo. Evidentemente Long Lin era già riuscito a scoprire molti dei suoi segreti.

“Molto bene.” Chu Feng si guardò attorno, sorrise lievemente e si sedette a gambe incrociate.


Vedendo questo, Dugu Xingfeng, Yin Chengkong e gli altri sussultarono. Non capivano cosa stesse facendo.


Solo quando Chu Feng aprì la bocca e iniziò a risucchiare i frutti davanti a lui che gli occhi di Dugu Xingfeng e degli altri cominciarono a brillare.


Chu Feng stava raffinando quei frutti, ma lo stava facendo con una velocità davvero troppo sbalorditiva.


In effetti potevano sentire chiaramente la sua aura che si stava rafforzando rapidamente.

Anche se erano tesori, era comunque la prima volta che vedevano qualcuno raffinare le risorse di coltivazione come faceva Chu Feng. Era un metodo di coltivazione feroce che nemmeno i quattro grandi clan imperiali avrebbero potuto eguagliare.


Ad essere precisi, nessuno nella Terra Sacra delle Arti Marziali ne sarebbe stato capace.


Tuttavia provavano anche gioia. Finalmente avevano capito perché la coltivazione di Chu Feng poteva aumentare così rapidamente. A quanto pareva il talento di questo ragazzo era mostruoso. Finché avesse avuto abbastanza risorse, avrebbe potuto aumentare la sua coltivazione.


La coltivazione marziale era estremamente ardua, ma non sembrava che fosse così per Chu Feng. Questa era la dimostrazione di cosa significava essere un vero talento.


Anche se era superiore rispetto agli altri coltivatori, c’era un difetto. Che l’appetito di Chu Feng era troppo enorme.


Se un’altra persona avesse potuto raffinare e utilizzare quell’energia, sarebbe potuta diventare un Martial Emperor. Il potere dei frutti era davvero enorme e ce n’erano così tanti.


Eppure la coltivazione di Chu Feng aumentò solo di quattro livelli dopo aver divorato tutti i frutti. Dal terzo era passato al quarto livello del Semi Martial Emperor.


Chu Feng era comunque molto soddisfatto, sapeva quanto era insaziabile la sua stirpe.


Anche se Chu Feng era riuscito ad avanzare di livello con un solo frutto, bisognava considerare che allora era stato solo un Martial Lord. L’appetito dei suoi fulmini era aumentato.


Così era stato davvero inaspettato poter avanzare consecutivamente di quattro livelli per lui.


Inoltre il potere marziale nel dantian di Chu Feng era davvero abbondante. Gli mancava poco dal raggiungere l’ottavo livello. Questa energia avrebbe formato delle buone fondamenta per un futuro avanzamento di livello. Per Chu Feng era un ritmo velocissimo, così come poteva non provare gioia?


“Uff…”


Chu Feng si rialzò e sospirò. Percependo la sua coltivazione, non poté contenersi dal sorridere.


Se avesse usato l’Armatura e le Ali del Fulmine, sarebbe arrivato al nono livello. Inoltre possedeva un potere combattivo devastante capace di sormontare quattro livelli. Probabilmente poche persone al di sotto di un Martial Emperor avrebbero potuto contendere contro di lui.


Nella Terra Sacra delle Arti Marziali, probabilmente solo i Martial Emperor avrebbero potuto metterlo in difficoltà.


“Chu Feng, hai davvero ampliato i nostri orizzonti." Esclamò con ammirazione Yin Chengkong.


Chu Feng si girò e vide gli altri guardarlo con stupore e ammirazione, anche Guan Hong, Dugu Xingfeng e Yao’er.


Sembrava folle che Chu Feng fosse riuscito ad avanzare di quattro livelli dopo aver divorato tutti i frutti.


In altre parole, aveva aumentato la sua coltivazione in un istante. Come potevano non essere sbalorditi?


Chu Feng si limitò a sorridere senza dire nulla.

Aveva osato rivelare il suo segreto perché si fidava di loro.


“Non male. È più interessante di quanto ho previsto. Mentre la tua stirpe potrebbe non essere niente di che nel Mondo Esterno, in effetti può essere considerata miracolosa nella Terra Sacra delle Arti Marziali.” Disse con un lieve sorriso Long Lin.

Sentendo queste parole, l’espressione di Chu Feng cambiò subito. Chiese frettolosamente: “Conosce il Mondo Esterno?”



