---
title: Capitolo 1749 - Terra Sacra per la Coltivazione
pubDate: 2024-08-03T11:13:16.542Z
tags:
    - mga
---


Dopo che Chu Feng mise via l’arco blu e le frecce dorate, guardò Long Lin e chiese: “Sono miei ora?”


“Si può dire che siano tuoi.” Disse con un sorriso Long Lin.


“Mentre sono rari tesori, non la ringrazierò finché non libererà Yao’er.”


“La libererò se diventerai un Martial Emperor.”


Chu Feng guardò Yao’er e disse: “Aspetta il mio ritorno. La prossima volta ti porterò via sicuramente.”

“Mn.” Yao’er non disse molto e si limitò ad annuire sorridendo. Anche se non conosceva Chu Feng da molto tempo, si fidava moltissimo di lui.


Vedendola sorridere, Chu Feng si tese. Dopotutto… era estremamente ovvio che si stesse forzando a sorridere.


Yao’er stava sorridendo solo perché temeva che il giovane si sarebbe preoccupato per lei.


Dopodiché Chu Feng si girò e se ne andò velocemente. Sentiva che più fosse rimasto qui, più si sarebbe intristita Yao’er. Così era meglio che se ne andasse presto.


Quando Chu Feng lasciò il deposito e non poté più vedere Long Lin, non poté contenersi e sospirò. Sembrava che fosse riuscito finalmente rilassarsi dopo essere stato teso per molto tempo.


Baili Xuankong chiese preoccupato: “Cosa c’è?”


“Non è niente.” Chu Feng sorrise e scosse la testa. Poi guardò il suo Sacchetto Cosmo con un po’ di contentezza.


Era sollevato perché per tutto il tempo aveva temuto che Long Lin scoprisse le tre frecce di fuoco viola.


Nonostante Long Lin gli avesse già dato l’arco blu e le frecce dorate, Chu Feng non poteva garantire che sarebbe stato disposto a dargli anche i dardi di fuoco viola.


Dopotutto erano estremamente potenti. Se dieci frecce potevano eliminare Martial Emperor di primo livello se fossero state usate con l’arco blu, allora le frecce di fuoco viola sarebbero state capaci di uccidere Martial Emperor di secondo livello.

Per Chu Feng erano armi estremamente efficaci.


Dopotutto nessuno si sarebbe potuto immaginare che, al suo livello, potesse uccidere Martial Emperor di secondo livello. Non era mai esistito un tesoro del genere nella Terra Sacra delle Arti Marziali.


Se non altro Chu Feng non aveva mai visto un’arma del genere.

“Anche se quel Long Lin è spregevole, da come la vedo, sicuramente ha bisogno di qualcosa da te. Altrimenti non si sarebbe fatto tutti questi problemi.”


“Così non farà nulla a Yao’er, non devi preoccuparti troppo.” Baili Xuankong pensava che Chu Feng temesse per l’incolumità di Yao’er, così lo consolò.

Chu Feng annuì con un sorriso. “Antenato non si preoccupi. Anche se sono preoccupato per Yao’er, non mi biasimerò. Ho già fatto tutto quello che potevo fare. Farò ciò che devo in futuro.”


Mentre era preoccupato per Yao’er, sapeva che sarebbe stato inutile rimuginarci sopra. Sarebbe stato più fruttuoso cercare risorse di coltivazione così da poterla liberare prima.

“Bene, mi piace la tua mentalità.” Baili Xuankong annuì con ammirazione.


Solo affrontando vittorie e sconfitte con compostezza ci si poteva considerare un vero uomo. Mentre queste parole sembravano semplici, erano un obiettivo irraggiungibile per molte persone. Eppure, Chu Feng, anche se era molto giovane, era già capace di farlo.


Questo gratificò molto Baili Xuankong. Tuttavia, prima di partire, non riuscì ancora a contenersi. Si girò, gettò un’occhiata verso il deposito dei tesori e sospirò: “Non mi sarei mai aspettato che si nascondesse un mostro del genere nella nostra montagna del Legno Turchese.”


“Lord Baili, che sia un’esistenza dell’Antica Era?” Chiese Dugu Xingfeng.


“Da come la vedo, è possibile che sia il vero corpo di quell’enorme albero. I rami e le foglie dell’albero gigante sono corna di drago. La corteccia è coperta da scaglie. Il suo nome è Long Lin. Sicuramente c’è un certo rapporto tra i due.”

<em>Nota traduzione: Long Lin = Scaglia di Drago.</em>


“Solo lui lo sa. Ciò che mi importa piuttosto è, visto quanto è potente, perché ha bisogno dell’aiuto di Chu Feng?” Baili Xuankong guardò il giovane.


Si preoccupò di nuovo. Temeva che Chu Feng sarebbe stato sfruttato da Long Lin, ma non poteva farci nulla.

“Dopo che diventerò un Martial Emperor, potremmo capire le sue intenzioni.” Disse con un lieve sorriso Chu Feng. Non c’era la minima traccia di sofferenza nel suo sorriso, sembrava che non gli importasse.


Il motivo per cui Chu Feng si stava comportando così era perché temeva che Baili Xuankong e gli altri si preoccupassero per lui.


“Con il tuo talento, naturalmente non sarà difficile per te diventare un Martial Emperor. Solo che le risorse di coltivazione di cui hai bisogno non saranno facili da ottenere.” Baili Xuankong sospirò.


La quantità di risorse di cui aveva bisogno Chu Feng stavano aumentando con un ritmo sempre più spaventoso. Lo aveva osservato con i suoi occhi. Di questo passo, le risorse della Terra Sacra delle Arti Marziali capaci di soddisfarlo sarebbero state sempre meno.


Probabilmente solo i tesori dell’Antica Era sarebbero stati utili per Chu Feng. Tuttavia di solito erano nascosti in aree proibite e in rovine.


Perfino Baili Xuankong non avrebbe osato entrare in posti del genere. Così era preoccupato.


“A proposito, Chu Feng, hai ampliato proprio i nostri orizzonti. È la prima volta nella mia vita che vedo un metodo di coltivazione così feroce.”

“Che sorta di potere possiedi esattamente? Che sia una stirpe ereditata superiore a quelle imperiali?” Chiese con curiosità Yin Chengkong.


Prima che Chu Feng rispondesse, Baili Xuankong disse con molta serietà: “Non dovete parlarle a nessuno. Dovete tenerlo assolutamente segreto, capito?”


“Capito.” Yin Chengkong e gli altri annuirono. Nessuno di loro avrebbe osato disubbidirgli.


“Chu Feng, torniamo indietro. Non posso rilassarmi qui.”


Disse Baili Xuangkong. Erano arrivati qui sani e salvi solo grazie a Chu Feng, così avrebbero dovuto contare su di lui per tornare tutti interi.

“Mn.” Il giovane annuì e iniziò a condurre i quattro attraverso la formazione pericolosa.


Per gli altri, la formazione assassina era letale, ma per Chu Feng era più un luogo di passaggio. Non ci dava molto peso.


Mentre guardavano quanto il giovane era calmo e composto, Dugu Xingfeng e gli altri si sentirono inferiori a lui. Anche se erano riusciti ad attraversare la formazione offensiva una volta, erano ancora estremamente nervosi all’idea di passarci attraverso.


Proprio in quel momento, dentro il deposito dei tesori, Yao’er era ancora ferma a guardare verso la direzione in cui Chu Feng e gli altri se n’erano andati.


Yao’er non stava sorridendo più, i suoi occhi si erano inumiditi. Stava cercando di non piangere.


Tristezza, riluttanza e solitudine. Queste emozioni stavano opprimendo il suo cuore.


“Perché sei triste? Tanto lo rivedrai in futuro. Non preoccuparti, con il talento che ha, non sarà difficile diventare un Martial Emperor per quel moccioso.”


“Inoltre non ho stabilito un limite di tempo stavolta. Così prima o poi tornerà per te.”


“Invece che perdere tempo a fare i sentimentali, sarebbe meglio se cogliessi l’attimo e ti allenassi appropriatamente. In confronto a lui, il tempo è ancora più prezioso per te.” Disse Long Lin.


“Mi libererai davvero la prossima volta?” Chiese Yao’er. Ormai non si fidava più di Long Lin.


“Finché sei disposta ad andartene, naturalmente ti lascerò andare. Tuttavia, sei davvero disposta ad andartene?”


“Sei rimasta bloccata al primo livello del Martial Emperor per molto tempo. Eppure sei stata qui solo per un breve anno e sei già sul punto di passare al prossimo livello. Dovresti sapere chi ti ha aiutato.”


“Per te questo posto è una terra sacra per la coltivazione. Inoltre sono disposto ad aiutarti. Potrebbe essere la più grande occasione della tua vita. Sei davvero disposta a rinunciarvi?” Chiese sorridendo Long Lin.


