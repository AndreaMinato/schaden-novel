---
title: Capitolo 1752 - Devo andarci
pubDate: 2024-08-03T14:13:16.542Z
tags:
    - mga
---


“Questo… ho sentito del fondatore dell’Antico Villaggio del Sigillo. In effetti proviene da quell’era.”


“Così il successore dell’Imperatore Gong era già presente durante l’era dell’Imperatore Qing. Solo che si era nascosto.”


“In tal caso, il successore apparso adesso potrebbe essere davvero un suo erede.”


Baili Xuankong e gli altri mostrarono espressioni ancora più meravigliate. In effetti l’Anziano Guan Hong stava perfino tremando lievemente per l’entusiasmo.


Prima non avevano creduto che un membro della giovane generazione diventato famoso di recente fosse davvero il successore dell’Imperatore Gong. Avevano pensato che stesse solo sfruttando la reputazione di questo nome.


Tuttavia, sentendo la spiegazione di Chu Feng, ora avevano cambiato idea. Erano davvero scioccati.

“Se è davvero il successore dell’Imperatore Gong, è una questione estremamente importante.”


“Dicono tutti che questa è l’era in cui gli eroi lotteranno per la posizione di Signore, che sarà l’era in cui nascerà un Signore. Ora sembra che sia davvero così.”


“Non solo, probabilmente sarà l’era più meravigliosa dopo l’Antica Era. Il Signore di quest’era probabilmente diventerà il più forte Signore mai esistito.”


“Ahah…”


“Anche se siamo tutti vecchie ossa stanche, se potessimo vedere la nascita di un Signore, non saremmo vissuti invano.”


Baili Xuankong sorrise pieno di aspettative verso Chu Feng.


Non solo lui, anche Guan Hong, Yin Chengkong e Dugu Xingfeng stavano facendo lo stesso.


Gli eroi sarebbero emersi in periodi turbolenti e avrebbero iniziato a lottare per la posizione di Signore. In questo momento, il giovane di fronte a loro era una persona dal potenziale davvero elevato.


Pensando a come, in futuro, Chu Feng non sarebbe solo riuscito a battere i geni della Terra Sacra delle Arti Marziali, ma anche il successore dell’Imperatore Gong, Baili Xuankong e gli altri si entusiasmarono ancora di più.

Chu Feng guardò la lettera d’invito e disse con un sorriso raggiante: “A dire la verità, vorrei vedere anche io questo successore. È una rara opportunità.”


“Non puoi andarci. C’è l’elenco di tutti i nomi, figuriamoci gli altri, anche i quattro grandi clan imperiali sapranno che sei stato invitato.”


“Indipendentemente dal fatto che tu voglia andare o no, manderanno sicuramente molti geni ad accerchiarti e ad ucciderti. Se ci andassi, finiresti per cadere nella loro trappola.” Scioccato, Dugu Xingfeng, cercò di persuaderlo.


“Ma se non ci andassi, diventerei lo zimbello della Terra Sacra delle Arti Marziali. Tutti penseranno che ho paura, ma non dei quattro grandi clan imperiali, ma del successore dell’Imperatore Gong.”


“Così devo partecipare sicuramente a questo cosiddetto raduno dei più più forti membri della giovane generazione.”


Lo sguardo di Chu Feng era pieno di determinazione. Non solo, sembrava davvero impaziente. Evidentemente non vedeva l’ora di partecipare.


Così Dugu Xingfeng e gli altri poterono solo rivolgere gli sguardi verso Baili Xuankong. Speravano che il loro signore potesse persuadere Chu Feng e in effetti era la persona che aveva più possibilità di riuscirci.


“Bene. Come previsto da una persona che stimo. Quella tua risoluzione è proprio ciò che ti rende qualcuno con il potenziale di diventare un Signore.”


“Chu Feng, ti accompagnerò.” Disse con una risata Baili Xuankong. Sembrava davvero entusiasta e contento.


“Lord Baili, questo… lei… io…” Dugu Xingfeng e gli altri non si aspettavano che Baili Xuankong lo viziasse così.


“Non preoccupatevi, non importa quanto sono forti, alla fine solo solo i quattro grandi clan imperiali. Chu Feng e io non saremmo così sciocchi da permettere loro di catturarci così facilmente.”


“Inoltre, penso che questo successore dell’Imperatore Gong dovrebbe poter assicurare un certo ordine durante la competizione.”


“Dovrebbe sapere che Chu Feng è un ricercato. Eppure, in un momento del genere, ha annunciato al mondo che lo avrebbe invitato.”

“Logicamente, dovrebbe anche sapere che i quattro grandi clan imperiali cercherebbero di catturarlo.”


“Così, visto che sta tenendo questa competizione, dovrebbe anche proteggerlo. Se non altro, deve farlo nella sede dove si terrà la gara.”


“Altrimenti diventerà lo zimbello di tutto il mondo.” Analizzò Baili Xuankong.


“Ma…” Dugu Xingfeng e gli altri erano ancora preoccupati.


“Niente ma. Chu Feng e io andremo a controllare la situazione prima. Se è davvero pericoloso, non parteciperemo. Non dovete preoccuparvi.” Baili Xuankong fece un cenno. Non desiderava continuare a parlarne.


Dugu Xingfeng e gli altri rimasero sbalorditi. Baili Xuankong e Chu Feng erano davvero troppo folli.


Si stavano dirigendo verso la montagna piena di tigri. Erano proprio impavidi.


…..


Fu come Dugu Xingfeng e gli altri avevano previsto. Dopo che gli inviti furono inviati, i quattro grandi clan imperiali divennero irrequieti. Non furono solo loro ad agitarsi, l’intera Terra Sacra delle Arti Marziali ribolliva di entusiasmo.


Le lettere d’invito avevano scosso tutti quanti.


Si parlava di come questa sarebbe stata l’era in cui sarebbe nato un Signore. Tutti stavano tenendo d’occhio la giovane generazione.


Il raduno dei più più forti membri della giovane generazione avrebbe informato in anticipo chi sarebbe stato il Signore di quest’era.


Inoltre, a parte gli invitati, chi teneva la competizione aveva anche permesso a chiunque al di sotto dei cento anni di partecipare, purché avesse i requisiti di partecipare a questa competizione.

Così molti non erano stati invitati, ma nonostante tutto si diressero comunque verso il posto dove si sarebbe tenuta la competizione per dimostrare le proprie capacità.

Per quanto riguardava la gente che era venuta a guardare lo spettacolo, era ancora più numerosa. Organizzazioni da ogni dove avevano mandato delle persone a guardare la competizione. Anche i vecchi mostri che erano rimasti in isolamento a porte chiuse da molto tempo avevano interrotto il loro allenamento.




Era solo naturale. Dopotutto chiunque avrebbe voluto vedere chi sarebbe stato il nuovo Signore.


Così molti iniziarono a dirigersi verso il luogo dove si sarebbe tenuto il raduno dei più più forti membri della giovane generazione… le pianure Gong Ba del Dominio del Signore.


Erano un luogo straordinario.


Allora, quando l’imperatore Gong era ancora giovane e non era ben noto, aveva combattuto contro un membro della generazione più vecchia famoso.


Quell’uomo si chiamava Ba Xingfeng.


Tutti avevano pensato che Ba Xingfeng avrebbe vinto sicuramente. Questo non solo perché era molto famoso, ma perché era in netto vantaggio in termini di coltivazione.


Tuttavia, quando iniziarono a lottare, finirono alla pari, scioccando tutti quanti.


L’Imperatore Gong e Ba Xingfeng avevano combattuto per novantanove giorni. Avevano ridotto una catena montuosa in una pianura crivellata di buchi.


Alla fine l’Imperatore Gong aveva sconfitto Ba Xingfeng usando una tecnica astuta.


Dopo quello scontro, non solo la reputazione dell’Imperatore Gong aumentò drasticamente, la gente iniziò a chiamare quel posto le pianure Ba Gong.


Mentre la fama dell’Imperatore Gong si accresceva sempre di più e finì con il diventare un Signore impareggiabile, quel luogo fu rinominato pianure Gong Ba.


E ora il successore aveva scelto le pianure Gong Ba come luogo della competizione. Naturalmente doveva esserci un motivo dietro.


Allora, l’Imperatore Gong era diventato famoso proprio dopo lo scontro nelle pianure Gong Ba. Poi aveva iniziato un viaggio per diventare un Signore impareggiabile. E ora anche il suo successore desiderava fare lo stesso.


Mentre stava cercando di dimostrare le sue capacità, voleva anche porgere i suoi rispetti all’Imperatore Gong.



