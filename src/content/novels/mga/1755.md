---
title: Capitolo 1755 - Sei Chu Feng?
pubDate: 2024-08-03T17:13:16.543Z
tags:
    - mga
---


Chu Feng aveva sentito parlare delle ostilità tra i Tre Palazzi, specialmente tra quello dell’Asta Celeste e degli Inferi, sembravano odiarsi a morte.


A giudicare da questa scena, sembrava che le voci fossero vere. Altrimenti Chu Feng non avrebbe mai potuto capire perché tre uomini si sarebbero rifiutati di aiutare un bambino e invece sarebbero rimasti fermi a guardare mentre lo deridevano.


Mentre i tre potevano rifiutarsi di salvarlo, Chu Feng non era il tipo da rimanere con le mani in mano di fronte ad un bambino in difficoltà. Anche se il mondo era pieno di ingiustizie, Chu Feng non poteva tollerare che venissero oppressi tre tipi di persone.


I più deboli, le donne e i bambini.


Vedendo che la situazione era seria, Chu Feng strappò un ramo da un albero vicino. Strinse il palmo e lo divise in dieci pezzi per poi lanciarli. “Woosh, woosh, woosh…” Dieci raggi di luce sfrecciarono in avanti. Un momento dopo schizzò del sangue.


Le dieci bestie feroci caddero a terra simultaneamente. Anche se avevano ancora espressioni e sguardi feroci, non erano più in vita.


“Huuu…”


Il ragazzino si sedette a terra. Era fradicio di sudore e ansimava. Aveva pensato di essere spacciato, ma ora aveva scoperto che le dieci bestie feroci erano crollate a terra. Non riusciva a capire esattamente cosa fosse successo.


“Chi è che osa intromettersi? Rivelati!”


Erano stati i tre discepoli del palazzo della Legge Celeste a reagire. Volsero gli sguardi nella direzione da cui erano provenuti i proiettili.


“Intromettersi? Da quando salvare qualcuno sarebbe intromettersi? Fa parte delle regole del palazzo della Legge Celeste?” Chu Feng uscì lentamente allo scoperto.


Guardò i tre e disse con derisione: “Si dice che il vostro palazzo rispetti le leggi celesti e aiuti gli altri. Oggi avete davvero ampliato i miei orizzonti.”

“Che audacia! Osi calunniare il nostro palazzo! Sei stanco di vivere!” Due dei tre uomini si infuriarono e tirarono fuori i loro rispettivi Armamenti Reali con l’intenzione di attaccare.

“Fermi.” Tuttavia l’uomo al centro li fermò. Poi disse sorridendo: “Fratello, credo che ti sia sbagliato. Come potevamo rimanere a guardare e basta? Volevamo solo temprare quel giovane. Se fosse stato in pericolo fatale, naturalmente l’avremmo salvato.”


“Eheh…” Chu Feng rise piano, non voleva perdere tempo a parlare di sottigliezze con individui come lui.

“Fratello, sembra che ci sia stato proprio un malinteso. Va bene, in tal caso ci congederemo. Addio.” Vedendo l’atteggiamento di Chu Feng, l’uomo non solo si arrabbiò, ma se ne andò trascinando gli altri due.


“Posso chiedere se sei stato tu a salvarmi?” In quel momento il ragazzino si era rialzato.


“Cosa ne pensi?” Chiese sorridendo Chu Feng.


“Credo che sia stato tu.” Il ragazzino sorrise con fare dispettoso. Poi disse: “Grazie per avermi salvato. Il mio nome è Zhao Tuo. Tuttavia puoi chiamarmi Xiao Luobu. È così che mi chiamano tutti.”


<em>Nota traduzione: Xiao Luobu (小蘿卜) = Piccolo ravanello


“Xiao Luobu? Perché ti chiamano così?” Chiese Chu Feng.


Il ragazzino si indicò la testa e disse: “Tutti dicono che assomiglio ad un ravanello.”


Chu Feng non riuscì a contenersi e scoppiò a ridere. Se il ragazzino non l’avesse detto, non l’avrebbe notato.


“Xiao Luobu, questo posto è pericoloso. Come mai sei venuto qui da solo?” Chiese Chu Feng.


“Pensandoci mi vergogno proprio. Mi sono rifiutato di ascoltare il mio fratellone e sono entrato da solo in questa foresta. Alla fine…” Sospirò. “Ho causato guai. Credo che mi rimprovererà dopo.” Disse con un’espressione impaurita Xiao Luogu.


Chu Feng intuì che fosse più spaventato da suo fratello che dalle bestie feroci.

“Che ne dici di fare così? Dato che ti ho aiutato ora, ti aiuterò per tutto il percorso. Quando arriverà il tuo fratellone, potrai dirgli che sei riuscito ad attraversare la foresta da solo.” Disse Chu Feng.


“Davvero?” Il ragazzino si riempì di gioia sentendo queste parole.

“Davvero.” Chu Feng annuì con un sorriso.

“Sarebbe grandioso. Grazie, grazie mille. Benefattore, qual è il tuo nome? Ti ripagherò sicuramente in futuro.” Disse il ragazzino.

“Non c’è bisogno.” Chu Feng sorrise lievemente, poi iniziò ad avanzare. Xiao Luobu lo seguì frettolosamente. Stava saltellando e sembrava proprio contento. Anche se era un Martial King, aveva comunque il temperamento di un bambino ed era molto meno maturo di Chu Feng quando era a quell’età.


Vedendolo comportarsi in questo modo, Chu Feng provò invidia. Poteva essere così spensierato e quindi significava che molto probabilmente non aveva mai sofferto prima.


Allo stesso tempo, da un’altra parte della foresta, i tre discepoli del palazzo della Legge Celeste stavano ansimando con le teste abbassate e le schiene piegate.

Era chiaro che avessero usato potenti tecniche di movimento in poco tempo. Questo era il motivo per cui stavano ansimando.


“Davvero, perché stiamo correndo? È solo una canaglia senza nome della giovane generazione. Non dirmi che dovremmo avere paura di lui.”


“Giusto. Senior Liu, non capisco perché ci hai impedito di dargli una lezione e invece ci hai fatto fuggire da lui. Non è il nostro solito modo di fare.” Chiesero confusi i due.


“Che diavolo ne sapete? Ho esaminato con cura le ferite delle dieci bestie feroci. Erano estremamente nette e sicuramente non erano opera di una persona ordinaria. Se non altro sarebbe impossibile per noi fare lo stesso.”

“Questo significa che la coltivazione di quell’uomo è superiore alla nostra. Praticamente tutti i membri della giovane generazione più potenti si sono presentati a questo raduno. Dentro questa fortezza è pieno di draghi nascosti e tigri in agguato.”

“Dopotutto, è stato invitato qualcuno di spudorato come Chu Feng. Se incontrassimo quel pazzo, verremmo uccisi immediatamente.” Disse l’uomo di cognome Liu.


“Senior Liu, stai scherzando. Che venga davvero o no, quante possibilità ci sarebbero che incontriamo quel Chu Feng?” Uno degli altri due uomini rise.


Anche se l’aveva detto con tono tranquillo, mentre menzionava il nome di Chu Feng, i suoi occhi rivelarono una chiara traccia di paura.


“Naturalmente non lo incontreremo. Stavo solo dando un esempio.”

“Ci sono così tanti esperti qui; ci saranno anche molti cani sciolti come Chu Feng. Così è meglio se non ci scontriamo con gli altri, altrimenti moriremmo in modo miserabile.”


“Allora cosa facciamo? Lasciamo che ci umilino senza fare nulla?” Dissero gli altri due.


“Da quando i discepoli del nostro palazzo sono stati umiliati così?” Disse freddamente l’uomo di cognome Liu.


“Senior Liu, cosa intendi dire?” Gli altri due compagni erano confusi.


“Mancano ancora tre giorni all’inizio della competizione ufficiale. In questo periodo di tempo, arriveranno sicuramente esperti del nostro palazzo. Allora faremo rapporto su cos’è accaduto nel dettaglio. Saranno quei Senior a difenderci.”


“Dopotutto l’onore del nostro palazzo della Legge Celeste non può essere violato.” L’uomo di cognome Liu sogghignò.


“Senior Liu è davvero saggio.” Gli altri due capirono e rivelarono anche loro sorrisi sinistri.


Chu Feng non sapeva delle trame dei tre. Dopo aver viaggiato per un po’ di tempo, aiutò Xiao Luobu a superare la foresta.


Al centro trovarono uno spazio aperto in cui c’era un enorme portale.


C’era un contatore sul portale, evidentemente allo scadere del tempo si sarebbe aperto.


Molti si erano radunati nello spazio aperto. C’erano persone che provenivano da ogni parte della Terra Sacra delle Arti Marziali. In effetti c’erano perfino discepoli delle Nove Organizzazioni. Un aspetto degno di essere menzionato era che non c’erano membri della giovane generazione dei quattro clan imperiali.


In quel momento erano tutti divisi nei loro rispettivi accampamenti. Chu Feng scelse un posto remoto e si sedette a gambe incrociate. Aveva intenzione di riposare.


C’era un aspetto positivo riguardo ai posti remoti, erano silenziosi. A Chu Feng piaceva la tranquillità.

“Benefattore, devi ancora dirmi il tuo nome.” Xiao Luobu lo aveva seguito e si sedette accanto a lui. Era già novantanovesima volta che gli aveva fatto questa domanda.


“Il mio nome è Chu Feng.” Irritato, rivelò il suo nome.

“Cosa? Chu Feng? Sei Chu Feng?” Xiao Luobu si alzò subito e spalancò gli occhi, scioccato.



