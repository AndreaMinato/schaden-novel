---
title: Capitolo 176 - Progressi del Matrimonio
pubDate: 2024-05-29T22:13:16.357Z
tags:
    - mga
---


CAPITOLO SPONSORIZZATO ringraziamo akisame
32 Capitoli in coda 0/3€
-Schadenfreude


"Certo, presto vai. Nonostante tu abbia capito le basi della Formazione Spirit, l'esame non è così semplice. Sarà completamente diverso rispetto agli esami che hai affrontato in precedenza. Farai meglio a prepararti mentalmente così da non fallire." Avvertì Zhuge Liuyun.


"Eheh, non si preoccupi maestro. Non la deluderò e non le farò perdere la faccia."


Chu Feng se ne andò con contentezza. Dopo aver saputo di poter salvare Ovetto, si rilassò.


Per evitare ogni sospetto di Zhuge Liuyun, Chu Feng non raffinò le cento Perle Origin. Andò a letto presto e quella notte dormì pacificamente.


Nel mattino successivo, il cielo si era illuminato lievemente e, come stabilito, Chu Feng si recò alla residenza di Zhuge Liuyun. Nella piazza di fronte al palazzo c'erano innumerevoli persone, si erano radunati moltissimi discepoli e Anziani.


Dopo aver superato la folla, Chu Feng scoprì con stupore che al centro della piazza c'era Zhuge Liuyun e dietro di lui c'erano due Aquile dalla testa bianca.


Erano creature enormi, alte tre metri. I loro artigli sembravano delle lame affilati e, mentre fissavano la folla con il loro sguardo penetrante, non avevano alcuna paura, solo orgoglio.


"Wow, è una vera Aquila Testabianca! È così splendida!" Molte ragazze guardavano le creature con entusiasmo, erano così contente che saltellavano.


"Ho sentito che è il miglior mezzo di trasporto, è carissimo e la nostra Scuola del Drago Azzurro ne ha due che appartengono a Zhuge Liuyun." Qualcuno parlò delle origini delle creature.


"Sì, sembrano formidabili, è bello anche solo guardarle. Mi chiedo quanto sarebbe bello cavalcarle e volare per un po'."


"L'Anziano Zhuge usa raramente l'Aquila Testabianca e le guarda come se fossero un tesoro."


"Ho sentito che l'Anziano Wang dei Sei Protettori doveva viaggiare per un giorno e voleva prendere in prestito un'Aquila Testabianca, ma l'Anziano Zhuge ha rifiutato."


"Non ha solo rifiutato, ho sentito che lo ha anche attaccato verbalmente, ha detto:'Perfino io esito ad usarla, tu che vuoi fare? Scordatelo!'."


"Sì, ma oggi userà entrambe le Aquile Testabianca. Mi chiedo di quale importante questione si occuperà, dove andrà e con chi?"


Tutti stavano discutendo riguardo all'Aquila Testabianca. Ammiravano proprio Zhuge Liuyun e la persona che avrebbe cavalcato insieme a lui.


Tutti volevano avere un assaggio della sensazione intensa che si provava mentre si volava verso l'orizzonte.


"Feng'er, è tempo di andare." Proprio in quel momento Zhuge Liuyun fece un cenno a Chu Feng che era tra la folla.


"Maestro."


Sotto gli sguardi della gente, Chu Feng si avvicinò a Zhuge Liuyun e stese un palmo per accarezzare l'Aquila Testabianca. Anche lui era entusiasta.


"Così è Chu Feng. Oh cielo, sta per partire con l'Anziano Zhuge?"


"Può godere di un trattamento del genere! Sembra che l'Anziano Zhuge gradisca molto questo Chu Feng."


Dopo aver visto il ragazzo, la folla si riempì di stima. Ammiravano Chu Feng perché aveva ottenuto l'approvazione di Zhuge Liuyun. Comunque, in confronto alla pura ammirazione dei maschi, molte femmine mostrarono adorazione.


Il talento di Chu Feng era evidente e ora era diventato il discepolo di Zhuge Liuyun. Si poteva dire che la sua reputazione nella Scuola del Drago Azzurro non fosse inferiore a Gong Luyun.


Inoltre, delle voci sostenevano che Chu Feng era un genio dotato di Potere Spirit e che Zhuge Liuyun aveva visto il suo enorme talento e lo aveva accettato come suo discepolo. Per questo la gente aveva un'opinione ancora più alta del ragazzo.


Quindi naturalmente Chu Feng divenne il marito ideale per innumerevoli discepole. Nonostante fosse ancora giovane, non avrebbe potuto smettere di far innamorare le ragazze.


"Chu Feng." Risuonò una voce familiare e Su Mei uscì dalla folla. Arrivò di fronte a Chu Feng e disse in tono adorabile:"Stai partendo?"


"Sì, sto seguendo il mio maestro per andare alla Provincia Spirit e partecipare all'esame per gli Sciamani dal mantello Bianco." Il ragazzo non nascose nulla a Su Mei.


"Dato che stai per partecipare all'esame, congratulazioni per essere diventato uno Sciamano." Disse sorridendo Su Mei.


"Eheh, non si sa ancora." Chu Feng scosse la testa con modestia, ma mostrò un sorriso sicuro e determinato.


"Per quanto tempo sarai via?" Chiese Su Mei.


"Probabilmente un mese." Rispose Chu Feng.


"Così a lungo!" Su Mei cambiò espressione.


"C'è qualcosa che non va?" Il ragazzo sentì qualcosa di strano.


"Niente, sono solo felice per te." Sorrise dolcemente Su Mei, ma non poteva nascondere la preoccupazione nel suo cuore. Comunque non parlò più e rientrò a forza tra la folla.


"Piccola Mei!" Mentre Chu Feng esitava, Su Mei sparì dalla sua vista. Il ragazzo si precipitò fuori dalla folla e si guardò attorno, ma non riuscì a vederla.


Comunque in lontananza vide Su Rou, la donna più splendida della Scuola del Drago Azzurro.


Su Rou era un'Anziana della corte interna, quindi a meno che non ci fossero situazioni particolari, raramente verrebbe nella zona principale. Insieme allo strano comportamento di Su Mei, Chu Feng capì che era successo qualcosa.


"Su Rou, cos'è successo?" Chu Feng la portò in un luogo più tranquillo prima di farle domande.


"Sai che la piccola Mei ha un fidanzato, vero?" Su Rou rispose con una domanda.


"Shangguan Ya della famiglia Shangguan, vero? Che è successo?" Chiese Chu Feng.


"Sembra che tu ne sappia qualcosa se non altro." Su Rou sorrise in modo strano. Dopodiché disse:"Il matrimonio tra Shangguan Ya e la piccola Mei avverrà tra un mese!"


"Un mese? È stata idea di tuo padre?" Chu Feng aveva un'espressione un po' scontenta.


"No, è piuttosto impotente al riguardo. È una storia lunga, ma si può definire un matrimonio forzato." Disse Su Rou.


"Matrimonio forzato? Che scherzo. Il capo della città dell'Uccello Vermiglio è costretto a fare il volere di un clan della sua città?" Ovviamente Chu Feng non ci credeva.


"Non sottovalutare la famiglia Shangguan, è già in grado di contendere per il diritto di controllare la città e inoltre ha trovato un sostenitore. La situazione attuale non è molto buona per la mia famiglia." Disse Su Rou.


"Sostenitore? Che sostenitore?" Chiese Chu Feng.


"Non chiederlo. Non è una questione che tu possa gestire. Ti vorrei fare solo una domanda. Puoi portare via la piccola Mei e partire?" Su Rou fissò il ragazzo.


"Non posso!" Chu Feng rispose fermamente senza esitare.


"Tu..." Dopo aver sentito queste parole, il bellissimo volto di Su Rou impallidì un po' per la rabbia.


Chu Feng non spiegò altro. Si girò e andò verso la piazza.


"Mi sbagliavo su di te, la piccola Mei si sbagliava ancora di più!" Risuonò da dietro di lui la voce di Su Rou.


&nbsp;


Chu Feng si fermò, si girò e disse:"Perché devo portare via la piccola Mei? Per fuggire insieme? Perché dobbiamo scappare? Cosa abbiamo fatto di sbagliato? O di cos'hai paura?"


"..." Su Rou non sapeva come rispondere visto che non aveva idea di cosa intendesse il ragazzo.


"Io, Chu Feng, non scapperò via. Un mese dopo vi vedrò nella Catena Montuosa dell'Uccello Vermiglio."


Dopo aver detto queste parole, Chu Feng se ne andò. Lasciò che Su Rou riflettesse sul loro significato, ma non poteva comprenderle.





