---
title: Capitolo 1776 - Perplessi
pubDate: 2024-08-04T14:13:16.546Z
tags:
    - mga
---

“Qualcuno è arrivato davvero prima di noi? Chi potrebbe essere?” Yan Xie alzò la mano e guardò la pagoda che si era appena illuminata. Sembrava che volesse sapere chi la stava occupando.


Sfortunatamente per lui, la torre era estremamente lontana e poteva bloccare ogni percezione esterna. Così Yan Xie non poté vedere il profilo della persona nella pagoda.


“Buzz!!”


Proprio in quel momento apparirono due grosse parole in mezzo a quel bagliore dorato, Leng Yue.


“Leng Yue, è una discepola del palazzo della Legge Celeste. Inoltre è la più forte tra i tre generali celesti.” Da Luobu sussultò e il suo sguardo si riempì di riverenza.


Anche se non sapeva quanto era potente, si diceva che fosse la sola discepola capace di contendere con il loro discepolo più forte, il messaggero degli Inferi Kuang, una figura simile ad un dio tra la giovane generazione del palazzo degli Inferi.

“Se non fosse stato per Chu Feng, anche se avessi provato a superare le prove da solo, non sarei arrivato così velocemente, eppure quella Leng Yue ci è riuscita. Sicuramente è più forte di me.” Yan Xie sussultò con ammirazione.


Anche se Yan Xie non vedeva l’ora di combattere contro gli esperti della giovane generazione, sapeva molto bene in che posizione era. Era consapevole di non essere il numero uno qui, anche escludendo Chu Feng.


“È tutta colpa nostra. Se non fosse stato per noi, il fratello Chu Feng sarebbe stato il primo ad arrivare qui.” Da Luobu rivelò un’espressione piena di vergogna.


“Cosa stai dicendo? Sono stato io ad insistere a portarvi tutti qui e non voi.”


“Inoltre non è così importante.” Chu Feng li consolò con un sorriso. Poi fece un cenno e disse: “Andiamo a scegliere velocemente le pagode così che non vengano occupate da chi arriverà dopo di noi.”


“Mn.” Vedendo l’espressione indifferente di Chu Feng, Da Luobu, Lajiao e Xiao Luobu si rassicurarono.


Poi andarono tutti a scegliere le loro pagode. Dopo che le raggiunsero, non solo brillarono, ma rivelarono i loro nomi.


“Sembra che i nomi sulle pagode siano gli stessi che abbiamo scritto prima.” Disse Chu Feng.


“Molto probabilmente è così, solo che i loro nomi sono un po’ insoliti. Mi chiedo cosa penseranno gli altri vedendo quei nomi.” Disse Yan Xie.

“Probabilmente rimarranno perplessi.” Chu Feng sorrise. Poi chiese a Yan Xie: “Quale pagoda hai intenzione di scegliere?”


“Va bene una qualunque.” Disse con noncuranza Yan Xie.


“Prenderò quella più vicina. Fratello Yan Xie, dopo che finirai di scegliere, vieni a trovarmi. Avrei un problema per cui ho bisogno del tuo aiuto.” Chu Feng indicò la torre che avrebbe occupato.

“Sicuro.” Yan Xie annuì.


Poi Yan Xie illuminò la pagoda accanto a quella scelta da Chu Feng. Le parole “Successore dell’Imperatore della Fiamma” apparirono sulla torre, ma Yan Xie andò a trovare direttamente Chu Feng senza riposare. Chiese con un sorriso brillante: “In cosa potrei aiutarti?”


“Dovrò allenarmi in isolamento per un po’. Temo che accadano imprevisti nel frattempo e così ti vorrei chiedere di proteggere Lajiao, Da Luobu e Xiao Luobu mentre sono occupato, così che non vengano maltrattati. Dopotutto sai a che livello sono.” Disse Chu Feng.


Aveva intenzione davvero di andare in isolamento. Anche se aveva ottenuto i Fiori Spirit della Foglia Dorata, non era semplice usarli per destare Ovetto.


Chu Feng prima avrebbe dovuto trasferire la formazione Spirit che conteneva i fiori nel suo spazio degli spiriti. Non era qualcosa di facile da fare, ci sarebbe voluto un po’ di tempo per farlo.


Tuttavia sapeva anche che nessuno degli altri membri d’élite sarebbero stati figure ordinarie, Chu Feng immaginava che sarebbero stati individui arroganti che sdegnavano tutti gli altri.


Così temeva per la sicurezza di Lajiao, Da Luobu e Xiao Luobu.

“Oh. E io che mi chiedevo perché mi avresti chiesto aiuto con un’espressione così seria. Volevi solo che proteggessi Lajiao e gli altri.


“Non preoccuparti, sono anche miei amici. Sicuramente non permetterò che gli altri li maltrattino.” Disse con un sorriso Yan Xie.

“So che sei una persona leale, ma devo comunque informarti in anticipo, no?” Chu Feng sorrise. Era sollevato dopo aver sentito l’assenso di Yan Xie.

Dopo che la questione fu decisa, Chu Feng cominciò subito ad allenarsi. Questo perché doveva svegliare Ovetto prima che iniziasse ufficialmente la competizione.


In realtà avrebbe potuto aspettare che finisse la gara, ma pensando a come avrebbe potuto destarla prima, era diventato impaziente.


Anche se Yan Xie non sapeva perché Chu Feng aveva fatto questa decisione, sapeva che non doveva essere disturbato.


Così non tornò nella sua pagoda, rimase in quella di Chu Feng per impedire che qualcuno lo disturbasse.


Sorprendentemente, arrivarono anche Lajiao, Da Luobu e Xiao Luobu. Non avevano intenzione di porgergli visita, ma di rimanere qui.


Anche se Yan Xie aveva la sensazione che non fosse appropriato e che avrebbero sprecato le altre quattro pagode, concluse che questo avrebbe diminuito eventuali problemi inutili.


Così non cercò di persuaderli ad andarsene.


Dopo che si erano sistemati tutti nella pagoda di Chu Feng, le torri rimaste iniziarono ad essere illuminate da altre persone.


Molti nomi brillanti iniziarono ad apparire nell’orizzonte.


Messaggero degli inferi Kuang, messaggero degli inferi Zhan, messaggero degli inferi Gui, Feng Yihao, Feng Erhong, Feng Sanmei.


Baili Xinghe, Ximen Feixue…


Re Mostruoso delle Bestie Draconiche, Cervo Divino Orientale, clan del Peng Dorato, Clan dell’alligatore…


<em>Nota traduzione: il Peng è un uccello gigantesco trasformato da un Kun, un grosso pesce.</em>


Yan Xie non aveva familiarità con questi nomi, ma venne a sapere chi erano da Lajiao, Da Luobu e Xiao Luobu, che stavano già parlando di loro. 


C’erano un totale di venti posti, esclusi loro, ne rimanevano quindici.


Di questi posti, nove erano stati occupati dai tre palazzi e quattro dalle bestie mostruose. Per quanto riguardava gli altri due, erano stati presi dal discepolo personale del Raffinatore Immortale, Baili Xinghe, e dal più forte della giovane generazione dei quattro grandi clan imperiali, Ximen Feixue.


In breve, nessuno dei quindici posti rimanenti era stato occupato da figure ordinarie. Erano stati ottenuti da persone abbastanza famose nella Terra Sacra delle Arti Marziali.

“Non c’è nessuno degli elfi dell’Antica Era? Che nessuno di loro abbia superato con successo le prove?” Da Luobu ne fu un po’ deluso.


Gli elfi erano esistiti fin dall’Antica Era. Erano molto potenti e intimorivano sia gli umani che le bestie mostruose.


Normalmente risaltavano tra la giovane generazione della Terra Sacra delle Arti Marziali. In effetti Da Luobu non era il solo a chiederselo; molti si aspettavano l’arrivo degli elfi, volevano vedere quanto fossero capaci.


“Data la loro forza, sarebbe impossibile. Da come la vedo non si sono nemmeno presentati.” Disse Yan Xie.


“Molto probabilmente è così. Ma anche così, le persone qui sono tutte straordinarie. Solo pensare a come combatteranno mi fa ribollire il sangue.” Disse pieno di entusiasmo Da Luobu.

“E allora? Saranno tutti sconfitti da Chu Feng.” Lajiao arricciò le labbra dopo aver detto questo. Tuttavia dai suoi splendidi occhi trapelava anticipazione. Era ansiosa di vedere come Chu Feng avrebbe sconfitto i vari geni dalla posizione straordinaria.


Mentre Lajiao, Da Luobu e Xiao Luobu stavano discutendo dei potenti membri della giovane generazione, non sapevano che proprio gli stessi geni stavano parlando di loro.


La prima cosa che avevano fatto una volta arrivati era vedere chi avrebbero dovuto affrontare.


Un conto era che ci fosse il successore dell’Imperatore della Fiamma. Anche se ne erano stati sorpresi, era qualcosa che rientrava nelle loro aspettative.


Dopotutto era apparso il successore del signore di un’era, dell’Imperatore Gong. Così non sarebbe strano che apparisse il successore dell’Imperatore della Fiamma, che era stato sconfitto dall’Imperatore Qing.


Tuttavia… Lajiao, Da Luobu e Xiao Luobu, che cosa significava?


<em>Nota traduzione: ricordo che sono soprannomi che significano rispettivamente, peperoncino, grande ravanello e piccolo ravanello.</em>


I tre avevano già occupato le pagode prima che arrivassero. Erano stati ancora più veloci di loro?


Che fossero i discepoli personali di un qualche esperto nascosto?


Che fossero Stranezze Naturali che si erano allenate per diverse decine di migliaia di anni?


In quel momento, i draghi tra gli uomini nelle varie pagode erano tutti perplessi.



