---
title: Capitolo 1777 - È davvero venuto qui
pubDate: 2024-08-04T15:13:16.546Z
tags:
    - mga
---


Dentro la fortezza, la folla si stava emozionando, così anche fuori.


In quel momento un raggio di luce apparì sopra la roccaforte, formando venti nomi.


A partire dal ventesimo, rivelò i nomi del Cervo Divino Orientale, del clan dell’Alligatore, del clan del Peng Dorato, del Re Mostruoso delle Bestie Draconiche, di Ximen Feixue, Feng Sanmei, Feng Erhong, Baili Xinghe, insieme agli altri che erano riusciti ad entrare nella fortezza.

“Sorprendente. Sono praticamente tutte le persone nella lista, i membri della giovane generazione più sbalorditivi della Terra Sacra delle Arti Marziali.”

“È venuto perfino Ximen Feixue? Mi chiedo se ci sarà anche Chu Feng.” Chiese qualcuno con anticipazione.


“Umpf, i quattro grandi clan imperiali hanno mandato così tante persone e hanno circondato l’intera fortezza. Se Chu Feng osa davvero presentarsi, sarebbe solo un suicidio.” Disse un’altra persona che si guardò attorno.


In effetti il magnifico esercito dei quattro grandi clan imperiali composto da decine di migliaia di soldati era in file ordinate e bloccava l’intera fortezza. I loro generali erano i quattro capiclan.


Insieme alle truppe dei quattro grandi clan imperiali, avevano anche mandato molte delle loro truppe d’élite ausiliarie, e ora ammontavano a milioni di uomini.


Tuttavia questa era solo la forza che stavano mostrando al pubblico. La creme de la creme erano nascosta sottoterra ed era guidata dai quattro Sommi Anziani.


Qualcuno tra la folla sospirò: “Non mi sarei mai aspettato che i quattro grandi clan imperiali avrebbero detestato così tanto Chu Feng. Per catturarlo hanno mandato così tanti membri d’élite, sono venuti perfino i loro quattro capiclan.”


“Quel Chu Feng è solo un ragazzino della generazione più giovane. Quanto può essere potente?” Molti dei presenti si resero conto dell’importanza che i quattro grandi clan riponevano in Chu Feng e quanto provavano odio nei suoi confronti.


Il capo del clan imperiale Beitang era a mezz’aria mentre chiedeva a Nangong Beidou: “Credi che Chu Feng apparirà?”

“Sì.” Rispose Nangong Beidou.


“Sì? Eheh… io non credo che lo farà. L’ultima volta, il motivo per cui ha osato entrare nella città delle Nuvole Lunari era perché sapevamo che non eravamo in guardia.”

“Stavolta però praticamente tutti sapevano che avremmo aspettato il suo arrivo. Quel Chu Feng non è uno sciocco. Come può venire qui?” Disse ridendo lievemente il capo del clan Beitang. Anche se avevano radunato un esercito così enorme, non credeva che Chu Feng si sarebbe rivelato. Da come la vedeva, il loro viaggio era stato inutile.

“Non lo credo nemmeno io. Anche se l’avesse fatto, sarebbe dovuto fuggire ormai.” Aggiunse il capo del clan Dongfang. Poi guardò il capo del clan Ximen e chiese: “Cosa ne pensi?”


“Sarebbe meglio per lui se non venisse, altrimenti non potrà più fuggire da qui.” Disse con tono freddo il capo del clan Ximen.

“Spero anche io che sia venuto. Solo che temo che non oserà farlo.” Il capo del clan Beitang sospirò.


“Sono sicuro che si presenterà.” Affermò con risolutezza Nangong Beidou. “Non conoscete ancora la sua personalità, ma io ne ho già avuto esperienza. Quel ragazzo è estremamente coraggioso, supera la vostra immaginazione.”

“Inoltre i suoi sostenitori potrebbero non limitarsi a quell’uomo misterioso con il pennello dell’Omicidio e della Morte. Così dobbiamo stare attenti.” Dopo aver detto questo, il suo sguardo si riempì di serietà ed inquietudine.


Sapeva molto bene che il potere combattivo dispiegato dai quattro clan era già terrificante. Avevano chiamato i Sommi Anziani per Chu Feng, non sarebbe stato eccessivo dire che avessero rivelato tutta la loro forza.


Tuttavia, anche così, non aveva l’assoluta certezza di poterlo uccidere.


Questo perché…


La scena di come Chu Feng aveva liberato lo spirito malvagio Asura nel suo clan era ancora vivida nella sua mente.


Ripensò anche a come il giovane aveva sconfitto la giovane generazione dei quattro grandi clan imperiali nella città delle Nuvole Lunari.


Allora era potuto solo rimanere a guardare mentre veniva sconfitto e umiliato da Chu Feng.


Ormai non osava più abbassare la guardia.

“Ahahah…”


“Fratello Nangong, da come la vedo, sei stato troppo spaventato da quel Chu Feng. Indipendentemente da quanto sia eccezionale il suo talento, è ancora un membro della giovane generazione. È davvero appropriato dargli così tanta considerazione?” Disse con una lieve risata il capo del clan imperiale Dongfang.


“Vero, è insolito per il Nangong Beidou che conosciamo.” Anche il capo del clan Beitang rivelò un sorriso provocatorio.


“Se possibile, spero anche io che le mie preoccupazioni siano infondate. Altrimenti…” Nangong Beidou non disse altro, non voleva nemmeno pensare a questa eventualità.

“Presto, guardate, hanno annunciato il nome del settimo. I posti rimasti sembrano essere stati occupati tutti dai Tre Palazzi. I tre Palazzi sono all’altezza della loro reputazione. Sorprendente, davvero sorprendente.” Il clan imperiale Beitang lesse i nomi che stavano apparendo incessantemente all’orizzonte e sussultavano con ammirazione.


“La generazione più giovane delle bestie mostruose e degli umani sono state annunciate. In tal caso, dovrebbero annunciare quella degli elfi dell’Antica Era, no?” Anche lo sguardo del capo del clan Dongfang divenne serio.

“Buzz!!”


Proprio in quel momento, brillò un lampo di luce. Poi il nome Xiao Luobu apparì nel cielo al sesto posto.

“Cosa?!!”

“Piccolo ravanello? Che ca**o sarebbe?”


Figuriamoci i quattro capiclan, praticamente tutti i presenti rimasero a bocca aperta e mostrarono espressioni perplesse.

“Buzz!!”


In seguito ci fu un altro bagliore, poi apparì il nome Da Luobu al quinto posto.


“Cosa?! Grosso ravanello?! Sono due paia di ravanelli?!!!”


“Buzz!”


Proprio quando la folla era ancora scioccata, il nome Lajiao apparve al quarto posto.


“Che ca**o succede? Siamo al mercato?! Ravanelli e peperoncini? È sufficiente a preparare un piatto!”


La folla era rimasta senza parole. Cosa stava succedendo? I posti erano stati mostrati secondo l’ordine con cui le persone erano arrivate nella fortezza. Più una persona era ad un alto livello, più veloce avrebbe superato gli ostacoli, e di conseguenza maggiore era la sua potenza.


I discepoli dei tre Palazzi e i rappresentanti delle bestie mostruose erano tutti presenti. La gente pensò che i nomi dopo sarebbero appartenuti agli elfi dell’Antica Era o ad altre figure importanti. Eppure adesso stavano leggendo di ravanelli e peperoncini. Cosa stava succedendo esattamente?!


“Che gli elfi dell’Antica Era non desiderino usare i loro veri nomi e che invece abbiano usato dei soprannomi?” Era l’unica alternativa a cui la folla aveva potuto pensare.


“Buzz!!”


Proprio in quel momento apparirono le parole “il successore dell’Imperatore della Fiamma” al terzo posto.


“Successore dell’Imperatore della Fiamma? CHe sia l’Imperatore della Fiamma di diecimila anni fa che ha portato il clan Yan all’apice e che poi ha combattuto contro l’Imperatore Qing?”


“Il clan Yan non è stato poi inseguito dai suoi nemici dopo la morte dell’Imperatore della Fiamma per poi venire annientato? Perché ci sarebbe un successore? Che il clan Yan esista ancora?”


Vedendo queste parole, la folla si entusiasmò e rimase sbalordita. In confronto a ravanelli e peperoncini, il successore dell’Imperatore della Fiamma era la sorta di piacevole sorpresa che desideravano.

“È apparso perfino il successore dell’Imperatore della Fiamma. È proprio un’era senza precedenti. La giovane generazione di quest’era è davvero spaventosa.” Il capo del clan Beitang sospirò con ammirazione.


“È vero. Anche il più forte della giovane generazione dei nostri quattro clan, l’amico Ximen Feixue, è riuscito a raggiungere solo il sedicesimo posto. Da questo è evidente quanto siano potenti gli esperti al di sopra.” Disse il capo del clan Dongfang.


“Umpf, la forza di mio figlio è formidabile come non mai. Non è certo che i discepoli dei Tre Palazzi possano competere con lui.” Precisò il capo del clan Ximen.


“In effetti sembra proprio capace.” Il capo del clan Dongfang sorrise con indifferenza. Poi disse: “Se Chu Feng si fosse presentato, dovrebbe rientrare al di sotto dei primi dieci posti. Dopotutto perfino il discepolo personale del Raffinatore Immortale è solo al tredicesimo posto.”


“La lista dei nomi è quasi finita. Da come la vedo, Chu Feng non si è presentato. Cosa ne pensi fratello Nangong?” Domandò il capo del clan Dongfang.


“Potrebbe essere così.” Nangong Beidou iniziò a dubitare del suo intuito. Dopotutto era stato già annunciato il nome del terzo in classifica, come poteva Chu Feng essere rientrato tra i primi due posti? Non importava quanto fosse forte, sarebbe stato irrealistico.


Dopotutto in passato aveva solo sconfitto a stento Ximen Feixue, mentre i nomi apparsi dopo erano di persone dalla forza di gran lunga superiore a Ximen Feixue.


…..

In effetti non erano solo i capiclan a pensarla allo stesso modo, molti pensavano che Chu Feng non sarebbe venuto.


Pensando questo, molti rivelarono espressioni deluse.


Non importava quanto i quattro grandi clan volessero arrestare e uccidere Chu Feng, volevano vederlo comparire. Desideravano vedere esattamente quanto fosse sconvolgente questo talento.

Sfortunatamente sembrava che non avrebbero avuto l’opportunità di farlo.

“Buzz!”


Eppure, proprio in quel momento, iniziò a brillare della luce sotto il secondo posto e apparirono due grandi parole nel cielo.

Chu Feng!!!!!!!!


…..


…..


…..


“Chu Feng?”


“È davvero Chu Feng?”


“È venuto davvero?”


“Non solo, è arrivato al secondo posto?”


“Ma quel Ximen Feixue che ha combattuto contro di lui è arrivato solo al sedicesimo posto. Il divario tra i due era così enorme?!”


“Che sia ancora più potente di come affermano le voci?”

“Ahahah, ottimo, davvero ottimo. Non sono venuto fin qui invano. Stavolta mi godrò un bello spettacolo.”


All’improvviso la gente a mezz’aria e a terra fuori dalla fortezza si riempì di entusiasmo. Praticamente tutti iniziarono a parlare di Chu Feng.


“Chu Feng, si è davvero presentato.” I quattro capiclan iniziarono ad accigliarsi.


Il rilassamento di prima era completamente scomparso ed era stato rimpiazzato da serietà.





