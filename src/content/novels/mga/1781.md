---
title: Capitolo 1781 - Perdere la Faccia
pubDate: 2024-08-04T19:13:16.546Z
tags:
    - mga
---


“Feixue!!!”


Mentre gli altri non potevano distinguere la persona lanciata via dalla fortezza, Il capo del clan Ximen capì all’istante che era suo figlio dalle sue grida.


Esaminandolo più attentamente, fu sopraffatto dallo shock e dall’orrore. Trascurando la formazione di truppe che aveva portato con sé stesso, andò a prendere al volo suo figlio.


“Feixue, cos’è successo? Chi ti ha ferito così gravemente?” Il capo del clan Ximen esaminò le sue condizioni. Mentre era arrabbiato, principalmente era addolorato per via delle ferite di suo figlio.


Ximen Feixue era il talento più sbalorditivo apparso nel loro clan nelle ultime diverse decine di millenni. Era anche il suo figlio più amato. Il capoclan lo aveva sempre considerato il suo tesoro.


In effetti, il motivo per cui detestava Chu Feng era perché il giovane aveva umiliato pubblicamente suo figlio.


E ora era stato ridotto in queste condizioni da qualcuno. Come poteva non essere infuriato?


“Padre, ti ho deluso. Sono stato il primo ad essere eliminato.” Ximen Feixue sorrise con amarezza. Si vergognava troppo per guardare in faccia suo padre.


“Eliminato?” Il capo del clan sussultò, poi si infuriò. Con voce tonante, gridò: “Perché mio figlio è stato eliminato dalla competizione?!!!”


Molti tra la folla sotto si coprirono frettolosamente le orecchie, la sua voce era troppo fragorosa.


“Eliminato? Perché sarebbe stato eliminato?”

La folla poteva sentire chiaramente cosa aveva detto.

“Ximen Feixue ha infranto le regole. Prima che iniziasse la competizione, ha provocato e insultato un altro partecipante per costringerlo a combattere. Così ho dovuto escluderlo dal torneo.”


Risuonò la voce di un uomo nella fortezza. Era una voce ancora più tonante di quella del capo del clan Ximen, ma non spaccava i timpani.


“Sorprendente!” La folla sussultò. Con solo quella frase, la gente capì che l’uomo dentro la fortezza doveva essere più potente del capo del clan Ximen.


“Un conto è cacciarlo via, ma perché ha dovuto ferirlo?” Chiese il capo del clan Ximen.


“Non sono stato io a ferire tuo figlio. Invece ha provocato Chu Feng, solo per venire ferito da lui.” La voce dell’uomo risuonò di nuovo dalla fortezza.


“Cosa? È stato Chu Feng?”


“In tal caso, Ximen Feixue è stato escluso dalla competizione perché ha provocato Chu Feng?”


“Cavolo. Un conto è venire esclusi, ma è stato anche ridotto in quelle condizioni da Chu Feng?”


La folla poteva sentire chiaramente le parole di quell’uomo. In quel momento molti iniziarono a ridere sotto i baffi.


Era una questione davvero umiliante.

“Chu Feng! È di nuovo quel Chu Feng!” Il capo del clan imperiale Ximen si arrabbiò così tanto che gli si gonfiarono le vene. Un intento omicida sconfinato trapelò dal suo sguardo.


“Wuuaah.” Proprio in quel momento, Ximen Feixue spalancò la bocca e sputò una boccata di sangue.


Colto alla sprovvista, il sangue schizzò proprio sulla faccia del capoclan.

“Feixue, cos’è successo?” Nonostante questo, il capo del clan non si arrabbiò e rivelò un’espressione molto preoccupata.


Anche se Ximen Feixue era gravemente ferito, dopotutto erano lesioni esterne. Ora però la sua aura era diventata incredibilmente debole, doveva essere una ferita interna.


“Padre, tuo figlio è un incompetente. Chu Feng ha rubato la Spada Celeste Immortale.”


“Ora non è più mia.” Ximen Feixue sorrise con amarezza. Il suo sguardo era pieno di incredibile frustrazione e delusione.


Non solo era stato sconfitto, ma era stato surclassato. Aveva proprio fallito.


“Ho sentito male? Chu Feng ha preso la Spada Celeste Immortale di Ximen Feixue? E Chu Feng ha troncato la connessione che aveva con l’arma? È per questo che Ximen Feixue ha vomitato sangue?”


“Ma la battaglia tra Ximen e Chu Feng dovrebbe essere appena finita. La Spada Celeste Immortale dev’essere stata finita da poco nelle sue grinfie.”


“Cielo! Esattamente che sorta di mostro è quel Chu Feng? Come può essere così forte da poter troncare il rapporto tra Ximen Feixue e la Spada Celeste Immortale in così breve tempo? Bisogna sapere che la Spada Celeste Immortale non è un Armamento Imperiale Incompleto ordinario!!!”


La folla attorno drizzò le orecchie. Così aveva potuto sentire chiaramente ogni parola di Ximen Feixue.


Dopo aver saputo cos’era successo, oltre a stupore provarono shock.


I sussulti della folla sembrarono lame taglienti alle orecchie del capo del clan Ximen. Quelle spade taglienti stavano infilzando le sue ossa e lo stavano umiliando.


All’improvviso il capo del clan Ximen gridò: “Insolente!!!”


Poi, con uno sguardo estremamente arrabbiato, fissò la fortezza sotto di lui, la indicò e chiese con furia: “Ha cacciato via mio figlio dalla competizione perché ha infranto le regole, ma anche Chu Feng ha infranto le regole. Perché non ha escluso anche lui?”


“Perché interviene solo quando mio figlio infrange le regole e non ha fatto nulla quando è rimasto ferito da quel Chu Feng?”


“Perché non ha fatto nulla quando quel Chu Feng ha rubato la Spada Celeste Immortale?”

“Che sorta di arbitro è? Ha anche solo una traccia di imparzialità?”


La sua voce scosse il cielo e riecheggiava incessantemente. Il capo del clan Ximen era così infuriato da aver perso ogni capacità di ragione.

“È stato suo figlio ad aver iniziato a provocarlo. Così è stato lui ad essersela cercata..” Risuonarono queste parole dalla fortezza, ma furono sufficienti a rivelare l’atteggiamento dell’uomo nei confronti della questione.


“Mi sta prendendo in giro maledizione!!!”


Alla fine il capo del clan Ximen divenne violento. Incapace di contenersi, lo insultò ad alta voce. Poi il suo corpo si trasformò in un raggio di luce e scagliò un pugno verso la fortezza.

“Boom!!!”


Il suo pugno portò un’esplosione fragorosa. Violente increspature di energia si diffusero attorno e molti tra la folla furono scaraventati via dalle correnti come aquiloni dai fili rotti.


Tuttavia, anche dopo un colpo del genere, la fortezza rimase completamente illesa. Invece era stato il capo del clan imperiale Ximen ad essere scaraventato via per diverse decine di migliaia di metri come una freccia scagliata da un arco.


Quando il capo del clan Ximen riuscì a riprendere l’equilibrio, iniziò a colare sangue dalla sua bocca e il pugno che aveva usato per colpire era stato mutilato malamente. Perfino le ossa della sua mano erano state distrutte.


“Umpf.” In quel momento risuonò uno sbuffo pieno di disprezzo dalla fortezza.


Tuttavia il capo del clan Ximen infuriato non attaccò di nuovo. A parte fare fremere la bocca, non fece nulla.


Solo con quel pugno, si era reso conto del divario che c’era tra lui e quell’uomo.

“Ssss!!”


Vedendo questa scena, la folla non poté trattenersi dal sussultare e deglutire.


Si erano immaginati che il padrone della fortezza fosse una figura straordinaria. E ora sembrava che non si fossero sbagliati.


Se non altro, il grande capo del clan Ximen non poteva sopportare un solo colpo da quell’uomo.


Sottoterra fuori dalla fortezza, anche i Sommi Anziani stavano prestando attenzione a cosa stava succedendo sopra. Sospirarono: “Ximen è un capoclan, perché il suo temperamento è così pessimo? Come si è umiliato in pubblico. Non solo ha fatto perdere la faccia al clan Ximen, ma anche a tutti e quattro i grandi clan imperiali.”


IN quel momento, i tre Sommi Anziani dei clan Dongfang, Beitang e Nangong stavano scuotendo tutti la testa. Pensavano che il capoclan fosse stato troppo impulsivo.


Solo il Sommo Anziano del clan Ximen rimase in silenzio. Tuttavia, in quel momento, il suo sguardo divenne gelido.


All’improvviso, stringendo i denti per la rabbia, il Sommo Anziano del clan imperiale Ximen disse: “Chu Feng, ti ridurrò sicuramente in migliaia di pezzi.”



