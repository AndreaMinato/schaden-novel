---
title: Capitolo 1784 - Trasformazione a Tre Strati dell’Immortale del Fuoco
pubDate: 2024-08-04T22:13:16.547Z
tags:
    - mga
---


“A proposito, anche questa è una lunga storia. È meglio se riassumo anche questo. Allora mio padre non possedeva la forza che ha ora, ma ha concepito me insieme a mia madre.”

“Quando avevo un anno, i nemici di mio padre l’hanno trovato. Mio padre ha deciso di affrontarli da solo, lasciando il compito a mia madre e i membri del mio clan di portarmi via.”


“Ma a quanto pare i nemici di mio padre hanno anche portato degli aiutanti che hanno intercettato mia madre e i membri del mio clan.”

“Durante un momento critico, mia madre ha sacrificato la vita per permettere ai membri del mio clan di portarmi via.”


“Mia madre è morta per questo. Per quanto riguarda me, non so come, ma sono finito nella Regione del Mare Meridionale e nel continente delle Nove Province. Dopo sono diventato un orfano.”

“Mio padre, anche se è riuscito a sopravvivere, quando ha visto il corpo di mia madre e i membri del clan uccisi, ha provato un dolore straziante.”


“Non solo aveva perso mia madre e i membri del suo clan, non era riuscito a trovare nemmeno me. Mio padre ha pensato che fossimo morti tutti.”


“Mentre il dolore dev’essere stato molto intenso, non eri morto. Eri solo perduto. Non significa che eri sicuramente morto. Perché non ha cercato di trovarti?” Chiese Chu Feng.


“Non può essere biasimato, mio padre aveva lasciato un’impronta di tracciamento su di me. Finché fossi stato vivo, avrebbe potuto trovarmi ovunque, ma allora era scomparsa. Questo aveva lasciato solo una possibilità per lui, che fossi morto.” Disse Zhang Tianyi.


“Ma non eri morto, invece sei finito nella Regione del Mare Meridionale.”


“Giusto, forse è stato per via della distanza troppo ampia o per qualche sorta di potere isolante, ma anche se avevo un’impronta di tracciamento su di me, mio padre non è riuscito a percepire la mia presenza. Tuttavia, non appena sono tornato nella Terra Sacra delle Arti Marziali, ha potuto percepirla di nuovo.


“Così, quando io e il mio maestro siamo tornati nella Terra Sacra delle Arti Marziali, mio padre è rimasto sorpreso nello scoprire che ero ancora vivo. Così è partito subito a cercarmi.”

“Mi ha protetto di nascosto per tutto il tempo. Solo quando il fratello Wushan e io siamo quasi morti per mano di quella donna diabolica è intervenuto per salvarci. Dopodiché mi ha parlato delle mie origini.” Spiegò Zhang Tianyi.

“Non mi sarei mai aspettato che senior Zhang avesse delle origini così tragiche.” A Chu Feng si strinse il cuore. Anche se c’erano motivi diversi dietro le loro circostanze, le origini di Zhang Tianyi erano un po’ simili alle sue.


Solo che Zhang Tianyi era riuscito a rivedere suo padre. Mentre lui… ancora non poteva farlo.


All’improvviso Chu Feng chiese: “Il nemico che ha annientato il tuo clan c’è ancora?” La morte di sua madre, i membri del clan uccisi e la separazione da suo padre per molti anni, era stato tutto causato da quel nemico.


Era un odio che non poteva non essere vendicato. Se fossero stati ancora vivi, senza che Zhang Tianyi dovesse dire una sola parola, Chu Feng lo avrebbe aiutato sicuramente a vendicarsi.


“Morti. Eccetto una persona, sono stati tutti uccisi da mio padre.” Disse Zhang Tianyi.

“Una persona? Chi è stato?” Chiese Chu Feng.


“Mio padre non sa esattamente chi è, ma è stato il principale colpevole dietro la calamità della nostra famiglia Zhang.”

“La nostra famiglia si è nascosta dal pubblico per anni. Le persone ordinarie non ci potevano nemmeno trovare. È stato quell’uomo a guidare il nemico da noi.”

“Solo che, dopo quel giorno, è scomparso completamente. Non importa quanto ci ha provato, mio padre non è riuscito a trovarlo.”

“Tuttavia mio padre ha detto che una persona del genere non morirebbe così facilmente. Dev’essere vivo da qualche parte nella Terra Sacra delle Arti Marziali.”


“Sfortunatamente, a parte il fatto che ha un marchio a forma di serpente sulla fronte, non sappiamo nulla di lui.” Disse Zhang Tianyi.

“Dannazione! Non gliela lascerò passare liscia.” Disse Chu Feng.


“Se lo trovassi, nemmeno io lo farei.” Mentre parlava di quell’uomo, Zhang Tianyi si riempì d’odio.


“Senior Zhang, hai detto che anche il fratello Wushang è stato salvato da tuo padre. In tal caso anche lui è qui?” Chiese Chu Feng.

“No, l’amico Wushang possedeva una stirpe imperiale. Mio padre non può aiutarlo con la sua coltivazione, così lo ha mandato in un territorio nascosto di un suo vecchio amico così che potesse fare progressi lì.”


“Se desideri trovarlo, posso dirti dov’è.” Zhang Tianyi passò una mappa a Chu Feng.


Il posto dov’era nascosto il fratello Wushang era proprio ben nascosto, ma ora che aveva l’occasione di farlo, Chu Feng sarebbe andato sicuramente a porgere visita al suo amico.


Dopotutto erano fratelli e si conoscevano da quando erano stati nel continente delle Nove Province. Con il passare degli anni, l’affetto che provavano l’uno nei confronti dell’altro era davvero profondo. Non sarebbe stato facile per loro riunirsi nella Terra Sacra delle Arti Marziali.


Chu Feng mise da parte la mappa che Zhang Tianyi gli aveva dato.


Poi disse: “Senior Zhang, tuo padre è il successore dell’Imperatore Gong. Hai ricevuto gli insegnamenti dell’Imperatore Gong o eri un suo discendente fin dall’inizio?”

“L’Imperatore Gong è l’antenato del nostro clan. I membri del nostro clan sono tutti suoi discendenti. Il titolo di successore dell’Imperatore Gong è stato tramandato di generazione in generazione.” Disse Zhang Tianyi.

“Senior Zhang, allora perché si chiama Imperatore Gong e non Imperatore Zhang?” Chiese con curiosità Chu Feng.

“Il nome del mio antenato in origine era Zhang Xianfeng. Ma per proteggere i suoi discendenti, ha cambiato il suo nome in Gong Wuming.” Disse Zhang Tianyi.

“Il cognome ‘Zhang’ sarebbe Gong senza Chang. Ora capisco.” Anche se l’Imperatore Gong aveva nascosto il suo vero nome, aveva lasciato un piccolo indizio.


<em>Nota traduzione: Zhang 张 è un carattere composto da Gong 弓 → (Arco) e Chang 长 → (Lungo/Ampio). Wuming => Senza nome</em>


“È comunque un’occasione gioiosa che tu abbia potuto incontrare i tuoi parenti.” Chu Feng si congratulò.


Stava provando gioia per lui. Aveva vissuto un’esperienza simile e sapeva quanto doveva essersi sentito solo. Sapeva bene cosa significava voler ritrovare la propria famiglia.


Anche Zhang Tianyi sorrise. Era evidente che, anche se i membri del suo clan erano tutti morti e così anche sua madre, fosse stato molto contento di poter rivedere suo padre.

“Senior Zhang, hai invitato tutte queste persone qui e poi hai annunciato il tuo nome, hai intenzione di annunciare il vero cognome dell’Imperatore Gong al mondo?” Chiese Chu Feng.


“Gong Wuming non è mai stato il vero nome del mio antenato. Si è definito così perché temeva che la sua famiglia venisse attaccata.”


“Ora però rimaniamo solo me e mio padre. Mio padre ha pensato che fosse il momento che il mondo sapesse della vera identità del mio antenato.” Disse Zhang Tianyi.


“Naturalmente.” Chu Feng annuì.


“Detto questo, non era mia intenzione tenere il torneo, è una prova che mio padre ha creato per me.” Disse Zhang Tianyi.

“Una prova?” Lo sguardo di Chu Feng brillò.


“Mn. Ricordi ancora che allenavo una Misteriosa Tecnica Proibita?” Chiese Zhang Tianyi.


“Naturalmente, la tua tecnica non è affatto inferiore ai Corpi Divini.” Disse Chu Feng.

“Esatto, ha grandi origini.” Mentre lo menzionava, Zhang Tianyi rivelò un grande orgoglio. “Pensavo da tempo che la Misteriosa Tecnica Proibita che allenavo fosse ancora più formidabile, ma che non fossi capace di comprenderla."


“In effetti, la Misteriosa Tecnica Proibita che allenavo è stata tramandata di generazione in generazione nella nostra famiglia. È il motivo principale per cui siamo diventati potenti. È anche la ragione per cui il nome del mio antenato si è diffuso per la Terra Sacra delle Arti Marziali ed è diventato il signore della sua era.”

“Il vero nome di quella Misteriosa Tecnica Proibita è la Trasformazione a Tre Strati dell’Immortale del Fuoco.” Disse Zhang Tianyi.


“Trasformazione a Tre Strati dell’Immortale del Fuoco?” Chu Feng si rese conto che non doveva essere una tecnica semplice.



