---
title: Capitolo 1797 - Una Tavoletta di Bambù
pubDate: 2024-08-05T11:13:16.548Z
tags:
    - mga
---


Due figure discesero dal cielo. Uno era un uomo di mezz’età e l’altro era un giovane.

Erano Zhang Tianyi e quell’uomo misterioso, il padre biologico di Zhang Tianyi.


Vedendoli insieme, Chu Feng notò quanto si somigliavano, sembravano proprio padre e figlio.


Solo che Zhang Tianyi aveva un’espressione davvero preoccupata e stava dando delle occhiate a Chu Feng per tutto il tempo. L’uomo misterioso invece aveva un’espressione arrabbiata.

Senza nemmeno pensarci, Chu Feng intuì che le tre scodelle dorate di Leng Yue non erano potenti come aveva previsto la donna. Anche se li avevano nascosti dagli altri, evidentemente non avevano fatto lo stesso con il padre di Zhang Tianyi.


Questo era il motivo per cui era così arrabbiato.


“Chu Feng, Leng Yue, vi siete rifiutati di rispettare le regole. Siete pronti ad accettare la vostra punizione?” Le sopracciglia a forma di spada di Zhang Tianyi si aggrottavano mentre fissava i due.

“Punizione? Quale punizione? Anche se abbiamo infranto le regole, al massimo può squalificarci. Perché punirci?” Chiese Leng Yue.

“Se aveste solo fatto una competizione, naturalmente non sareste stati puniti. Ma avete anche ucciso qualcuno nel mio territorio, il discepolo dell’Immortale Raffinatore. Come glielo spiegherò? Naturalmente dovete essere puniti.” Disse il padre di Zhang Tianyi.


“...” Leng Yue rimase senza parole. Aveva capito anche lei che era stato sbagliato da parte sua uccidere Baili Xinghe.


Zhang Tianyi si fece avanti e disse: “Padre, mentre Leng Yue ha ucciso qualcuno, Chu Feng non l’ha fatto. Non deve essere punito, no?”


“Tianyi, è proprio perché Chu Feng è tuo amico che dev’essere punito. Altrimenti gli altri penserebbero che stia proteggendo Chu Feng.” Disse l’uomo.


“Ma…” Zhang Tianyi voleva aggiungere altro.

“Senior Zhang, sono disposto ad accettare la sua punizione.” Chu Feng lo interruppe. Non voleva rendergli le cose difficili.


“Molto bene. Preparatevi.” Il padre di Zhang Tianyi tirò fuori un fiasco.


Il fiasco aveva un aspetto molto scialbo, era perfino ricoperto da lievi crepe. Tuttavia, quando apparì, gli occhi di Chu Feng e di Leng Yue iniziarono a brillare.


Il fiasco era coperto da venature speciali, erano caratteri che né Chu Feng, né Leng Yue potevano comprendere. Inoltre emanava un’aura molto antica, doveva provenire dall’Antica Era.


“Cos’ha intenzione di fare? Come ha intenzione di punirci esattamente?” Leng Yue fu colta dal panico. Aveva capito che il fiasco era pericoloso.


“Rimanete qui per due ore. Dopo due ore vi lascerò andare.” Il padre di Zhang Tianyi aprì il fiasco, poi stese il braccio e fece gesto di afferrarli. Un potere intenso risucchiò sia Chu Feng che Leng Yue nel fiasco.


“Wuuahh!!”


All’istante Chu Feng sentì tremare l’ambiente attorno. Non solo si ritrovò nell’oscurità, ma lo spazio nel fiasco era continuamente distorto. Aspetto più importante, Chu Feng non poteva muoversi minimamente.

“Wuu!!”


Chu Feng cominciò a stringere i denti. Un dolore insopportabile stava iniziando ad assalire tutto il suo corpo.


Specialmente alla testa, aveva la sensazione che innumerevoli martelli stessero picchiando il suo capo tremila volte al secondo. Aveva così male alla testa che iniziò a stringere i pugni e la sua anima cominciò a tremare.


Due ore? Poteva davvero sopportarlo per due ore?

Chu Feng cominciò a preoccuparsi. Il padre di Zhang Tianyi era davvero imparziale e spietato.


In questo posto c’era una formazione dell’antica era. Nemmeno Chu Feng sarebbe riuscito a sfuggirci. Figuriamoci lui, nemmeno gli Sciamani dal Marchio del Drago potevano sfuggirvi.


Se uno fosse entrato in questo posto, avrebbe potuto solo sopportare i tormenti della formazione. Chu Feng capì che doveva essere una formazione usata per torturare.


Anche se due ore potevano non sembrare molto tempo, era possibile avere un crollo psicologico dopo aver trascorso due ore in un posto del genere. Se uno fosse collassato, sarebbe morto qui.


“Buzz!!”


Mentre Chu Feng stava sopportando il dolore, fu scioccato nello scoprire che la sua percezione era tornata in parte. Aveva scoperto un oggetto in questo spazio nero come la pece.

“Cos’è quello?” Anche se non poteva vederlo chiaramente, Chu Feng ne fu interessato. Non doveva essere qualcosa di ordinario.


…..


“Padre, è eccessivo. Chu Feng è mio fratello, ed entrambi sappiamo bene cos’ha fatto per me.” Zhang Tianyi guardò suo padre con un’espressione piena di amarezza.

Zhang Tianyi aveva sempre stimato suo padre e non aveva mai osato comportarsi con scortesia nei suoi confronti. Tuttavia, stavolta, non poté contenersi. Non voleva che suo fratello soffrisse dopo averlo aiutato.


“Tianyi, hai visto anche tu quello che è successo prima. Le tecniche di Leng Yue e di Chu Feng, cosa ne pensi?” Chiese il padre di Zhang Tianyi.


“Sono entrambi superiori superiori a me. Perché lo chiedi? Vuoi fare qualcosa a Chu Feng?”

“Stai sottovalutando troppo tuo padre.” L’uomo sorrise. Poi disse: “Domani, se avessi dovuto affrontare Chu Feng, ti avrebbe fatto vincere sicuramente, ma Leng Yue non ci sarebbe andata affatto piano con te.”

“Hai detto che Chu Feng l’ha fatto per aiutarti, ma pensi che non ci arrivi anche io? Sei grato a Chu Feng, come posso non essergli grato anche io?”


“Tianyi, devi sapere che, in questo mondo, sono la persona che si preoccupa di più per te. Naturalmente desidero che diventi ancora più forte.” L’uomo posò le mani sulle spalle di Zhang Tianyi, lo osservò con uno sguardo ardente e disse: “Così non gli sto facendo del male, lo sto aiutando.”

“Ma padre, sono stato lì prima. Anche te. Dovresti sapere com’è difficile resistere lì. Se uno trascorre troppo tempo lì, morirà. Come potrebbero resistere per due ore?” Zhang Tianyi era estremamente preoccupato, sapeva quanto era spaventoso quel luogo.


“Sì. Abbiamo fallito entrambi, ma il talento di Chu Feng e di Leng Yue è superiore al nostro. Specialmente Chu Feng. Credo che potrebbe ottenere dei benefici in quel posto.” Disse l’uomo.

“Ma padre, quel fiasco è già una leggenda. Nessuno sa se contenga davvero benefici leggendari. Se non altro, fin dai tempi del nostro antenato, nessuno ha mai ottenuto benefici da quel fiasco. Nemmeno quel Senior ci è riuscito.” Zhang Tianyi era ancora preoccupato.


“No, la leggenda è vera. Siamo solo noi discendenti ad essere incompetenti.”


“Non preoccuparti, ho i miei piani. Non lascerò morire qui Chu Feng.” L’uomo guardò il fiasco nelle sue mani e disse: “Gli sto solo dando un’opportunità, l’opportunità di ottenere un nuovo livello di comprensione della coltivazione marziale.”

…..


Allo stesso tempo, lo sguardo di Chu Feng stava diventando sempre più limpido. Gradualmente vide cos’era quell’oggetto.

Era una tavoletta di bambù e stava fluttuando a mezz’aria. Sembrava lo scettro di un sovrano dal suo aspetto impareggiabile.



