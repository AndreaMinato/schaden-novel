---
title: Capitolo 1801 - Inizia la Competizione
pubDate: 2024-08-05T15:13:16.549Z
tags:
    - mga
---


Chu Feng era riuscito ad apprendere l’Annientamento del Firmamento solo grazie alla tavoletta dell’Antica Era.


Aveva scoperto che il contenuto della tavoletta non si limitava alle tecniche marziali, era riuscito a comprendere al massimo un decimo di essa.


Non poteva capire il resto perché era incompleto.


“Proviene sicuramente dall’Antica Era, non c’è da meravigliarsi che dicano sia stata l’epoca d’oro delle arti marziali. Solo da una porzione della tavoletta si può capire quanto è inferiore la nostra comprensione rispetto a quella dei loro esperti.”


“Sicuramente ce ne sono altre di tavolette del genere. Se le ottenessi tutte, non mi dovrei limitare solo alle tecniche marziali, farei progressi sotto ogni altro aspetto della coltivazione. Forse potrei ottenere dei benefici inimmaginabili.”


“Non c’è da meravigliarsi…”

“Che senior Zhang abbia detto che è il tesoro più prezioso che l’Imperatore Gong abbia ottenuto in tutta la sua vita.”


“Il valore di questo tesoro è inestimabile. Se si sapesse in giro, probabilmente sconvolgerebbe l’intera Terra Sacra delle Arti Marziali.”

“Fortunatamente quella Leng Yue non è riuscita a comprendere il vero mistero nella tavoletta, altrimenti… andrei incontro ad una calamità.” Chu Feng sussultò con ammirazione. Solo una tavoletta era così potente, se le avesse ottenuto tutte, quanto sarebbero state straordinarie?


Chu Feng pensava che, se avesse compreso tutto il contenuto delle tavolette, mentre non avrebbe osato garantire altro, era certo che sarebbe riuscito ad aiutare chi non poteva avanzare di livello da molto tempo.


Tuttavia… solo questo sarebbe stato sufficiente a fare impazzire innumerevoli coltivatori. Avrebbero lottato per ottenere questo tesoro. Mentre la tavoletta di bambù era un tesoro, avrebbe anche causato disastri. Chu Feng non poteva lasciare che gli altri sapessero dell’oggetto nascosto nel suo dantian.

All’improvviso Lajiao disse da fuori: “Chu Feng, la competizione sta per iniziare. Vuoi andare a guardarla?”


Usando gli Occhi Celesti, Chu Feng scoprì che non c’erano solo lei e gli altri fuori, anche la gente delle altre pagode era uscita. Perfino il padre di Zhang Tianyi era al centro del palco. Sembrava che il raduno stesse per iniziare.


“Naturalmente.” Chu Feng si alzò e iniziò ad uscire.


Anche se non poteva partecipare, né ci sarebbero stati degni sfidanti per lui, Chu Feng desiderava comunque vedere come Zhang Tianyi avrebbe sconfitto tutti e avrebbe ottenuto il titolo di più forte membro della giovane generazione.

“Buzz!!”


“Quello è?”


Prima di uscire dalla pagoda, Chu Feng scoprì che la formazione Spirit sopra di loro stava iniziando a cambiare.

Guardandola, anche se non c’erano chiari cambiamenti, poté vedere le espressioni sorprese delle persone fuori.


Anche se non poteva sentire le loro voci, poteva leggere le loro labbra con gli Occhi Celesti.


“Si è aperta? La formazione Spirit si è davvero aperta?!”


“No, non si è aperta. È solo diventata trasparente. Possiamo vedere l’interno.”

“Possiamo vedere l’interno, possiamo vedere tutti. Non sono i migliori membri della giovane generazione della Terra Sacra delle Arti Marziali?”


In quel momento la folla fuori sussultò con sorpresa. Come avevano detto, una porzione della formazione si era aperta. Anche se era solo il centro, fu sufficiente ad entusiasmare il pubblico. Dopotutto sapevano che la porzione centrale era il luogo dove si sarebbe tenuto il torneo.


Avevano l’occasione di guardare la competizione.


“Presto, guardate. Quell’uomo al centro del palco, la sua aura è straordinaria. È almeno un Martial Emperor. Dovrebbe essere il padrone di questo posto, no?”

“Allora… quel giovane accanto a lui dovrebbe essere il successore dell’Imperatore Gong, vero? È un Semi Martial Emperor di ottavo livello. Sorprendente.” La folla esclamò con stupore.


Anche se non poteva entrare a causa della formazione Spirit, poteva percepire le aure delle persone dentro.


“Guardate, quelli sono i nostri tre Messaggeri degli Inferi.”

“Quelli sono i discepoli del nostro palazzo del Re Mortale.”

“I nostri tre generali celesti sono davvero draghi tra gli uomini. Sono eccezionali anche tra quei geni. Eh… c’è qualcosa di strano, perché ce ne sono solo due? Dov’è Leng Yue?”


“Nemmeno Chu Feng è presente.”


…..


Dopo un momento di stupore, la folla scoprì che le due persone più attese non erano presenti.

“Oggi è il giorno della competizione per il titolo di più forte della giovane generazione.”


“In origine c’erano venti partecipanti, ma i tre amici del palazzo degli Inferi hanno deciso di ritirarsi.” Mentre parlava, Zhang Tianzhi guardò Lajiao, Da Luobu e Xiao Luobu.

“Chi sono quei tre? Non mi sembra di riconoscerli… che siano Lajiao, Da Luobu e Xiao Luobu?”


“Sono sicuramente loro. Dopotutto, a parte loro, gli altri sono estremamente famosi. Non riconosco solo loro tre.”


“Cosa sta succedendo? Sono discepoli del palazzo degli Inferi? Ma perché le loro coltivazioni sono così deboli? Non sono nemmeno Semi Martial Emperor. Come sono riusciti a raggiungere la parte centrale della fortezza?” La folla stava discutendo animatamente. Allo stesso tempo, erano tutti delusi perché pensavano che i tre sarebbero stati davvero potenti.


“E Chu Feng e Leng Yue? Dove sono?” Chiese la folla, specialmente i membri del palazzo della Legge Celeste, che erano preoccupati. Dopotutto Leng Yue era la loro discepola più forte.

“Leng Yue e Chu Feng hanno deciso di fare un incontro in privato tra di loro. Visto che hanno infranto le regole, sono entrambi squalificati da questa competizione.” Disse il padre di Zhang Tianyi.

“Ah? Hanno combattuto in privato? Chi ha vinto?” La folla ne fu delusa, poi iniziò a farsi domande. Alcuni fecero la domanda che tutti si stavano chiedendo.


Da come la vedevano, il successore dell’Imperatore Gong, Chu Feng e Leng Yue erano sicuramente i temi caldi di questo torneo.


Tuttavia rimaneva solo il successore dell’Imperatore Gong e così la gente provava rimpianto. Volevano sapere chi avesse vinto tra i due.


“Perché quando mio figlio ha infranto la regola, l’hai espulso direttamente, eppure quando Chu Feng l’ha fatto, hai permesso che rimanesse?” Chiese con tono gelido il capo del clan imperiale Ximen.


“Hanno già ricevuto la loro punizione, così possono rimanere. Per quanto riguarda la punizione, non è qualcosa che tuo figlio avrebbe potuto sopportare.” Disse il padre di Zhang Tianyi.


“...” Il capo del clan Ximen strinse i pugni con forza. Pensava che quelle parole fossero state un insulto per suo figlio, era chiaro che lo ritenesse debole.


“Chi ha vinto esattamente alla fine dell’incontro tra Chu Feng e Leng Yue?” A parte la gente dei quattro grandi clan imperiali, agli altri importava sopratutto dell’esito dello scontro.


“Tap, tap, tap…”


Proprio in quel momento, Leng Yue uscì allo scoperto. Era un po’ pallida, ma era in condizioni migliori rispetto alla scorsa notte.

“Guardate! È la discepola numero uno del palazzo della Legge Celeste, Leng Yue. Con la sua forza sbalorditiva, solo il successore dell’Imperatore gong e il messaggero degli Inferi Kuang potrebbero competere con la sua coltivazione all’ottavo livello.” La comparsa della donna animò subito la folla del palazzo della Legge Celeste.

“Leng Yue, è Leng Yue? Sorprendente. Che forza formidabile. Non ha detto che è stata punita? Non ha detto che la sua punizione era qualcosa che nemmeno Ximen Feixue avrebbe potuto sopportare? Perché sembra che stia bene?”


“C’è anche bisogno di chiederlo? La forza di Leng Yue supera di gran lunga quella di Ximen Feixue e di Chu Feng. Non importa quanto sia dura una punizione, non è niente per lei.”


“Strano. Dato che Leng Yue è così potente, perché ha combattuto contro Chu Feng? Non si diceva che Chu Feng fosse solo al terzo livello del Semi Martial Emperor quando ha lottato contro Ximen Feixue? Logicamente, non avrebbe potuto nemmeno competere con lei, no?” Molti erano confusi.


“Ora lo so! Quel Chu Feng l’ha sfidata. Sapeva di non poter ottenere il titolo, così ha infranto le regole e ha trascinato Leng Yue con sé. È troppo spudorato!”

“Giusto. Data la sua forza, come potrebbe competere con lei? Sembra che sia proprio spregevole, è solo spudorato e malvagio!” I discepoli del palazzo della Legge Celeste addossarono tutte le colpe su Chu Feng.


“Anche se queste parole possono essere estreme, sembrano ragionevoli. Leng Yue è troppo potente, dovrebbe essere impossibile per Chu Feng sconfiggerla.”


Dopo aver sentito le deduzioni dei membri del palazzo della Legge Celeste, molti degli altri osservatori ne furono convinti.


Proprio in quel momento, Zhang Tianyi disse: “Non c’è bisogno di fare altre ipotesi. È stata Leng Yue a sfidare Chu Feng ed è stato Chu Feng a vincere.”


“Cosa’” I presenti rimasero tutti sbalorditi.



