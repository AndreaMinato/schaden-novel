---
title: Capitolo 1807 - Combattere per un Discepolo
pubDate: 2024-08-05T21:13:16.550Z
tags:
    - mga
---


“Questo…”


Dopo aver sentito cos’aveva detto il Sommo Anziano del clan Ximen, il Sommo Anziano del clan Dongfang si accigliò. La sua espressione era estremamente innaturale, non era disposto ad intervenire perché non voleva affatto rendersela nemica.


Dopotutto, anche se si fossero coalizzati, non sarebbero riusciti necessariamente ad uccidere l’Immortale delle Nevi. E se avessero fallito, la donna sicuramente avrebbe serbato loro rancore.


Data la forza e la natura non convenzionale dell’Immortale delle Nevi, se fosse diventata loro nemica, la gente del clan Dongfang non avrebbe più potuto camminare liberamente per la Terra Sacra delle Arti Marziali.


Figuriamoci i membri del clan normali, perfino lui sarebbe andato incontro ad un disastro se avesse incontrato l’Immortale delle Nevi da solo.


Questo perché era semplicemente troppo feroce. Altrimenti come sarebbe riuscita ad essere in vantaggio contro due Sommi Anziani, esperti al suo stesso livello, che tenevano Sigilli dell’Imperatore del Drago? Bisognava sapere che più sigilli c’erano, più sarebbero stati forti.

“Dongfang, non puoi rimanere a guardare a braccia incrociate. Altrimenti la reputazione dei quattro grandi clan imperiali sarà rovinata dall’Immortale delle Nevi. Anche se sopravvivessimo, non potremo più camminare a testa alta nella Terra Sacra delle Arti Marziali.”

“Tuttavia, se unissimo le forze, contando sulla forza dei sigilli dell’Imperatore del Drago, insieme al potere dei nostri membri del clan, potremmo ucciderla. In tal caso non avremmo eliminato solo un grande nemico, ma la nostra fama aumenterà ancora di più.”


Dopo che il Sommo Anziano disse queste parole, mosse il braccio e tirò fuori il suo sigillo dell’Imperatore del Drago.


“Roar!!”


Una volta che il sigillo fu rivelato, si trasformò in un enorme drago lungo diverse centinaia di metri. La creatura coprì il cielo come una nuvola dorata magica. Era appariscente ed emanava un’aura potente.

“Sembra che possa solo mettercela tutta.” Subito dopo anche il Sommo Anziano del clan Dongfang intervenne.

“Roar!!”


Un altro ruggito. Un altro sigillo dell’Imperatore del Drago era stato tirato fuori.


I quattro Sommi Anziani attaccarono l’Immortale delle Nevi.

“Eheh.” Proprio in quel momento, la donna strinse lievemente gli occhi e un lampo d’astuzia brillò nel suo sguardo.


Poi iniziò a farsi strada usando il suo Armamento Imperiale. Si trasformò in un raggio di luce che percorse l’area tra i Sommi Anziani dei clan Beitang e Dongfang. Era arrivata di fronte a Baili Xuankong e Hong Qiang.

“Me**a! Sta cercando di salvarli!” Le guardie vicine si precipitarono a fermarla.


“Smammate.” Prima che potessero ancora raggiungere l’Immortale, furono scaraventati via son un solo pensiero come aquiloni a cui si era rotto il filo. Quando atterrarono, i loro corpi erano stati mutilati e avevano perso ogni traccia di vita.

“Chu Feng, in quanto tua maestra, ti tratto piuttosto bene, no?” L’Immortale delle Nevi aveva posto Hong Qiang e Baili Xuankong nella formazione Spirit che stava proteggendo Chu Feng. Li aveva riuniti.


“La ringrazio Senior.” In quel momento Chu Feng poté parlare di nuovo. Tuttavia non si rivolse a lei come ‘maestra’. Ma non perché avesse rifiutato, ma perché non osava farlo.


Questa donna diabolica era troppo mutevole, Chu Feng si ricordava ancora bene come lo aveva usato per un esperimento in passato. Così, anche se stava affrontando la morte per salvarlo oggi, non osava ancora fidarsi di lei.

“Mocciosetto, non dirmi che ce l’hai ancora con me per quel giorno?” L’Immortale delle Nevi capì subito, ma non si arrabbiò, invece rivelò un sorriso affascinante.


“Nevi, oggi morirai!”


Proprio in quel momento, i quattro Sommi Anziani li avevano raggiunti. Non solo, avevano circondato l’Immortale delle Nevi da ogni direzione. Inoltre i loro occhi erano iniettati di sangue e il loro intento omicida stava ribollendo.

Bisognava sapere che la gente che l’Immortale delle Nevi aveva appena ucciso erano la creme de la creme dei quattro grandi clan imperiali. Non solo molti di loro erano capaci di diventare Martial Emperor, due di loro erano Martial Emperor di primo livello del clan Ximen.


Così il Sommo Anziano del clan Ximen odiava fino all’osso la donna. Voleva poter divorare la sua carne e bere il suo sangue. Tuttavia, anche se l’avesse fatto, non avrebbe potuto calmare l’odio che sentiva.


“Ho sentito che i sigilli dell’Imperatore del Drago possono rivelare la loro vera forza solo quando si radunano insieme. Tempismo perfetto. Permettetemi di sperimentare la potenza dei vostri, no, dei miei sigilli dell’Imperatore del Drago.” L’Immortale delle Nevi rivelò un sorriso avaro.

“Osi davvero pensare di poterli rubare! Sei imperdonabile!” Perfino il Sommo Anziano del clan Dongfang si infuriò.


I sigilli dell’Imperatore del Drago erano tesori che si tramandavano di generazione in generazione, erano il fondamento dei loro quattro grandi clan. Eppure l’Immortale delle Nevi pensava di poterseli prendere. Era intollerabile per loro, dovevano eliminarla.


“Uccidiamola! Uccidiamo quella donna malvagia! Elimineremo questo male dalla nostra Terra Sacra delle Arti Marziali!” I quattro Sommi Anziani attaccarono insieme.


“Attivate le formazioni! Aiutate i Sommi Anziani ad eliminare quella strega!!!” Gridarono all’unisono i quattro capiclan.

“Sissignore!!!!!”


La gente dei quattro grandi clan gridò. Le loro urla furono così forti da poter trapassare il cielo e raggiungere il mondo esterno.


Dopodiché le fronti di tutti i membri dei quattro grandi clan iniziarono a rivelare il carattere “Imperiale”. Poi i guerrieri più esperti mossero le mani e ognuno di loro si portò una placca dorata alla fronte per poi indicare verso i quattro Sommi Anziani.

“Woosh, woosh, woosh, woosh!”


In un istante, diverse decine di migliaia di piccoli draghi sciamarono nel cielo ed iniziarono ad entrare nei corpi dei quattro Sommi Anziani.


In quel momento, i caratteri ‘imperiali’ sulle fronti dei quattro Sommi Anziani divennero sempre più brillanti e la potenza dei sigilli aumentò. I quattro draghi dorati aumentarono di dimensioni, erano più vividi e pieni di energia, le loro scaglie iniziarono a muoversi. Sembravano veri e propri draghi che volavano nel cielo.


“Buzzz!!”


Oppressa da quei quattro draghi, l’Armamento Imperiale dell’Antica Era sotto il controllo dell’Immortale delle Nevi, la sua forcina, divenne sempre più debole. In effetti la luce che emanava si stava indebolendo sempre di più.

“Nevi, manchi di giudizio. Hai osato pensare di poter resistere da sola ai nostri quattro grandi clan imperiali. Oggi nessuno compatirà la tua morte.” I quattro Sommi Anziani iniziarono a sorridere con compiacimento.


“Chi ha detto che Nevi è da sola?” In quel momento però risuonò una risata. Poi una lancia dorata lunga cento metri trafisse il campo di battaglia e iniziò ad aiutare l’Immortale delle Nevi.

“Tu… sei davvero tu. Immortale della Bussola, perché sei intervenuto?”


I quattro Sommi Anziani rimasero scioccati. La persona con la lancia dorata era proprio l’Immortale della Bussola.

“Perfino lui è venuto?” Anche se la folla non poteva vederlo, avevano sentito le voci che lo menzionavano.

“Maledetto monaco spudorato, perché sei venuto?” In effetti anche l’Immortale delle Nevi era perplessa, inoltre lo stava guardando con ostilità.

“Nevi, mentre puoi ottenere un discepolo, io non avrei il permesso di farlo?” Chiese sorridendo l’Immortale della Bussola.


“Ottenere un discepolo?” Molti rimasero sbigottiti.

“Maledetto monaco! Hai intenzione di lottare contro di me per ricevere Chu Feng come discepolo?” L’Immortale delle Nevi si rese conto delle sue intenzioni.


“Precisamente.” L’Immortale della Bussola annuì con un sorriso.


“Ah? Cosa? L’Immortale della Bussola e delle Nevi vogliono entrambi che Chu Feng diventi loro discepolo? Questo…”


Molti rimasero a bocca aperta per lo shock, in particolare i membri della generazione più giovane. Erano tutti molto invidiosi.


Che sorta di posizione avevano questi due immortali? Molti potevano solo sognare di diventare loro discepoli.


Eppure queste due persone che non avevano mai accettato discepoli erano venuti a lottare affinché Chu Feng diventasse loro discepolo. Che sorta di onore era questo?


Tuttavia, allo stesso tempo, alcuni si resero conto che non erano i due Immortali a non desiderare di ottenere discepoli. Erano i loro requisiti ad essere troppo alti e non avevano ancora trovato un membro della giovane generazione adatto.


Però Chu Feng aveva soddisfatto sicuramente ogni loro requisiti. Altrimenti come avrebbero insistito a farlo diventare loro discepolo anche sapendo che si sarebbero inimicati i quattro grandi clan imperiali?



