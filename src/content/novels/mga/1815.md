---
title: Capitolo 1815 - Richiesta dal Benefattore
pubDate: 2024-08-06T05:13:16.551Z
tags:
    - mga
---


“L’Imperatore delle Bestie non era umano, naturalmente non lo possiamo contare.” Disse il Giudice degli Inferi Demone Nero.

“Ah? Non era davvero umano? Non si diceva che fosse conosciuto come Imperatore delle Bestie solo perché coltivava una tecnica marziale speciale simile a quella di una bestia mostruosa?” Gli Anziani attorno ne furono sorpresi.

“Sono solo dicerie. L’Imperatore delle Bestie era una bestia mostruosa. Solo che nessuno sapeva di che razza fosse. Questo perché nessuno nella sua ha potuto costringerlo a rivelare la sua vera forma.” Disse il Demone Nero.

“Allora è così.” La folla annuì.”


“Lord Giudice degli Inferi, chi crede che abbia salvato Chu Feng oggi?” Chiese con curiosità un Anziano.

“Potrebbe essere stato chiunque. Un esperto nascosto, uno dei dieci Immortali, forse uno dei Tre Palazzi o perfino dei quattro clan. Tutto è possibile.” Disse il Demone Nero.


“Ah? Perfino da quattro clan? Lord Giudice degli Inferi, scusi se la offendo, ma non credo sia realistico, no? I quattro clan non vedono l’ora di uccidere Chu Feng, perché uno di loro lo salverebbe?” Disse qualcuno.


“Non capisci. Chu Feng possiede innumerevoli tesori e il suo talento è sconvolgente. Non solo i tesori che attirano molti assassini, solo il suo talento eccezionale è sufficiente ad essere considerato come una minaccia da diverse persone.”


“Quindi è possibile che anche chi lo ha salvato abbia intenzione di fargli del male.” Disse il Giudice degli Inferi.

“Allora è così. Ora capisco.” La folla capì. Ma qualcuno disse preoccupato: “Lord Giudice degli Inferi, se quella persona che ha salvato Chu Feng ha  intenzioni malvagie, non significa che quel Chu Feng è in pericolo?”

“Non vorrei nemmeno io che morisse, dopotutto porta le speranze della nostra razza umana. Tuttavia, data la situazione di oggi, non possiamo farci coinvolgere. È meglio tornare nel nostro quartier generale e riferire la questione al Lord maestro del palazzo.”


Dopo aver detto questo, il Giudice degli Inferi Demone Nero spostò lo sguardo in lontananza e mormorò: “Se ci sono persone che vogliono fargli del male, naturalmente ci saranno anche persone che vorranno proteggerlo. Altrimenti, se contasse solo sulle sue forze, sarebbe molto difficile che maturi. Spero che il Lord maestro del palazzo sarà disposto a proteggere quel bambino.”


…..


In quel momento, anche l’esercito dei quattro grandi clan imperiali si stava ritirando. Tra le vaste truppe magnifiche c’era una carrozza da guerra dorata. I sei Sommi Anziani e i quattro capiclan erano tutti lì dentro.


A parte loro, c’era un altro individuo, era la persona che si era travestito da Chu Feng prima, l’uomo d’Argilla dalle Cento Trasformazioni.


Stavolta però, mentre i quattro capiclan erano in piedi, l’uomo d’Argilla dalle Cento Trasformazioni era seduto accanto ai sei Sommi Anziani. Inoltre dal suo sguardo non trapelava nemmeno un briciolo di nervosismo. Anche se era solo un Martial Emperor di primo livello, dal suo atteggiamento sembrava alla pari con i sei Sommi Anziani.


“Visto che Chu Feng è sopravvissuto, i vostri guai non sono ancora finiti. Probabilmente non potrete mai vivere pacificamente. Dato il temperamento di Chu Feng, una volta che maturerà, non sarebbe sorprendente se cercasse di annientare i vostri quattro clan imperiali in futuro.”  L’uomo d’Argilla dalle Cento Trasformazioni rimase seduto a giocherellare con le dita. Sembrava che stesse parlando di qualcosa insignificante.


“Lo sappiamo già anche senza che ce lo dica. Altrimenti perché avremmo cercato di ucciderlo così tante volte? Non avevi detto che avevi un modo per uccidere quel Chu Feng?” Chiese un Sommo Anziano del clan imperiale Nangong.

“Molto semplice. Aumentate la taglia sulla sua testa. Sicuramente delle persone ci daranno informazioni su di lui.” Disse l’uomo d’Argilla dalle Cento Trasformazioni.

“Aumentare ulteriormente la taglia? Non è ancora sufficiente?” Chiesero all’unisono i quattro capiclan.


“Non è sufficiente, affatto. Lo sarebbe solo se aggiungeste tutti un Armamento Imperiale.” Rispose l’uomo d’Argilla dalle Cento Trasformazioni.


“Cosa? Un Armamento Imperiale? Vuoi che usi i nostri sigilli dell’Imperatore del Drago come taglia?”


“No, assolutamente no. I sigilli sono il fondamento dei nostri clan imperiali.” I Sommi Anziani scossero tutti la testa.

“Anche se li offriste, nessuno ci crederebbe. Tutti sanno quanto sono importanti per voi i sigilli dell’Imperatore del Drago.”

“Il mio maestro può prestarvi un Armamento Imperiale. Ma… ad una condizione.” Disse l’uomo d’Argilla dalle Cento Trasformazioni.


“Che condizione?” Chiesero all’unisono.

“Dovete presentare le quattro chiavi stellari del Labirinto della Luce Lunare al mio maestro. Se lo farete, potrà prestarvi un Armamento Imperiale. Tuttavia ricordate che è solo un prestito, credo che sappiate cosa significa.” Disse l’uomo d’Argilla dalle Cento Trasformazioni.


“Questo…” I Sommi Anziani si scambiarono delle occhiate, in difficoltà.

“Non c’è fretta. Potete pensarci lentamente. Tuttavia, credo che giungerete ad una decisione di fronte ad un labirinto che non potete aprire e all’opportunità di eliminare un grande nemico.” Mentre diceva queste parole, l’uomo d’Argilla dalle Cento Trasformazioni si alzò e si preparò ad andarsene.

“Aspetta. Il nostro clan imperiale Nangong è disposto a consegnare la sua Chiave Stellare.” Disse un Sommo Anziano del clan Nangong.

“Anche noi siamo disposti a farlo.” Anche i Sommi Anziani degli altri tre clan mostrarono assenso.

“È la scelta corretta.” L’uomo d’Argilla dalle Cento Trasformazioni si girò. Stava mostrando un sorriso nel suo viso privo di lineamenti facciali. Sembrava estremamente feroce.


“Ma anche se trovassimo quel Chu Feng, visto che è protetto da così tante persone, temo che sarà molto difficile eliminarlo.” Disse il Sommo Anziano del clan imperiale Beitang.


“Non dovete preoccuparvi. Come si dice, una volta preso un impegno, bisogno andare fino in fondo. Se siete disposti a consegnare le quattro Chiavi Stellari al mio maestro, il mio maestro si occuperà di quell’Immortale delle Nevi. Per quanto riguarda l’Immortale della Bussola, senza l’intervento dell’Immortale delle Nevi, credo che potrete eliminarlo, no?” Disse l’uomo d’Argilla dalle Cento Trasformazioni.


“Sarebbe perfetto.” Sentendo queste parole, i Sommi Anziani tornarono a rallegrarsi.


…..


Mentre persone di varie organizzazioni stavano parlando di Chu Feng, l’uomo con il mantello nero stava ancora portando Chu Feng e gli altri con sé e stava sfrecciando rapidamente nel vuoto.


Solo quando arrivarono in una catena montuosa rallentò il passo e atterrò nella foresta di una montagna.


“Senior, non ho parole per ringraziare la sua grande gentilezza, ma spero che possa dirmi il suo onorabile nome, così che possa ripagarla in futuro.”


Nel momento in cui atterrarono, Chu Feng porse i suoi rispetti all’uomo con il mantello nero. Anche Hong Qiang e Baili Xuankong fecero lo stesso per esprimere la loro gratitudine.


Tuttavia l’uomo li ignorò completamente, invece si rivolse verso le profondità della foresta e disse: “Posso aiutarti solo fin qui. Se non basterà questo, potrai solo abdicare.”


Dopo aver detto questo, l’uomo misterioso scomparì nel vuoto.

“Questo…” Chu Feng e gli altri rimasero esterrefatti. Anche se l’uomo misterioso li aveva salvati, non aveva detto loro una sola parola.


Chu Feng e gli altri rimasero a guardare nella direzione a cui si era rivolto l’uomo, questo perché un’aura si stava avvicinando. Era l’aura di un Martial Emperor di terzo livello.

“Amico Chu Feng, ho sentito da molto tempo del tuo grande nome e non vedevo l’ora di incontrarti. Oggi finalmente ho potuto incontrarti. È davvero un piacere, davvero un piacere.” Il Martial Emperor di terzo livello apparì di fronte a loro. Anche se aveva l’aspetto di un umano, Chu Feng determinò che era una bestia mostruosa.

“Senior, appartiene alla razza dei Re dei Draghi Mostruosi?” Chiese Chu Feng.


“Come previsto da uno Sciamano dal Mantello Reale, l’hai capito subito. Sì, sono il capo del clan della razza dei Re dei Draghi Mostruosi, Yaojiao Guang.” Disse l’uomo con un sorriso raggiante.

“Così è senior Yaojiao Guang. Junior Chu Feng la ringrazio per avermi salvato la vita.” Chu Feng porse i suoi rispetti e si inchinò.

Chu Feng sapeva che l’uomo con il mantello nero li aveva salvati solo perché questo signore lo aveva chiesto. E chi li aveva voluti salvare era stato questo capoclan, Taojiao Guang.

“Amico Chu Feng, non ringraziarmi così presto. Ti ho portato qui per un motivo, saresti disposto ad aiutarmi con una questione?” Disse Yaojiao Guang.



