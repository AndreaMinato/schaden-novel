---
title: Capitolo 1818 - Feccia dei re delle mostruose bestie draconiche
pubDate: 2024-08-06T08:13:16.552Z
tags:
    - mga
---


“Woosh, woosh, woosh, woosh!”


Proprio quando Chu Feng e gli altri stavano per entrare, sei figure volarono rapidamente in avanti dall’orizzonte distante e discesero di fronte a loro.

Appartenevano alla razza dei re delle mostruose bestie draconiche. Stavano tornando da un lungo viaggio e al momento erano coperti di polvere. Chu Feng riconobbe uno di loro, era il rappresentante che aveva incontrato nella fortezza delle pianure Gong Ba, Yaojiao Tinglei, il novantaseiesimo figlio di Yaojiao Guang.


“Fratello Chu Feng, ci incontriamo di nuovo. Hai davvero ampliato i nostri orizzonti e hai portato onore ai membri della giovane generazione.”


Dopo aver salutato Yaojiao Guang, Baili Xuankong e gli altri con rispetto, Yaojiao Tinglei iniziò a chiamare Chu Feng con un sorriso. Inoltre l’espressione con cui lo guardava era di ammirazione.


In effetti non era solo lui, anche i cinque Martial Emperor arrivati insieme a lui sembravano pieni di stima.

In passato, persone del loro livello non avrebbero reagito così, ma dopo che avevano visto personalmente le abilità di Chu Feng nelle pianure Gong Ba, sapevano molto bene che il giovane di fronte a loro era degno della loro ammirazione.

“Principe, mi sta lusingando.” Rispose con modestia Chu Feng.


“Cielo, non chiamarmi principe. Chiamami direttamente Tinglei.” Disse Yaojiao Tinglei.


“Fratello Tinglei.” Salutò di nuovo Chu Feng. Poi chiese: “Com’era la situazione nelle pianure Gong Ba dopo che ce ne siamo andati? Gli Immortali delle Nevi e della Bussola sono riusciti a…”

“So cosa ti preoccupa. Non preoccuparti. Dopo che sei stato salvato dal nostro Sommo Anziano, entrambi gli Immortali sono scappati. Per quanto riguarda i quattro clan, non hanno osato inseguirli.”


“I quattro grandi clan imperiali si sono spremuti le meningi per pianificare la tua cattura, ma alla fine sono stati sconfitti completamente. Ahah. Non eri lì a vedere come sono stati ridicolizzati dalla folla. Si sono avvero umiliati. Così i quattro clan imperiali se ne sono andati con fare abbattuto.”


Disse con un’espressione spensierata Yaojiao Tinglei. Allo stesso tempo rivelò anche che la persona che aveva salvato Chu Feng prima era un re delle mostruose bestie draconiche. A quanto pareva la sua posizione era superiore perfino a quella del capoclan, era uno dei loro Sommi Anziani.


Dopo aver sentito queste parole, BailI Xuankong ed Hong QIang cominciarono a sorridere. Chu Feng invece provò sollievo.


“Tinglei, sei tornato nel momento perfetto. Ho ancora delle questioni di cui parlare con gli Anziani. Vai a portare Chu Feng e gli altri due signori nel palazzo degli ospiti per riposare.” Disse Yaojiao Guang.


“Non preoccuparti padre, intratterrò appropriatamente i due signori e il fratello Chu Feng.” Poi Yaojiao Tinglei condusse il gruppo nella residenza.


Anche se i re delle mostruose bestie draconiche avevano una natura più selvaggia, le loro mura e i loro edifici imitavano quelli degli umani.


Inoltre, per renderle piacevoli all’occhio, molte delle fortezze erano state create da puro oro ed erano state decorate da tesori naturali. Erano proprio uno spettacolo lussuoso e appariscente.


Fu davvero un po’ eccessivo però per Chu Feng, Hong Qiang e Baili Xuankong. Sembrava che l’occhio per l’arte degli umani fosse un po’ diverso da quello delle bestie mostruose.


“Ehi, dev’essere quel genio della razza umana, Chu Feng, vero?”


Tuttavia, non molto tempo dopo che Chu Feng e gli altri si erano seduti nella sala del palazzo degli ospiti, arrivò un gruppo di persone in cui c’erano Martial Emperor.


Erano dieci e facevano tutti parte della giovane generazione dei re delle mostruose bestie draconiche. C’erano uomini e donne e avevano tutti un aspetto umanoide. Il loro capo era all’ottavo livello del Semi Martial Emperor, ma stava guardando Chu Feng con ostilità.

Naturalmente osservava così anche Yaojiao Tinglei.

“Yaojiao Xueran, perché sei venuto qui? Non vedi che sto intrattenendo dei distinti ospiti? Non è un posto in cui puoi entrare come vuoi vista la tua posizione.” Rimproverò Yaojiao Tinglei.


“Ehi ehi ehi, novantaseiesimo principe, quanto sei arrogante. Ma dovresti sapere molto bene che non potrai continuare a rimanere un principe a lungo. Così è meglio se presti attenzione al modo in cui mi parli… perché sarò il tuo capo in futuro.”


Yaojiao Xueran iniziò a punzecchiare ripetutamente Yaojiao Tinglei al petto. Si stava comportando in modo estremamente impudente.

“Yaojiao Xueran, non sei ancora il capoclan. In quanto membro della giovane generazione, devi mostrarmi rispetto quando mi incontri. Non solo non lo hai fatto, hai anche osato minacciarmi e provocarmi. Non temi che ti punirò?” Yaojiao Tinglei era furioso.

“Punirmi? Solo te? O vuoi che siano loro a punirmi?” Mentre parlava, Yaojiao Xueran rivolse lo sguardo verso le guardie nella sala.


Tuttavia le guardie distolsero subito lo sguardo. Sapevano tutti che Yaojiao Xueran sarebbe diventato il prossimo capoclan, così come avrebbero osato mancargli di rispetto?


“Lord principe, sembra che tu non abbia nessun potere. Non ti ascolta più nessuno. Eheh… punirmi? Non ne sei degno.” Derise e ridicolizzò con un sorriso Yaojiao Xueran.


Yaojiao Tinglei si infuriò così tanto che il suo viso si arrossò e le sue vene cominciarono a protrudere. Tuttavia non poteva fare altro che sopportare in silenzio.


Anche se suo padre era il capoclan, tutti sapevano che Yaojiao Xueran era il successore.


Se Yaojiao Xueran fosse diventato il prossimo capoclan, la Fazione della Guerra avrebbe ottenuto il controllo della razza dei re delle mostruose bestie draconiche. Allora sarebbe stata la gente della fazione della pace ad avere la peggio. Se avessero osato provocare Yaojiao Xueran in un momento del genere, ne avrebbero pagato le conseguenze in futuro.


Così Yaojiao Tinglei non biasimò queste guardie. I fatti erano di fronte ai suoi occhi, non c’era nulla che potessero fare.


“Oh, giusto. Hai detto che non sono ancora il capoclan. So cosa stai pensando.”

“Pensi che la tua sorella minore abbia ancora la possibilità di diventare la capoclan, non è vero? Inoltre dipenderà tutto da quell’umano. Quel Chu Feng sarà il vostro salvatore, non è vero?” Dopo aver detto questo, Yaojiao Xueran gettò di nuovo un’occhiata verso Chu Feng e sorrise con sdegno.


“Tanto vale che te lo dica. Tua sorella non ha speranze. Come potrebbe un mero umano attivare la Pozza dell’Eredità? Vi siete ridotti a chiedere aiuto ad un essere umano per ottenere la posizione di capoclan. Avete davvero umiliato la nostra razza.” Disse Yaojiao Xueran.


“Anche se mia sorella non potrà ottenere l’eredità del Lord Re Drago, è comunque la sola a poter entrare nella pozza dell’Eredità. È molto più potente di te. Prima o poi ti supererà.” Rispose Yaojiao Tinglei.

“So che mi supererà, ma che importa? Allora sarò già diventato capoclan. La mia posizione sarà superiore alla sua e, anche se mi supererà, dovrà ascoltare i miei ordini e lavorare per me.”


“Tuttavia non devi preoccuparti per tua sorella. Dopotutto è la persona dal talento più grande fin dalla comparsa del Lord Re Drago. Lascerò che viva benissimo.”

“Ho già deciso. Il giorno in cui diventerò capoclan, chiederò agli Anziani di darmi in sposa tua sorella.” Disse Yaojiao Xueran.


“Yaojiao Xueran, sei davvero una canaglia. In quanto principessa, come potrebbe sposarti per diventare tua concubina?” Yaojiao Tinglei si infuriò. Yaojiao Xueran era già sposato e non solo aveva una moglie, ma aveva quasi cento concubine.


Se sua sorella si fosse sposata con lui, sarebbe potuta diventare solo una concubina.


Inoltre Yaojiao Xueran non era affatto fedele. Aveva corteggiato Yaojiao Tingyu molte volte, solo per essere rifiutato ogni volta. Inoltre Yaojiao Tingyu aveva chiesto al loro padre di punire Yaojiao Xueran in passato.


Questo Yaojiao Xueran già era ostile nei suoi confronti. Se Yaojiao Tingyu l’avesse sposato, sicuramente avrebbe condotto una vita miserabile.

Tuttavia, se Yaojiao Xueran fosse davvero diventato capoclan, gli Anziani avrebbero accettato la sua richiesta e sua sorella non avrebbe avuto altra scelta se non sposarlo.


“A dire la verità, è degna di diventare solo la mia concubina. Ma non preoccuparti, mi assicurerò di renderla proprio contenta. Rimarrà molto nobile all’esterno, ma quando sarà con me sarà la mia schiava sessuale. Ahahah.” Dopo aver detto questo, Yaojiao Xueran scoppiò a ridere spudoratamente alzando gli occhi al cielo.


Incapace di contenersi, Chu Feng disse: “Non mi sarei mai aspettato che esistesse feccia del genere perfino nella razza dei re delle Mostruose Bestie Draconiche. Mi hai proprio aperto gli occhi oggi.”







