---
title: Capitolo 1820 - Cercarsele
pubDate: 2024-08-06T10:13:16.552Z
tags:
    - mga
---


“Roar!!!!!”


All’improvviso la fiamma nera si trasformò in un enorme serpente color pece con degli occhi cremisi. Spalancò le fauci e rivelò una bocca piena di denti affilati.


Dava la sensazione di poter divorare montagne e fiumi, e seminare distruzione.


Non solo Yaojiao Xueran stava attaccando, stava anche usando un Tabù Terrestre. Non aveva solo intenzione di sconfiggere Chu Feng, ma di ucciderlo.


“Eheh…”


Tuttavia Chu Feng rise con disapprovazione di fronte ad un attacco così feroce.


“Zzzzzz!!”


Iniziarono a scintillare delle saette e immediatamente l’Armatura e le Ali del Fulmine apparirono sul corpo di Chu Feng.


Poi Chu Feng si trasformò in un lampo di luce e scattò in avanti. Era entrato nella bocca del serpente e lo aveva trapassato passando per tutto il suo corpo fino alla coda.


In un mero istante, non solo Chu Feng aveva sconfitto il Tabù Terrestre, ma era anche arrivato di fronte all’avversario.


“Tu…” Yaojiao Xueran rimase esterrefatto vedendo che Chu Feng era completamente illeso dopo aver trapassato la sua tecnica.


Gli si rizzarono i capelli e il cuore gli andò in gola. In quel momento, sussultò.


Aveva iniziato a provare paura. Finalmente si era reso conto di quanto era spaventoso l’umano di fronte a lui. Sfortunatamente era già troppo tardi però.


Chu Feng alzò la mano destra e disse con un sorriso: “Presto ti darò uno schiaffo, ma ti darò una possibilità. Puoi scegliere di fuggire adesso.”


“Woosh!!”


Vedendo questo, Yaojiao Xueran cominciò subito a scappare.


In quel momento però il palmo di Chu Feng atterrò sulla sua faccia alla velocità della luce.


“Pow!!”


Risuonò una forte eco mentre Yaojiao Xueran veniva scaraventato a terra.


Guardando Yaojiao Xueran che era a terra con un’impronta sanguinosa sulla guancia sinistra, Chu Feng rise e disse: “Ti ho dato una possibilità, ma sfortunatamente sei così inutile che non sei riuscito a coglierla.”

“Questo…”


I re delle mostruose bestie draconiche presenti rimasero tutti sbalorditi. Questo valeva in particolare per i membri della fazione della guerra. In quel momento non sapevano cosa fare.


Un Semi Martial Emperor di nono livello. In quel momento non solo Chu Feng aveva mostrato un potere combattivo sconvolgente capace di sormontare quattro livelli, era anche al nono livello. La sua forza superava di netto quella di Yaojiao Xueran.


Come poteva essere ancora considerato un membro della giovane generazione? Era possibile?


“Umpf, nelle pianure Gong Ba, il fratello Chu Feng ha ucciso perfino Martial Emperor di secondo livello dei quattro clan. Tu, un mero Semi Martial Emperor di ottavo livello, hai osato provocare il fratello Chu Feng. Stavi proprio cercando di essere umiliato.” Yaojiao Tinglei lo ridicolizzò, era proprio soddisfatto dall’esito dello scontro.

“Ah? Ha ucciso Martial Emperor di secondo livello? Com’è possibile?” Esclamarono con stupore gli altri re delle mostruose bestie draconiche. Lo trovavano incredibile.


“Insolente! Perché rimanete lì fermi?! Un mero umano ha osato colpire il futuro capoclan, eppure rimanete lì impalati! Presto, catturatelo!” Gridò con rabbia Yaojiao Xueran.


“Catturatelo!!!” Sentendo queste parole, i re delle mostruose bestie draconiche ubbidirono subito agli ordini e circondarono Chu Feng brandendo le loro armi.


“Vediamo chi oserà farlo!” Proprio in quel momento però risuonò un grido arrabbiato per la sala del palazzo.


Sentendo quella voce, i re delle mostruose bestie draconiche sussultarono. Questo valeva in particolare per i membri della fazione della guerra, che tremarono perfino. Dopo tutti questi anni, naturalmente riconoscevano il proprietario di quella voce. Era il loro capoclan, Yaojiao Guang.


Yaojiao Guang aveva fatto soffrire molto la loro fazione della guerra, così lo temevano.


“L’amico Chu Feng è un distinto ospite, invitato personalmente da me. Vedremo chi oserà mancargli di rispetto!” Yaojiao Guang entrò nella sala del palazzo. Ad accompagnarlo c’erano quattro vecchi con un corpo da uomo e volti da bestia. Mentre il loro aspetto era spaventoso, le loro aure erano ancora più terrificanti. Erano tutti Martial Emperor di quarto livello. Probabilmente erano gli Anziani dei re delle mostruose bestie draconiche.


Si vedevano i segni della loro vecchiaia, probabilmente erano vissuti per più di diecimila anni.


Yaojiao Guang si rivolse ai membri della fazione della guerra e gridò: “Chi vi ha permesso di entrare qui? Questo è la sala degli ospiti distinti. Nessuno può entrare qui senza il mio permesso. Smammate!”


La gente della fazione della guerra non osò opporsi. Uno per uno, si inchinarono rispettosamente di fronte al capoclan e ai quattro Anziani, e se ne andarono frettolosamente.

Perfino Yaojiao Xueran, che aveva la guancia sinistra gonfia, non osò rimanere. Come gli altri, se ne andarono frettolosamente. Era evidente che, mentre la fazione della guerra stava per avere la meglio, temeva ancora Yaojiao Guang.


“Rimanete qui, non c’è bisogno che ve ne andiate.” Tuttavia, prima che Yaojiao Xueran e gli altri potessero uscire, un uomo di mezz’età entrò.


Era alto tre metri e sembrava molto robusto. Sembrava un piccolo gigante imponente.


Aveva un paio di occhi cremisi da bestia. Come Yaojiao Guang, anche lui era un Martial Emperor di terzo livello.

“Yaojiao Guang, sei davvero promettente. Mentre gli umani possono entrare nel nostro territorio, i membri del nostro clan non possono farlo. Che sorta di logica è questa?” L’uomo iniziò a rimproverare Yaojiao Guang.

Chu Feng aveva notato che, al suo arrivo, la gente della fazione della guerra aveva ripreso sicurezza. Era ovvio che doveva essere il capo del loro gruppo, il padre di quel Yaojiao Xueran.

“Yaojiao Ba, chi ti ha dato il coraggio di parlarmi in questo modo?” Chiese freddamente Yaojiao Guang.


“Eheh, Lord capoclan, sei proprio maestoso. Ma sembra che ti sia dimenticato che il tuo tempo come capoclan sta per scadere. Ti stai rifiutando di abdicare solo perché stai cercando di temporeggiare.” Derise Yaojiao Ba.

“Impudente!” Yaojiao Guang si infuriò subito.

“Basta. Contenetevi. Non temete di venire derisi a comportarvi così di fronte a degli ospiti?” Disse uno dei quattro Anziani.


Questa voce destò l’attenzione di Chu Feng, doveva appartenere a quell’uomo con il mantello nero che li aveva salvati dalle pianure Gong Ba.


“Fratello Tinglei, come si chiama quell’Anziano?” Chiese di nascosto Chu Feng.


Yaojiao Tinglei si avvicinò e comunicò di nascosto a Chu Feng: “È l’Anziano He. La persona che vi ha salvato dovrebbe essere lui. La persona accanto all’Anziano He è l’Anziano Shan. Appartengono alla fazione della pace. Per questo sono stati disposti ad aiutarci.”

“Per quanto riguarda gli altri due, provengono dalla fazione della guerra e ci hanno messo sotto pressione per tutto il tempo. Hanno cercato di spingere mio padre ad abdicare praticamente ogni giorno. Vogliono che Yaojiao Xueran diventi il prossimo capoclan così che la loro fazione possa ottenere il controllo sul clan.”


“Gli Anziani non dovrebbero intervenire in situazioni del genere?” Chiese perplesso Chu Feng.


“Non intervenire? Come sarebbe possibile. Vogliono tutti che i loro discendenti ottengano il potere.” Yaojiao Tinglei sembrava estremamente scontento dei due Anziani della fazione della guerra.


Un Anziano della fazione della guerra arrivò di fronte a Chu Feng e chiese: “Sei quel Chu Feng, quel ragazzo che ha commesso ogni sorta di atrocità ed è ricercato dai quattro clan?” Il suo sguardo era cupo e pieno di intenzioni malvagie.

“Buzz!”


Chu Feng sussultò, sentì un’aura invisibile, ma gelida avvolgere tutto il suo corpo, cercava di congelare la sua anima.


Era una soppressione dello spirito. Gli Anziani della fazione della guerra stavano usando questa tattica per metterlo in difficoltà.



