---
title: Capitolo 1831 - Moccioso Spaventoso
pubDate: 2024-08-06T21:13:16.554Z
tags:
    - mga
---


“Xueran, cos’hai detto? Ripetilo.” Uno degli Anziani della fazione della guerra rivelò un’espressione incredula.

“Lord Anziano, Chu Feng ha saccheggiato l’eredità del Lord Re Drago e ha ucciso la principessa Tingyu, e anche i senior. Ne sono uscito vivo solo perché i senior mi hanno protetto a costo della vita.” Disse Yaojiao Xueran.


“Di che sorta di assurdità stai parlando? Chu Feng è solo al settimo livello del Semi Martial Emperor. Come può averli uccisi?” Figuriamoci gli altri, perfino i due Anziani della fazione della guerra non ci credettero. Dopotutto c’era anche un Martial Emperor di secondo livello nel gruppo.


“Lord Anziano, non la sto ingannando. Chu Feng ha nascosto la sua coltivazione, in realtà è all’ottavo livello. Inoltre ha appreso un qualche tipo di abilità che gli permette di aumentare la sua coltivazione di due interi livelli, facendo apparire un’armatura e delle ali del fulmine.”


“Dopo che la sua coltivazione è aumentata di due livelli, è arrivato al primo livello del Martial Emperor. Inoltre si è approfittato in modo spregevole dei meccanismi nella tomba del Lord Re Drago. Così perfino i senior non sono riusciti ad affrontarlo.” Disse Yaojiao Xueran.

“Quel bastardo!!!!” Sentendo queste parole, le espressioni dei re delle mostruose bestie draconiche presenti cambiarono. Poi rivolsero sguardi infuriati verso Baili Xuankong ed HOng Qiang.


La storia di Yaojiao Xueran era estremamente dettagliata, così ci avevano creduto.

“Sapevo che non ci si poteva fidare di voi umani. Visto che Chu Feng ha commesso una colpa del genere, non potete sfuggire alle vostre responsabilità. Dovreste morire entrambi.” Gridò con rabbia Yaojiao Ba. Aveva intenzione di attaccare e uccidere Baili Xuankong ed Hong Qiang.


“Fermi!” Yaojiao Guang però si mise di fronte ai due e disse: “Questa storia potrebbe non essere necessariamente vera. Penso che Chu Feng non sarebbe una persona capace di fare una cosa del genere.”


“Yaojiao Guang, levati dai piedi. Sei stato tu a portare Chu Feng qui. Così nemmeno tu puoi sfuggire alle tue responsabilità!” Yaojiao Ba sembrò aver perso ogni capacità di ragionare. Non si fermò e invece fronteggiò Yaojiao Guang.


“Cos’hai detto? Hai detto che anche io sarei responsabile? Se ciò che ha detto Xueran è vero, credi davvero che avrei collaborato con Chu Feng per assassinare mia figlia?” Yaojiao Guang era infuriato.


“Cosa non oseresti fare per preservare la tua posizione di capoclan? Da come la vedo, non avevi intenzione di uccidere tua figlia, ma Xueran. Se Xueran fosse stato ucciso, nessuno potrebbe rubare la posizione di capoclan dalla fazione della pace. Yaojiao Guang, sei davvero spregevole!” Yaojiao Ba iniziò ad accusarlo.


Dopo aver sentito queste parole, i re delle mostruose bestie draconiche guardarono Yaojiao Guang in modo diverso. Sapevano tutti che non era disposto ad abdicare ed era stato lui ad invitare Chu Feng. Inoltre stava ancora difendendo gli umani. Così iniziarono tutti a dubitare di lui.

“Buzz!”


Proprio in quel momento, una potenza opprimente apparì dal nulla e separò forzatamente Yaojiao Guang e Yaojiao Ba.


“Qualcuno ha ucciso membri del nostro clan, eppure state ancora litigando? Che comportamento è questo?!” Era stato un Anziano della fazione della pace ad intervenire.


“Lord Anziano, non credo che l’amico Chu Feng farebbe una cosa del genere. Lord Anziano, mi permetta di entrare nella tomba ed indagare.” Chiese Yaojiao Guang.


“Mentre bisogna indagare sulla verità, non puoi essere tu a farlo. Dovrebbe essere Yaojiao Ba.” Disse l’Anziano della fazione della guerra.

“Lord Anziano, Yaojiao Ba detesta gli umani e odia Chu Feng. Se entrasse, anche se Yaojiao Xueran avesse detto la verità, finché ucciderà Chu Feng e gli altri, non potremmo smentire la sua versione.” Disse Yaojiao Guang.

“Stai suggerendo che Xueran sta mentendo e che abbia intenzione di metterli a tacere? Avremmo intenzione di accusare ingiustamente un umano?”

“Yaojiao Guang, mentre non ti fidi di me, nemmeno io mi fido di te. Se entrassi per salvare Chu Feng, cosa faremmo allora?” Gridò con rabbia Yaojiao Ba.


“Anziani, per favore ripensateci.” Yaojiao Guang non si disturbò più a discutere con Yaojiao Ba, ma si rivolse agli Anziani.


“In questo momento, tra voi due, mi fido di più di Yaojiao Ba.” Disse un Anziano della fazione della guerra.


“Anziani.” Yaojiao Guang rivolse lo sguardo verso gli Anziani della fazione della pace. Così poteva solo chiedere aiuto a loro. Dopotutto provenivano dalla stessa fazione.


“Yaojiao Guang, è vero che Chu Feng è stato invitato qui da te. Inoltre non credo nemmeno che Xueran scherzerebbe su una cosa del genere. Così, per evitare di destare sospetti, è meglio lasciare entrare Yaojiao Ba.” Disse l’Anziano della fazione della pace.


“Tutti voi…” Yaojiao Guang mostrò un’espressione avvilita. Sembrava che avesse ricevuto un enorme shock. Non si aspettava che, nonostante avesse protetto il clan per ottomila anni, nessuno si sarebbe più fidato di lui.


“Anziaini, temo che Yaojiao Xueran e Yaojiao Ba non siano affatto degni della vostra fiducia.” Proprio in quel momento risuonò una voce dall’entrata della tomba. Immediatamente dopo, tre figure uscirono dalla tomba.


I re delle mostruose bestie draconiche sussultarono. Non solo era uscito Chu Feng dalla tomba, ma anche Yaojiao Tingyu e il Martial Emperor della fazione della pace che secondo Yaojiao Xueran sarebbero morti.


“Xueran, cosa significa questo?” Gli Anziani della fazione della pace lo guardarono in cagnesco.

“Anziani, io… questo…” Il più sbalordito nel vedere Yaojiao Tingyu e il Martial Emperor della fazione della pace fu proprio Yaojiao Xueran.


Pensò: <em>’Non erano tutti morti? Non sono morti insieme a quel Senior? Quel campo di battaglia devastato non era falso. Perché sarebbero ancora vivi?’</em>


“È meglio che vi spieghi cos’è successo.” Chu Feng sorrise lievemente, poi iniziò a raccontare. “Yaojiao Ba non voleva che Yaojiao Tingyu ottenesse l’eredità del Lord Re Drago, dato che avrebbe fatto perdere a suo figlio l’opportunità di diventare capoclan. Così ha ordinato ai suoi tre sottoposti e anche a suo figlio di assassinarci dopo essere entrati nella tomba.”


“Ma anche se hanno usato ogni sorta di trucco spregevole, hanno finito comunque con il fallire. Tuttavia questo sciocco ha pensato di aver avuto successo ed è corso subito fuori ad informarvi. Voleva che eliminaste i miei due Senior e rovinaste la reputazione di Yaojiao Guang. Così sarebbe stato sicuro di diventare capoclan.”


“Temo che sarebbe una disgrazia per la razza dei re delle mostruose bestie draconiche se feccia come lui potesse davvero diventare capoclan.” Disse Chu Feng.


“Non fare accuse spregevoli.” Gridò con rabbia Yaojiao Ba. Tirò fuori il suo Armamento Imperiale Incompleto e lo attaccò. Aveva intenzione di mettere a tacere Chu Feng.


“Buzz!!”


Tuttavia il colpo fu fermato da una forza intensa. Era stato un Anziano, ma non della fazione della pace, ma della guerra.


“Se osi attaccare di nuovo, distruggerò le tue arti marziali.” L’Anziano guardò con ferocia Yaojiao Ba.


“Anziano, io…” Yaojiao Ba voleva ribattere, ma non sapeva cosa dire. Anche se gli Anziani della fazione della guerra lo avevano sempre sostenuto, non avrebbero permesso qualcosa come l’assassinio di un membro del loro clan. Yaojiao Ba era stato colto alla sprovvista.


Non pensava che la situazione sarebbe precipitata così.


Aveva pianificato tutto meticolosamente, non c’era motivo per cui non avrebbe potuto eliminare un mero Chu Feng e Yaojiao Tingyu.


Pensandoci, guardò istintivamente Chu Feng e notò che anche il giovane lo stava osservando. Chu Feng stava rivolgendo uno sguardo pieno di disprezzo verso di lui, come se fosse certo di poterlo distruggere.


In passato Yaojiao Ba l’avrebbe trovato ridicolo. Avrebbe riso vedendo che un mero moccioso umano aveva osato guardarlo così.


Ora però era stato messo all’angolo. Non aveva modo di spiegarsi. Era stato tutto a causa di Chu Feng.

Pensando a questo, Yaojiao Ba sentì un tuffo al cuore. Si era reso conto che questo moccioso umano dall’aspetto ordinario in realtà era davvero spaventoso.





