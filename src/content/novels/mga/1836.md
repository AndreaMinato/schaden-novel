---
title: Capitolo 1836 - Preoccupazione delle Amate
pubDate: 2024-08-07T02:13:16.554Z
tags:
    - mga
---


Al momento la gente nella Terra Sacra delle Arti Marziali stava discutendo dell’ostilità tra Chu Feng e i quattro grandi clan imperiali. Tuttavia l’Isola Immortale era preoccupata sopratutto per la morte di Baili Xinghe.


Baili Xinghe era scomparso il giorno del raduno dei più forti della giovane generazione. Mentre gli altri non erano preoccupati del suo destino, il suo maestro, l’Immortale Raffinatore, era estremamente preoccupato.


Vedendo che il suo discepolo non era ancora tornato dopo molto tempo, l’Immortale partì per le pianure Gong Ba. Anche se non c’erano più Zhang Ming e Zhang Tianyi e rimaneva solo la fortezza, l’Immortale Raffinatore era riuscito ad ottenere qualche indizio dopo ricerche e indagini.


Ora era certo di una cosa, che il suo discepolo era morto.


E i colpevoli della sua morte erano Chu Feng e Leng Yue.


…..

Nella sua isola, l’Immortale Raffinatore era di fronte ad una tomba. Erano iscritti quattro caratteri sulla sua tomba, quelli di Baili Xinghe. Ma la sua tomba era vuota.

“Xinghe, il tuo maestro ti ha deluso. Anche se sei andato incontro ad una morte violenta, non sono riuscito nemmeno a preservare il tuo corpo.”

“Ma mi vendicherò sicuramente per te. Non ti devi preoccupare.” L’Immortale Raffinatore guardò la tomba vuota con uno sguardo pieno di sensi di colpa.

“Senior.” All’improvviso risuonò una voce gentile. L’Immortale Raffinatore si girò. C’erano tre splendide donne lì.


Erano le tre amate di Chu Feng: Zi Ling, Su Rou e Su Mei.


Su Rou era sensuale, Su Mei era adorabile e Zi Ling era ancora più attraente di loro, era sia affascinante che adorabile. Emanava un’aura raffinata, eppure era ancora così bella da poter causare la caduta di una città o uno stato.

Su Rou e Zi Ling erano rimaste molto tempo nell’Isola Immortale. Per quanto riguardava Su Mei, prima era nell’Alleanza degli Sciamani, ma di recente era stata istruita personalmente dall’Immortale Raffinatore.


Le tre sorelle in origine sarebbero dovute essere contente di riunirsi, ma in quel momento mostrarono espressioni preoccupate. Sapevano già che Baili Xinghe era morto e che c’erano due sospettati, Leng Yue e Chu Feng.

“Così siete venute tutte.” Anche se era estremamente sentimentale, l’Immortale Raffinatore non rivelò la sua tristezza e mostrò la stessa amabilità di sempre di fronte a loro.

“Vogliamo bruciare dell’incenso per senior Baili.” Dissero Zi Ling e le altre.


“Mn, fate pure.” L’Immortale Raffinatore fece un cenno.


Dopodiché, Zi Ling, Su Rou e Su Mei offrirono bastoncini di incenso per Baili Xinghe. In realtà le tre ragazze, perfino Su Mei che era appena arrivata, detestavano il discepolo.


Tuttavia l’Immortale Raffinatore le aveva istruite e si era impegnato molto a rimuovere completamente il contraccolpo per cui stavano soffrendo. Così, prendendo in considerazione il vecchio, offrirono comunque bastoncini di incenso per Baili Xinghe.


“Senior, non si può riportare indietro i morti. Per favore non si addolori più.” Dissero insieme le tre ragazze.

“Vero, i morti non possono essere riportati in vita, ma questo odio dev’essere vendicato.” Disse l’Immortale Raffinatore.


“Senior, sa chi è l’assassino di senior Baili?” Chiese Zi Ling con tono preoccupato. Non le importava della morte di Baili Xinghe, ma temeva che avesse a che fare con Chu Feng. Naturalmente sperava di no.


Le tre erano vissute nell’Isola Immortale per un bel po’ di tempo ormai. Così sapevano quanto era potente il vecchio. Visto che Chu Feng al momento era ricercato dai quattro grandi clan imperiali e il loro maestro si era rifiutato di intervenire, sarebbe stato difficile per il giovane sfuggire alla morte se fosse stato attaccato dall’Immortale Raffinatore.


“Ho determinato chi è. È stata la discepola del palazzo della Legge Celeste, Leng Yue.” Disse l’Immortale raffinatore.

“Leng Yue?” Zi Ling, Su Rou e Su Mei tirarono un sospiro di sollievo.


“Senior, Leng Yue è la discepola più apprezzata dal palazzo della Legge Celeste. Se la toccasse, sicuramente non gliela farebbe passare liscia.” Disse Su Rou.


“Lo so naturalmente. Ma nessuno può uccidere così semplicemente il mio discepolo.”


“Inoltre Xinghe mi è stato affidato da un amico stretto prima di morire. Mi ha affidato il compito di prendermi cura di lui.”

“Ora che è stato ucciso, ho deluso il mio amico. Se non provassi a vendicarmi, non perderei tutta la mia dignità?” Disse l’Immortale Raffinatore.

“Non dovete più preoccuparvene. Vendicherò sicuramente Xinghe.” L’Immortale Raffinatore fece un cenno per indicare a Zi Ling e alle altre che non dovevano più cercare di persuaderlo. Poi guardò Su Mei e chiese: “Xiao Mei, ti sei ambienta? Com’è in confronto all’Alleanza degli Sciamani?”


“Sì, mi sono ambientata. Il senior mi ha accolto come una sua parente. Anche io la considero come un mio parente. Inoltre anche le mie sorelle sono qui, mi sento a casa. È molto meglio dell’Alleanza degli Spiriti.” Disse con un sorriso Su Mei.


Aveva detto la verità. Anche se il Venerabile di Sinistra e gli altri erano estremamente buoni con lei, c’erano troppe persone nell’Alleanza degli Sciamani e avrebbero sempre provato a corteggiarla. Non le piaceva affatto.

“Bene. Se ti piace questo posto, rimani. Il tuo fratello Chu Feng al momento ha offeso i quattro grandi clan imperiali. Se la gente sapesse che avete dei rapporti con lui, verreste implicate. Allora nemmeno l’Alleanza degli Sciamani potrebbe proteggervi.”

“Per quanto riguarda me, anche se sono entrato in isolamento a raffinare armi per anni e non ho ucciso per anni, i quattro grandi clan imperiali dovrebbero pensarci bene prima di introdursi nella mia isola.” Disse il vecchio.

“Il senior è proprio formidabile.” Su Mei annuì e sorrise dolcemente.


Dopodiché chiacchierarono per un po’ più di tempo. Poi l’Immortale Raffinatore se ne andò.


Zi Ling, Su Rou e Su Mei smisero di sorridere.

“Sembra che abbia già determinato che sia stata Leng Yue l’assassina. Chu Feng non è coinvolto. Solo… mi chiedo cosa farebbe se fosse coinvolto.” Zi Ling era ancora preoccupata.


“Quando il senior menziona il fratellone Chu Feng, rivela sempre un’espressione di apprezzamento. Inoltre possiamo capire dal suo tono che è preoccupato per lui.”


“È solo per via di certe questioni che ha deciso di non aiutarlo. Credo… che non lo attaccherebbe nemmeno se avesse provocato la morte di Baili Xinghe.”


“Dopotutto ho sentito da altri che Baili Xinghe è una canaglia. Dato quanto è saggio e percettivo, come poteva non sapere della personalità del suo discepolo?” Disse Su Mei.


“Temo che non sarà necessariamente così. Baili Xinghe è diventato suo discepolo solo per via del rapporto tra lui e l’antenato. Ho sentito che l’antenato di Baili Xinghe e quel senior erano fratelli giurati. Inoltre il suo antenato è morto solo perché ha cercato di salvare il senior.”

“Visto questo rapporto speciale, non risparmierebbe Chu Feng se fosse stato lui ad uccidere Baili Xinghe.” Disse Su Rou.


“Invece che preoccuparsi alla cieca qui, vorrei proprio uscire e cercarlo. Sfortunatamente… non sono ancora abbastanza forte. Anche se lo trovassi, diventerei solo un peso.” Gli occhi di Zi Ling si arrossarono un po’.


In quel momento, Su Rou e Su Mei rivelarono entrambe espressioni preoccupate. Erano preoccupate per Chu Feng.


…..


“Achoo!”


Chu Feng starnutì mentre si stava dirigendo verso la Valle Nascosta del Mondo.


“Se ti scappa uno starnuto, qualcuno ti sta pensando, due starnuti e qualcuno ti sta maledicendo, tre e qualcuno sta parlando di te. Sembra che qualcuno sia proprio in pensiero per te da quanto hai starnutito.” Disse Yaojiao Guang.


“Non avrei mai pensato che fosse così scherzoso.” Chu Feng si strofinò il naso e sorrise.

“Ahah, anche se siamo bestie mostruose, proviamo comunque le sette emozioni e i sei desideri come gli umani. Naturalmente sappiamo anche scherzare. Altrimenti le nostre vite sarebbero davvero noiose.”


Yaojiao Guang al momento era di ottimo umore. In quel momento si fermò e indicò la vasta foresta senza confini di fronte a loro: “Siamo arrivati.”



