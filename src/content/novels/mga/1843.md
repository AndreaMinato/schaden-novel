---
title: Capitolo 1843 - I Veri Resti
pubDate: 2024-08-07T09:13:16.555Z
tags:
    - mga
---


“In effetti è un buon talento. Questa è la prima volta che ho visto un membro della giovane generazione potente come lui.”

“Ma perché è privo di sensi?” Chiese Duan Jidao.

“Chu Feng non voleva ottenere la sua eredità, Lord Duan. Sono stato io a portarlo qui con la forza.” Disse Yin Gongfu.


“C’è davvero qualcuno in questo mondo che non desidera ottenere la mia eredità?” Duan Jidao rimase scioccato. Poi mostrò un’espressione testarda. Guardò Chu Feng, sorrise e disse: “Questo ragazzo è davvero arrogante. Vedremo quali sono le sue abilità visto che osa rifiutare perfino la mia eredità.”


“Paa!”


Dopo aver finito di dire queste parole, Duan Jidao posò il palmo sinistro sull’area del dantian di Chu Feng. Poi spostò la mano destra e tirò fuori innumerevoli minerali dal suo Sacchetto Cosmo. Ce n’erano così tanti da formare una piccola montagna. Erano gli stessi minerali che Jiang Wushang e gli altri stavano estraendo.


“Buzz!”


All’improvviso Duan Jidao stese la mano e fece segno di afferrare qualcosa. Un pezzo di minerale entrò nella sua mano e si sciolse rapidamente. In seguito il suo corpo iniziò ad irradiare luce.


Vedendo questa scena, Yin Gongfu rivelò subito un’espressione estatica. Non si aspettava proprio che Duan Jidao avrebbe deciso di passare il suo potere a Chu Feng, era stato ancora più diretto di quanto pensava.

“Come può essere? Il suo dantian…” Duan Jidao rivelò un’espressione scioccata.

“Mio signore, cosa succede?” Chiese preoccupato Yin Gongfu.

“Non è niente. Mi rifiuto di credere che non funzionerà.” Duan Jidao fece un cenno. La montagna di minerali iniziò ad entrare nella sua mano incessantemente. Pezzo dopo pezzo, si dissolsero e si trasformarono in un potere speciale che cercò di instillarsi nel dantian del giovane.


“Boom!!”


All’improvviso risuonò un’esplosione soffocata. L’esplosione proveniva dal corpo di Chu Feng. Duan Jidao fu costretto ad indietreggiare ripetutamente, solo quando fu a cento metri di distanza dal giovane riuscì a recuperare l’equilibrio.

“Mio signore, cos’è successo?” Yin Gongfu rimase profondamente scioccato. Dato che lo conosceva da tempo, sapeva molto bene quanto fosse potente Duan Jidao. La sua forza era indescrivibile.


Tuttavia non solo Duan Jidao era stato respinto, ma stava tremando violentemente.


“Sto bene.”


Duan jidao fece un cenno noncurante, ma il suo respiro rimase affannoso. Solo dopo molto tempo riuscì a riprendere fiato. Poi mostrò uno sguardo pieno di emozioni contrastanti e cominciò ad esaminare con cautela Chu Feng. Dopodiché guardò Yin Gongfu e chiese: “Sai di chi è discendente?”

“Non lo so. Le origini di Chu Feng sembrano un mistero.” Disse Yin Gongfu.

“Inconcepibile, davvero inconcepibile. Non c’è da meravigliarsi che questo ragazzo sia così sbalorditivo e sia così forte.” Esclamò con ammirazione Duan Jidao.

“Lord Duan, cos’è successo esattamente?” Yin Gongfu era confuso.


“Non c’è bisogno che riceva la mia eredità. Non posso nemmeno tramandargli il potere del Lord Imperatore Huang.” Spiegò Duan Jidao.

“Perché?” Yin Gongfu fu colto dal panico. Sperava proprio che Duan Jidao trasmettesse il potere dell’imperatore Huang a Chu Feng.

“Perché?” Duan Jidao sorrise e scosse la testa: “Nel suo corpo c’è un potere ancora più forte di quello delle Stirpi Imperiali. Probabilmente raggiungerà un livello a cui sarebbe impossibile arrivare perfino per il Lord imperatore Huang.”


“Davvero?” Yin Gonfu era ancora incredulo.

“Naturalmente. Possiedo la stirpe del Lord imperatore Huang. Tuttavia, non ci sarebbero paragoni se dovessi confrontarla con la stirpe di Chu Feng.” Disse Duan Jidao.


“Questo…”

Yin Gongfu era scioccato e quando tornò a guardare Chu Feng, la sua espressione si riempì di emozioni contrastanti.


All’improvviso Yin Gongfu si avvicinò al giovane e posò una mano sulla sua fronte. Una corrente di energia si allontanò da Chu Feng, che tremò e poi aprì gli occhi.

“Eri solo in parte privo di sensi. Dovresti sapere cos’è successo.”

“Lord Duan voleva passarti il suo potere, ma non è riuscito a farlo. Chi sei esattamente? Che sorta di stirpe hai nel tuo corpo? Che sia come affermano le dicerie e che sia capace di incutere paura nelle stirpi imperiali?” Yin Gongfu fece molte domande in successione.


“Senior, è vero che possiedo una stirpe ereditata e che è più forte delle stirpi imperiali, non è solo una diceria. Altrimenti i quattro clan imperiali non mi vorrebbero morto, il motivo è che sono davvero una minaccia per loro.”

“Per quanto riguarda la mia identità, nemmeno io ne sono certo. Non so chi sono i miei genitori, naturalmente non so nemmeno che stirpe sia la mia.” Chu Feng non disse tutta la verità e che proveniva dal Mondo Esterno.


Duan Jidao non aveva passato con successo il suo potere a Chu Feng, se ci fosse riuscito, sarebbe stato pienamente dalla sua parte.


Ma dato che aveva fallito, il giovane non era certo se sarebbe stato un amico o un nemico.

“Allora è così.” Yin Gongfu iniziò a riflettere. Provava molto rimpianto per il fatto che Chu Feng non avesse potuto ottenere l’eredità di Duan Jidao.


Il giovane si alzò e disse: “Senior Duan Jidao, la ringrazio molto per la sua stima. È una perdita per me non aver potuto ottenere la sua eredità.”

“Tuttavia, indipendentemente dalla mia situazione, mio fratello Jiang Wushang è stato accusato ingiustamente. Spero che senior Duan Jidao possa riconoscere ciò che è giusto da ciò che è sbagliato e non gli faccia sopportare una punizione immeritata.”

“Jiang Wushang è un tuo fratello?” Chiese Duan Jidao.


“Sì.” Chu Feng annuì.

“Il talento dell’amico Chu Feng è eccezionale. In futuro diventerai una persona davvero capace. Vorrei esserti amico, ma la Valle Nascosta del Mondo ha le sue regole. Dato che Wushang ha violato le regole, dev’essere punito. Così non devi più difenderlo.”

“Gongfu, si è fatto tardi ora. Puoi riportare indietro l’amico Chu Feng. Ricorda, devi trattarlo come un distinto ospito. In futuro l’amico Chu Feng potrà uscire ed entrare nella nostra valle come desidera.”


“Oh, giusto. Fai tenere la bocca chiusa alla nostra gente. Non bisogna diffondere in giro voce della presenza dell’amico Chu Feng. Se qualcuno oserà diffondere questa informazione, sarà ucciso.” Duan Jidao diede degli ordini al suo seguace.


Chu Feng non era uno sciocco. Aveva già capito le intenzioni di Duan Jidao. Se Duan Jidao avesse liberato Jiang Wushang, avrebbe danneggiato la reputazione di Song Yuheng.


Dopodiché Chu Feng fu riportato nella sua residenza da Yin Gongfu. Tuttavia il giovane non si arrese, invece si stava rallegrando. Aveva visto un’opportunità, un’enorme opportunità.

“Ovetto, l’hai vista?” Chiese Chu Feng.


“Stai parlando di quella lapide?” Domandò Ovetto in risposta.


“Naturalmente.”


“Cosa ne pensi?” Chiese Ovetto.


“Il nonno di Song Yuheng deve aver fatto qualcosa ai resti, quelli che ho visto erano falsi.” Disse Chu Feng.


“Se è così, il nonno di quel Song Yuheng sapeva già del passato di Duan Jidao prima ancora di presentare i resti. Altrimenti una coincidenza del genere sarebbe stata impossibile.” Concluse Ovetto.


“Naturalmente. Il nonno di Song Yuheng doveva sapere che Duan Jidao disprezzava il fatto che depredava tombe. Normalmente avrebbe nascosto le sue azioni, ma proprio quell’unica volta ha deciso di mostrare i resti a Duan Jidao, anche rischiando di essere punito. È evidente che l’abbia fatto con un certo scopo in mente.”


“L’ha fatto perché sapeva che non solo non sarebbe stato punito, ma Duan Jidao lo avrebbe ricompensato. E in effetti ci è riuscito.” Disse Chu Feng.

“Sfortunatamente per lui, non sa che hai visto i veri resti. Inoltre sai anche dove sono.” Disse Ovetto.

“Esatto. Sembra che potrò aiutare Wushang.” Disse Chu Feng.

“Quando hai intenzione di partire?” Chiese Ovetto.

“Stasera.”


Chu Feng aveva visto la lapide dell’amata di Duan Jidao quando si era svegliato. A parte il nome, Duan Qirou, c’era anche un poema sulla tomba.


“Sono nata quando tu non c’eri.


Ero vecchia quando tu sei nato.


Tu rimpiangi che sia nata troppo presto.


Io rimpiango che tu sia nato troppo tardi.


Avrei voluto che fossimo nati insieme.


Che potessimo vivere contenti insieme.


Ero così lontana da te.


Tu eri così lontano da me.


Diventerò una farfalla in cerca di fiori


E dormirò ogni notte tra l’erba profumata.”


Erano gli stessi versi incisi su una lapide accanto alla bara di cristallo della foresta delle foglie di bambù cadute.


Non solo Chu Feng aveva notato che erano uguali, ma anche che erano due tipi di calligrafia diversi. Uno era estremamente fermo e duro, l’altro era gentile e morbido.


Questo significava che erano stati scritti da due persone diverse. Il primo doveva provenire da Duan Jidao. Aveva inciso personalmente ‘amata moglie, Duan Qirou’ sulla tomba. Per quanto riguarda il secondo stile più gentile, doveva essere la sua amata. Duan Jidao aveva imitato deliberatamente la sua grafia per incidere il poema sulla lapide.


Quel poema sentimentale descriveva la tragedia di un paio di amanti che non potevano stare insieme a causa della differenza d’età. Era anche molto simile alla storia tra Duan Jidao e Duan Qirou.


Così Chu Feng era certo che quella donna misteriosa nella bara di cristallo fosse la vera Duan Qirou.


Per quanto riguardava i cosiddetti resti presentati dal nonno di Song Yuheng, indipendentemente da che sorta di metodo avesse usato per ingannare Duan Jidao, dovevano essere falsi.







