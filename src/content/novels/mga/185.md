---
title: Capitolo 185 - Salire per la Scala Celeste
pubDate: 2024-05-30T07:13:16.358Z
tags:
    - mga
---


Capitolo regolare,
25 Capitoli in coda 0/3€
-Schadenfreude


"Ti ucciderò!"


Vedendo che Chu Feng stava per ucciderlo, Yangzi non continuò ad implorare e cercò di attaccarlo, anche Liu Bao fece la stessa cosa.


Entrambi usarono tecniche marziali di livello 5 e incanalarono tutto il loro potere Origin. Erano in serio pericolo e stavano evocando tutte le loro forze.


Da una parte si condensò un'enorme tigre, il suo pelo pulsava di potere Origin ed era così vivida da sembrare viva. Il suo ruggito poteva far tremare il mondo e i suoi artigli potevano distruggere le montagne. Attaccò Chu Feng con la sua potenza da re di diecimila bestie.


Dall'altra, si formarono spade affilate composte da energia spirituale. Sembravano vere e ce n'erano oltre un migliaio. Erano state rilasciate allo stesso tempo e parevano inarrestabili.


"Potente!"


Il giovane robusto e la ragazza attraente si spaventarono. L'attacco davanti a loro era sufficiente per annientarli senza lasciare alcuna traccia.


Potevano solo rimanere dietro Chu Feng. Dovevano stare alle spalle di un ragazzo più giovane di loro. La ragazza addirittura afferrò i vestiti di Chu Feng perché era la sola persona su cui poteva contare in quel momento.


"Oh... è ancora troppo debole."


L'abito lungo di Chu Feng stava fluttuando a causa del vento creato dai colpi. I suoi capelli svolazzavano per le raffiche.


Tuttavia rimase sul posto senza muoversi. Mostrava perfino un lieve sorriso mentre aspettava in silenzio l'attacco.


*hmm*


Mentre i colpi stavano per travolgerli, lo sguardo di Chu Feng si animò all'improvviso e una Formazione traslucida e brillante come uno specchio apparve di fronte a loro.


*boom*


La tigre feroce e le mille spade si scontrarono con la barriera che sembrava un sottile pezzo di ghiaccio, provocando violente onde d'urto e una forza capace perfino di far tremare il terreno sotto i piedi di Chu Feng.


Ma alla fine non riuscirono comunque a penetrare attraverso la linea difensiva del ragazzo. La barriera era ancora intatta, non c'erano nemmeno delle crepe.


"Sei davvero un essere umano? Con la tua coltivazione come puoi avere metodi del genere?" Liu Bao era terrorizzato. Non aveva mai visto un avversario così spaventoso, poteva solo considerarlo un mostro.


"Non sono io ad essere formidabile, è che non avete mai visto una persona davvero forte."


Chu Feng sorrise con amarezza perché si era ricordato all'improvviso della ragazza vestita di viola. Agli occhi di molti era già un mostro, tuttavia paragonato alla ragazza era solo ordinario. C'era un enorme divario tra i due.


"Bastardo."


Vedendo che gli attacchi erano stati inefficaci, Yangzi iniziò a colpire furiosamente la Formazione Spirit che li imprigionava, ma fu del tutto inutile.


"È l'ora di finirla."


Alla fine l'espressione di Chu Feng si indurì mentre sollevò lievemente la mano, per poi creare due fulmini che diventarono due enormi draghi. Le creature aprirono le loro fauci e, dopo un ruggito assordante, volarono verso Yangzi e Liu Bao.


Il Terzo Stile Tuono. Non era più il metodo d'attacco più forte di Chu Feng, ma era comunque terrificante. Era simile a come un esperto dell'Heaven realm poteva mostrare una forza spaventosa con una tecnica marziale di livello 1.


"Chu Feng, non ti perdonerò nemmeno dopo la morte!"


Queste furono anche le ultime parole di Yangzi perché non fece alcun rumore mentre i draghi consumavano il suo corpo. Fu ridotto in cenere e non rimase nemmeno un cadavere.


Dopo aver ucciso Yangzi e Liu Bao, Chu Feng usò il Terzo Stile Tuono per distruggere gli altri tre corpi. Non lasciò davvero alcuna traccia.


Dopo aver finito, Chu Feng disse con un sorriso al giovane e alla ragazza:"Spero che voi due possiate mantenere segreto ciò che è accaduto."


"Non ti preoccupare, non diremo nemmeno una sillaba al riguardo."


I due promisero a più non posso. Nonostante Chu Feng stesse sorridendo gentilmente, erano terrorizzati da lui dopo che avevano visto ciò di cui era capace.


Dopotutto erano stati coinvolti, se si fosse saputo in giro cos'era accaduto avrebbero avuto cento guai e nessun beneficio. Quindi naturalmente avrebbero mantenuto il segreto.


"Che metodi spietati! Uccidere senza lasciare tracce, uh?" Ma proprio in quel momento risuonò una voce nelle vicinanze.


"Chi va là?" Chu Feng si accigliò lievemente. Usò il suo Potere Spirit per sondare i dintorni, ma non sentì alcuna aura.


"Ahah, spaventato? Non temere, siamo già abituati a queste cose e non ne parleremo." Risuonò di nuovo la voce. Due persone che prima erano dietro ad una scultura di pietra rivelarono la loro presenza.


Erano due giovani. Il loro aspetto non era ordinario e indossavano dei particolari abiti neri, l'uniforme del clan Jie.


"Clan Jie!"


Non solo Chu Feng, ma anche il giovane robusto e la ragazza attraente rimasero scioccati perché il nome del clan Jie era troppo famoso. Rappresentava il pinnacolo per gli Sciamani e per molte persone erano degli idoli.


"Cosa avevate intenzione di fare nascosti lì?"


Lo sguardo di Chu Feng ardeva come una torcia mentre li fissava. Nonostante fossero vicini, il ragazzo non riusciva ancora a sentire le loro aure, non dovevano essere persone comuni.


"Siamo passati per caso. Dato che abbiamo visto una battaglia divertente ci siamo fermati a dare un'occhiata." Disse sorridendo leggermente il giovane leggermente un po' più alto.


"Battaglia divertente? Erano solo dei pezzi di spazzatura della Provincia Azzurra. Una zuffa tra cani." L'altro giovane mostrò un'espressione di sdegno.


"Spazzatura della Provincia Azzurra? Voi due?" Dopo aver sentito le parole dell'uomo un po' più basso, Chu Feng mostrò un'espressione scontenta. Non gli piaceva che deridessero la provincia da cui proveniva.


"Noi? Siamo come scale celesti che tu non potrai mai raggiungere. Potrai solo guardarci dal basso." Il giovane leggermente più basso aveva un'espressione compiaciuta mentre li guardava con sdegno.


In quel momento, figuriamoci Chu Feng, anche il giovane robusto e la ragazza attraente erano irritati. Comunque non osarono mostrarlo perché si trovavano di fronte a membri del clan Jie. Avevano davvero i requisiti per essere arroganti.


*whoosh* Chu Feng attaccò all'improvviso. Senza alcun avvertimento, attaccò il giovane un po' più basso con le sue tecniche fulminee.


"Umpf."


Il giovane non era una persona comune, si accorse velocemente delle intenzioni di Chu Feng. Con uno sbuffo di sdegno, emanò un'aura al quinto livello dell'Origin realm. Non solo non schivò, ma sollevò il palmo per dare uno schiaffo a Chu Feng.


Tuttavia lo aveva sottovalutato. Ci fu un bagliore sotto i piedi di Chu Feng, che scomparve istantaneamente. Quando riapparì era già dietro il suo nemico.


"Attento."


Gridò per avvertirlo l'altro giovane più alto, ma era troppo tardi. Chu Feng diede un calcio alla vita del suo avversario e, dato che era stato colpito di sorpresa, cadde di faccia a terra.


"Dannato... mmh!"


Il giovane si infuriò mentre apriva la bocca cercando di maledirlo, ma ancora prima che finisse di parlare, Chu Feng gli stava già calpestando la testa, spingendo la sua faccia nel terreno.


"Per me, Chu Feng, la scala celeste non è da ammirare, ma da calpestare!"        



