---
title: Capitolo 1852 - Attirare un Serpente dalla sua Tana
pubDate: 2024-07-26T12:36:02.195Z
tags:
    - mga
---

“Chu Feng, non è che non desidero dirtelo. Sono io a non sapere molto di quel senior.”

“Un tempo ha aiutato la nostra Alleanza degli Sciamani e mi ha salvato la vita. Così, quando mi ha affidato Xiao Mei, naturalmente ho fatto del mio meglio per prendermi cura di lei.”

“Per quanto riguardava la sua identità, a dire la verità non so nulla al riguardo, non so nemmeno il suo nome.”

“Tuttavia credo che sia una delle figure più potenti nella Terra Sacra delle Arti Marziali.”

“Per quanto riguarda Xiao Mei, dato che è la sua discepola, nessuno oserebbe toccarla. Se qualcuno osasse metterla in pericolo, finirebbe in grossi guai. Così non devi preoccuparti per la sua sicurezza.” Disse il Venerabile di Sinistra.

“La ringrazio senior.” Chu Feng annuì. Tuttavia divenne ancora più curioso riguardo all’identità del vecchio. Non si sarebbe mai aspettato che il vecchio ritenuto pazzo nella Regione del Mare Meridionale in realtà fosse una figura potente nella Terra Sacra delle Arti Marziali.

Dopodiché, visto che aveva una questione importante di cui occuparsi, Chu Feng lasciò l’Alleanza degli Sciamani. Dopo che se ne andò, l’Alleanza attivò subito la sua grande formazione difensiva e ad isolarsi dal resto del mondo.

Comunque l’Alleanza degli Sciamani non si sarebbe mai dimenticata del fatto che Chu Feng li aveva salvati oggi, era diventato il loro grande benefattore.

Mentre la maggior parte delle persone provavano gratitudine, c’era un piccolo gruppo che sentiva grande vergogna e paura.

Era la gente che aveva cercato di rendere la vita difficile a Chu Feng la prima volta che era arrivato nell’Alleanza degli Sciamani.

C’erano sia Anziani che discepoli in questo gruppo. Allora avevano sottovalutato il giovane. Questo era il motivo per cui avevano osato maltrattarlo ed umiliarlo.

Mentre loro erano rimasti nella stessa posizione di prima, Chu Feng era divenuto il grande benefattore che aveva salvato l’Alleanza degli Sciamani. Non solo la sua forza era superiore a quella del loro maestro, ma anche a quella dell’Immortale Sciamano. Probabilmente l’intera Alleanza degli Sciamani non avrebbe comunque potuto competere con il giovane.

In quel momento provavano un’enorme senso di colpa e vergogna. Stavano rimpiangendo la loro decisione di provocare Chu Feng. Non avevano proprio capito chi avevano di fronte.

Inoltre temevano che Chu Feng si sarebbe vendicato, dopotutto, anche se volesse ucciderli, nemmeno l’Immortale Sciamano sarebbe riuscito a fermarlo. Inoltre, data la posizione del giovane, l’Immortale Sciamano probabilmente non avrebbe nemmeno provato a fermarlo.

Sapevano molto bene chi avrebbe avuto più valore tra loro e Chu Feng.

Tuttavia erano anche estremamente sollevati nel sapere che Chu Feng non era una persona troppo rigida. Altrimenti sarebbero stati già uccisi. Così, mentre stavano provando vergogna, sentivano anche una sincera adorazione nei confronti di Chu Feng.

Chu Feng non sapeva cosa stava pensando la gente dell’Alleanza degli Sciamani. Non si era dimenticato dello scopo della sua visita al Dominio dell’Alleanza.

Così, dopo aver viaggiato per un po’, Chu Feng arrivò alla foresta delle foglie di bambù cadute. Il Sect era uguale a prima, non c’erano stati molti cambiamenti.

Chu Feng non allertò nessuno. Data la situazione, era meglio avere meno contatti possibili con gli altri. Altrimenti avrebbe rischiato di coinvolgerli in futuro.

Così arrivò furtivamente di fronte alla caverna che conteneva la bara di cristallo.

La bara di cristallo era stata nascosta da Hong Qiang con una formazione di occultamento. Senza la chiave, era molto difficile rivelare la bara di cristallo.

Tuttavia Chu Feng fece un cenno di fronte alla barriera. Poi lo spazio vuoto davanti a lui iniziò a cambiare e ondeggiò come la superficie di un lago. Presto la bara di cristallo e la lapide apparirono.

Chu Feng aveva sciolto la formazione senza usare la chiave che gli era stata data da Hong Qiang. Dopotutto era uno Sciamano dal Marchio del Drago. Le tecniche di Hong Qiang non sarebbero state capaci di fermarlo.

Quando guardò la bara di cristallo e vide la donna splendida che sembrava una fata celeste, Chu Feng si emozionò.

Quando l’aveva vista per la prima volta, era stato estremamente debole. Allora i Martial Emperor erano figure irraggiungibili.

Tuttavia adesso era capace di uccidere Martial Emperor di secondo livello. Inoltre sapeva anche il nome di questa donna, era Duan Qirou.

“Senior Duan, mi dispiace proprio. Non dovrei disturbare il suo riposo, ma mi può proprio aiutare e così non ho altra scelta.”

“Inoltre, se potessi vedere tutto questo dal cielo, anche lei vorrebbe riunirsi con Senior Duan, vero?”

Chu Feng prima si inchinò di fronte al cadavere di Duan Qirou. Dopotutto si era nascosta in questo posto. Non sarebbe stato un bel gesto muovere la bara.

Dopodiché Chu Feng attivò una formazione e, dopo averla finita, fece un lieve grido: “Dentro!”

Sia la bara di cristallo che la lapide finirono risucchiate nella formazione Spirit. Poi Chu Feng formò sigilli con le mani e la formazione cominciò a rimpicciolirsi. Si ridusse alle dimensioni di un palmo per poi entrare nel Sacchetto Cosmo di Chu Feng.

La bara di cristallo e la lapide erano estremamente straordinari. Probabilmente Martial Emperor di secondo livello ordinari non sarebbero riusciti a muoverle. Tuttavia era diverso per Chu Feng, dopotutto era uno Sciamano dal Marchio del Drago. Inoltre il Divino Diagramma dei Nove Spiriti conteneva molte potenti formazioni Spirit che erano estinte per gli altri. Così spostare questa bara di cristallo non sarebbe stato un problema per Chu Feng.

Le formazioni Spirit nel Divino Diagramma dei Nove Spiriti erano davvero miracolose, tra di esse c’era la formazione che aveva formato diverse centinaia di bestie feroci al Martial Emperor che Chu Feng aveva usato nell’Alleanza degli Sciamani e anche quella che aveva potuto rimuovere la bara di cristallo e la lapide. Erano metodi fuori dalla portata di un normale Sciamano.

Dopo aver recuperato la bara di cristallo, Chu Feng tornò frettolosamente alla Valle Nascosta del Mondo senza fermarsi. Tuttavia, prima di arrivare a destinazione, si fermò all’improvviso.

Usando gli Occhi Celesti, scoprì uno strato di formazioni percettive nascoste. Finché avesse continuato ad avanzare, avrebbe attivato le barriere. Allora qualcuno sarebbe venuto a sapere della sua posizione per un breve periodo di tempo.

“Cosa sta succedendo? Questa formazione non era qui prima.” Disse Ovetto.

“Lascia che la esamini con attenzione.” Chu Feng iniziò ad osservarla e scoprì che era attorno alla Valle Nascosta del Mondo. Sigillava sia il cielo che la terra. Finché avesse voluto tornare nella valle, Chu Feng sarebbe dovuto passare attraverso le formazioni percettive.

“Qualcosa non torna. Che qualcuno abbia preparato un’imboscata?” Disse Ovetto in allerta.

“Molto probabilmente. Chi pensi che sia?” Chiese Chu Feng.

“Sicuramente non i re delle mostruose bestie draconiche. Dopotutto solo Yaojiao Guang e Yaojiao Tingyu sanno che sei venuto qui. Non ti tradirebbero.”

“Non dovrebbero essere nemmeno i quattro clan. Non userebbero un trucchetto del genere. Ti avrebbero già circondato.”

“Così, da come la vedo, dev’essere qualcuno della Valle Nascosta del Mondo che sta complottando contro di te. Cosa ne pensi?” Disse Ovetto.

“Sono della stessa opinione. Dopotutto ho dei nemici anche nella Valle Nascosta del Mondo:” Rispose Chu Feng.

“Stai parlando di Song Yuheng? Ma non era Yin Gongfu il solo a sapere che sei partito?” Domandò Ovetto.

“Senior Yin non mi tradirebbe, mi fido di lui. Tuttavia Senior Yin non è stato il solo a vedermi lasciare il palazzo quel giorno.” Spiegò Chu Feng.

“Stai parlando del servo di Yin Gongfu?” Chiese Ovetto.

“Molto probabilmente è la spia di Song Yuheng.”

“È probabile. In tal caso, cos’hai intenzione di fare?” Chiese Ovetto.

“Sarebbe estremamente facile per me superarla, ma non lo farò.” Mentre parlava, Chu Feng avanzò e attivò la formazione.

“Ragazzo, hai intenzione di attirare il serpente fuori dalla sua tana?” Chiese con un sorriso raggiante Ovetto. Non era preoccupata per lui, aveva anzi un’espressione piena di aspettative.



