---
title: Capitolo 1853 - In Pugno
pubDate: 2024-07-26T13:36:02.195Z
tags:
    - mga
---

Dopo aver attivato la formazione Spirit, Chu Feng non rimase lì. Invece continuò a procedere verso la Valle Nascosta del Mondo.

Se fosse rimasto sul posto, sarebbe stato troppo ovvio il fatto che avesse scoperto la formazione Spirit. Solo continuando ad avanzare avrebbe fatto abboccare il nemico.

“Chi pensi ti tenderà questo agguato?” Chiese con curiosità Ovetto.

“Per quanto ne so, la persona più forte dalla parte di Song Yuheng è suo nonno. Se la mia ipotesi è corretta, dovrebbe essere suo nonno.” Disse Chu Feng.

“Lo credo anche io. Song Yuheng e suo padre sembravano proprio stupidi. Song Yuheng dev’essere riuscito ad ottenere il riconoscimento di Duan Jidao solo grazie a suo nonno.” Disse Ovetto.

“Per questo probabilmente dev’essere suo nonno il colpevole principale. Se potrò eliminarlo qui, allora annienterei un enorme ostacolo per il fratello Wushang.” Spiegò Ovetto.

“Oh, pensi solo a tuo fratello.” Ovetto arricciò le labbra. Le importava solo che Chu Feng ne traesse benefici e non era affatto preoccupata.

“Woosh!”

Non molto tempo dopo che Chu Feng continuò il suo viaggio, un’aura potente apparì dal nulla e coprì l’ambiente attorno, sigillandolo completamente. Era uno strato di formazioni che lo stava intrappolando.

Finché la formazione Spirit fosse stata presente, nessuno all’esterno si sarebbe accorto di cosa accadeva al suo interno, non importava quanta distruzione e devastazione ci sarebbero state.

“Ahah…” Chu Feng rise lievemente, poi rivolse lo sguardo verso sud-est. Finalmente il nemico si era mostrato per quello che era veramente. Stava attirando il serpente fuori dalla sua tana.

“Buzz!”

Chu Feng aveva lo sguardo fisso in una certa direzione. Lo spazio stava tremando lievemente. Poi un vecchio dallo sguardo davvero sinistro uscì da quella regione di spazio. Era proprio il nonno di Song Yuheng.

“Sapevi che ero qui?” Il vecchio era molto intelligente. Aveva scoperto immediatamente che c’era qualcosa di strano dalla reazione di Chu Feng.

“Perché non avrei dovuto?” Chu Feng sorrise con disprezzo. Aveva percepito che il suo avversario era al secondo livello del Martial Emperor. Era come aveva ipotizzato.

“Sei il nonno di Song Yuheng, vero?” Chiese Chu Feng. Aveva già capito l’identità del suo nemico.

“Come lo sapevi? Impossibile! Chi te l’avrebbe detto?!” Il nonno di Song Yuheng fu colto dal panico, temeva che le sue trame fossero state svelate. Chu Feng non l’aveva mai incontrato prima, eppure sapeva chi era. Questo lo preoccupava molto.

“Dirmelo? Non c’è bisogno che me lo dica qualcun altro. Quella formazione Spirit che hai creato prima era troppo ovvia. Solo uno sciocco non se ne sarebbe accorto.” Disse con derisione Chu Feng.

“No, impossibile! Come puoi aver individuato la mia formazione?” Il nonno di Song Yuheng mostrò un’espressione incredula.

“Ammetto che sei abbastanza capace. Sei uno Sciamano dal Marchio del Serpente notevole.”

“Tuttavia credi che uno Sciamano dal Marchio del Drago non possa notare le formazioni di uno Sciamano dal Marchio del Serpente?” Mentre parlava, Chu Feng alzò la mano destra ed emise un po’ di potere dal suo indice.

Il potere Spirit dorato e appariscente assomigliava ad un serpente che nuotava e spiraleggiava attorno al dito di Chu Feng. La sua energia era piena di marchi del drago.

“Tu!!! Sei uno Sciamano dal Marchio del Drago?! Come… come può essere?! Come può essere?!!” Il nonno di Song Yuheng era sbalordito. Dato che conosceva le tecniche Spirit, naturalmente aveva capito con una sola occhiata il livello di Chu Feng.

Tuttavia non osava credere ai suoi occhi. Dopotutto era un’impresa senza precedenti diventare uno Sciamano dal Marchio del Drago per un giovane come Chu Feng.

“Non essere così scioccato. Stai solo vedendo la verità.” Disse con un sorriso Chu Feng.

“All’inizio volevo risparmiarti, ma in questo caso non ho altra scelta se non ucciderti.” Dopo essere stato colto dal panico, il nonno di Song Yuheng all’improvviso rivelò il suo intento omicida. Dopo essersi reso conto di quanto era spaventoso Chu Feng, ora aveva deciso di ucciderlo per troncare ogni problema futuro sul nascere.

“Avanti. Usa tutte le tue abilità. Fammi vedere quanto è potente la persona che ha osato ingannare Duan Jidao con dei resti falsi.” Chu Feng stese le braccia e sollevò il collo. Sembrava che lo stesse incoraggiando ad attaccarlo.

Vedendo quanto il giovane lo stava sottovalutando, l’espressione di Song Yuheng si irrigidì. Poi strinse i denti con rabbia e rivelò un’enorme ascia cremisi. Era un Armamento Imperiale Incompleto. Con un cenno dell’arma, un raggio cremisi puntò verso Chu Feng per farlo a pezzi.

“Woosh!!”

Il nonno di Song Yuheng non si stava trattenendo minimamente. Il suo fendente era così potente che, figuriamoci i Semi Martial Emperor di ottavo livello ordinari, perfino Martial Emperor ordinari di secondo livello sarebbero stati uccisi da quel colpo.

“Buzz!!”

Proprio quando il raggio cremisi fu sul punto di raggiungere Chu Feng, apparì un’increspatura nello spazio di fronte al giovane. Quando il fendente rosso entrò in contatto con l’increspatura, scomparì come se fosse sprofondato nell’oceano.

“Cosa?!!” Il nonno di Song Yuheng ne fu profondamente scioccato. Il suo viso già pallido cominciò ad illividirsi. Era sempre più inquieto. Questo perché si era reso conto sempre di più che il giovane davanti a lui sarebbe stato un osso duro.

Il nonno di Song Yuheng strinse gli occhi. Gridò: “Mi rifiuto di crederci!” e poi alzò di nuovo l’ascia per menare un altro fendente.

“Rumble!!”

Perfino il vuoto cominciò a tremare. Una potenza opprimente arrivò all’istante di fronte a Chu Feng. Ma questa energia opprimente naturalmente non era in grado di ferirlo.

Mentre questo assalto non poteva fare del male a Chu Feng, l’ascia dorata che stava volando verso il giovane non poteva essere sottovalutata. Non era un fendente ordinario, era un Tabù Terrestre. Il nonno di Song Yuheng aveva usato il suo Armamento Imperiale Incompleto per sfoderare il suo asso nella manica.

“Buzz!”

Tuttavia, anche se il suo fendente era molto più forte di quello di prima, scomparì nel nulla proprio come quello precedente.

“No… impossibile!” Il nonno di Song Yuheng strinse l’enorme ascia e iniziò ad attaccare ripetutamente. Poi guardò Chu Feng con un’espressione sbalordita. Sembrava incapace di accettare cos’era appena accaduto.

“Hai finito? Non hai altre tecniche da usare? Sigh… a quanto pare sei solo a questo livello.” Chu Feng scosse la testa con delusione.

“Woosh!!”

Il nonno di Song Yuheng si girò all’improvviso e iniziò a fuggire.

“Ora stai cercando di scappare? Temo che sia troppo tardi.” Mentre parlava, Chu Feng fece un cenno e uno strato di potere Spirit apparì di fronte al nonno di Song Yuheng, bloccandolo. Chu Feng disse: “Naturalmente eri destinato a non poter fuggire dal momento in cui hai scelto di rivelarti.”

Chu Feng lo guardò pieno di disprezzo. Il nonno di Song Yuheng si era lambiccato il cervello e aveva pianificato meticolosamente il suo agguato. Eppure non si era accorto di essere caduto già sotto il controllo di Chu Feng.

“Cos’hai intenzione di fare? Se oserai toccarmi, Lord Duan Jidao non te la farà passare liscia.” Lottando nella formazione Spirit di Chu Feng, il vecchio rivelò un’espressione malevola e iniziò a minacciarlo.



