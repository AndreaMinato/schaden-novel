---
title: Capitolo 1856 - Il Furioso Duan Jidao
pubDate: 2024-07-26T16:36:02.197Z
tags:
    - mga
---

“Putt!!”

Duan Jidao si stava inginocchiando di fronte alla bara di cristallo. I suoi occhi erano pieni di profonda emozione mentre guardava il corpo di Duan Qirou.

All’inizio, a parte Chu Feng, tutti gli altri furono stupiti dalla sua reazione.

Presto Song Yuheng e gli altri scoprirono che la donna nella bara indossava lo stesso abito che aveva replicato il nonno di Song Yuheng.

“Come può essere?” Il vecchio era completamente stupefatto. Lui che era riuscito a rialzarsi con grande difficoltà, cadde direttamente sul suo posteriore. Era sbiancato.

Prima era rimasto confuso per tutto il tempo da come Chu Feng era sicuro che i resti di Duan Qirou fossero falsi. Ora finalmente si era reso conto che il giovane aveva scoperto la tomba vera.

Dopo aver provato una grande emozione, Duan Jidao all’improvviso chiese: “Dove hai ottenuto i resti di Qirou?”

“Senior Duan, è una lunga storia. È disposto ad ascoltarla?” Disse Chu Feng.

“Sì, dimmi tutto fin dall’inizio.” Duan Jidao annuì ripetutamente. Voleva sapere cos’era accaduto.

Chu Feng iniziò a riferire cos’era successo, come aveva incontrato i resti di Duan Qirou nella Foresta di Bambù delle Foglie Cadute e come aveva trovato il poema e le scritte sulla lapide lì.

Chu Feng non nascose nulla.

“Assurdo!”

Dopo aver saputo cos’era successo, Duan Jidao si infuriò. Prima diede un colpo di palmo e distrusse i resti falsi di cui aveva fatto tesoro per molti anni, poi stese una mano e attirò a sé il nonno di Song Yuheng, costringendolo ad inginocchiarsi a terra.

“Lord Duan, per favore mi ascolti. Quel Chu Feng mi sta accusando ingiustamente, mi sta accusando ingiustamente. I resti che le ho presentato sono quelli veri, sono i resti di Chu Feng ad essere falsi.” Il vecchio stava ancora cercando di tirar fuori delle scuse.

“Osi ancora ingannarmi? Quella bara di cristallo è qualcosa che mi ha chiesto Qirou in passato. Ha detto che sarebbe stata il nostro luogo di riposo in futuro.” Duan Jidao era così infuriato che la sua barba si era drizzata e il suo corpo stava tremando violentemente. Era evidente quanto fosse arrabbiato.

Aveva capito che erano i veri resti da quando aveva visto la bara di cristallo, eppure il nonno di Song Yuheng stava ancora insistendo che erano falsi. Come poteva tollerarlo?

“Mio signore, non oserei, non oserei ingannarla. Sono leale e devoto. Io…” Naturalmente il vecchio avrebbe rifiutato di ammettere di averlo ingannato. Così continuò a giustificarsi.

“Chiudi la bocca!” Duan Jidao diede un colpo di palmo. “Boom” il sangue schizzò e il nonno di Song Yuheng fu ridotto in poltiglia.

“Ah?!!!!” Song Yuheng e suo padre rimasero sbalorditi.

Solo dopo molto tempo Song Yuheng riuscì a reagire. Per sopravvivere, strisciò frettolosamente verso Duan Jidao e cominciò a prostrarsi implorando perdono: “Lord Duan, per favore mi risparmi, per favore mi risparmi! Prenda in considerazione quanto sono stato leale e devoto in tutti questi anni e risparmi la mia vita e quella di mio padre. Non oserò mai più ingannarla, mai più.”

“Cosa? Anche voi due eravate coinvolti?” Duan Jidao rivolse il suo sguardo furioso verso Song Yuheng.

“Questo… Lord Duan, io, io…” Solo in quel momento Song Yuheng si rese conto di aver commesso un grave errore. Voleva spiegarsi, ma non sapeva come fare.

Dalla reazione spaventata del giovane era evidente che sapesse la verità.

Così erano stati tutti e tre ad ingannarlo insieme.

“Mi sono fidato di tutti voi invano. Ero davvero cieco.” Duan Jidao diede un altro colpo di palmo. Anche Song Yuheng e suo padre furono annientati, e accompagnarono Song Chenghong.

“Ahahah, troppo divertente. Quel Song Yuheng è stato proprio incredibilmente stupido.” Nello spazio degli spiriti, Ovetto stava ridendo.

Chu Feng sorrise scuotendo la testa. Sapeva che, anche se l’inganno di Song Chenghong era stato rivelato, Duan Jidao avrebbe potuto risparmiare Song Yuheng e suo padre prendendo in considerazione la loro lealtà passata. Dopotutto Duan Jidao non avrebbe pensato che fossero coinvolti anche padre e figlio.

Tuttavia, colto dal panico, Song Yuheng aveva detto la verità. Naturalmente Duan Jidao sarebbe stato furioso e non avrebbe risparmiato nemmeno lui e suo padre.

Si poteva dire che Song Yuheng avesse causato la sua morte e quella di suo padre. Era stato davvero stupido.

“Qirou, ti ho deluso. Non solo ho causato la tua morte, non sono nemmeno riuscito a trovare i tuoi resti. Ho perfino creato una lapide per i resti falsi pensando che fossi tu. Volevo seppellirmi nella stessa tomba di quei resti dall’identità sconosciuta. Io…”

Duan Jidao arrivò di fronte alla bara di cristallo. Sopraffatto dall’emozione, stava piangendo.

“Sembra che sia un uomo davvero passionale. Non c’è da meravigliarsi che sia stato ingannato e sfruttato da Song Chenghong.” L’opinione di Ovetto migliorò lievemente vedendolo reagire in questo modo.

Ovetto aveva grandi capacità di osservazione, aveva capito che la sua reazione non era finta. Amava davvero Duan Qirou.

Altrimenti come avrebbe massacrato il suo intero clan perché era arrabbiato per la sua morte?

Nonostante la sua decisione di eliminare il suo intero clan fosse incomprensibile, in questo mondo egoista, quanti sarebbero stati capaci di fare una cosa del genere per una sola donna?

Mentre sembrava un’azione estrema, mostrava che Duan Jidao era un uomo passionale.

Dopo molto tempo, Duan Jidao si avvicinò a Chu Feng con un’espressione grata. “Amico Chu Feng, non so davvero come ringraziarti. Se non fosse stato per te, non… non avrei mai potuto accompagnare Qirou.”

“Senior, non dica così. Ho solo fatto ciò che dovevo.”

“Inoltre non dovrebbe essere così afflitto. Ho sempre pensato che la fondatrice della foresta di Bambù delle Foglie Cadute fosse… senior Duan Qirou.”

“Se è stata fondata da lei, significa che non è stata uccisa a causa sua. Invece ha soltanto lasciato il clan Duan. Così… non ha causato la sua morte.” Disse Chu Feng.

“Giusto mio signore. Il suo corpo è completamente intatto, non assomiglia ai resti di qualcuno che è stato ucciso.” Disse Yin Gongfu.

“Qirou, così non sei stata uccisa dalla gente della famiglia Duan? Ti sei suicidata?” Duan Jidao riuscì a reagire. Iniziò ad osservare con attenzione il corpo di Duan Qirou con le sue tecniche Spirit, avrebbe potuto determinare la causa e il momento della sua morte.

Così determinò che Duan Qirou era morta dopo che aveva annientato il clan Duan. Inoltre era morta perché si era suicidata e non era stata uccisa. Inoltre si era suicidata dopo aver saputo che il suo amato era scomparso completamente da questo mondo, nel momento in cui tutti avevano pensato che fosse morto.

Da questo poteva immaginarsi che si fosse suicidata per lui. Duan Qirou aveva voluto accompagnarlo nella morte.

Era proprio questo profondo affetto, insieme ad una combinazione di fattori, ad aver causato una tale tragedia.



