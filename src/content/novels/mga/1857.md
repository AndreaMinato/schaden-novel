---
title: Capitolo 1857 - Tramandare il Potere a Jiang Wushang
pubDate: 2024-08-07T23:13:16.558Z
tags:
    - mga
---


Tuttavia… Duan Jidao non riuscì ad accettare questa verità. Non solo aveva annientato ingiustamente tutto il suo clan, aveva causato il suicidio della sua amata perché era scomparso dopo.


Se non fosse scomparso, allora forse Duan Qirou un giorno lo avrebbe cercato. Allora si sarebbero potuti riunire.


Sfortunatamente non era mai successo. A causa dei suoi impulsi e della sua depressione, aveva provocato la morte del suo clan e della sua amata. Pensando a tutto questo, Duan Jidao provò un enorme dolore .


Nonostante questo, riuscì a ricomporsi velocemente. Di fronte a Chu Feng e agli altri, creò personalmente una tomba per Duan Qirou e la seppellì.


“Senior Duan, anche questo faceva parte dei resti di senior Duan Qirou.”


Chu Feng tirò fuori la lapide incisa personalmente dalla donna e la consegnò a Duan Jidao.

“Anche questo è qualcosa che Qirou mi ha chiesto un tempo. Ha detto… che anche se fossimo morti, dovevamo essere seppelliti insieme. Allora avremmo usato quella bara e questa lapide.” Vedendola, Duan Jidao si ricordò dello splendido passato che aveva avuto con la sua amata.

“Qirou, lasciamo il passato al passato. Non rimarrai più sola, presto mi unirò a te.” Disse Duan Jidao guardando la lapide. Nel momento in cui disse queste parole, non mostrava più un’espressione piena di senso di colpa e vergogna, invece rivelò un’espressione felice. C’era profondo desiderio nel suo sguardo.

Mentre le persone ordinarie temevano la morte, per Duan Jidao… era un modo per liberarsi.

“Mio signore, la prego, deve accettare la situazione e andare avanti.” Yin Gongfu fu colto dal panico. Pensava che Duan Jidao avesse intenzione di suicidarsi per accompagnare Duan Qirou.


“Gongfu, da quando ho pensato che Qirou fosse morta, non ho mai più voluto continuare a vivere. Capisci cosa intendo?” Duan Jidao lo guardò. Poi osservò la formazione dell’eredità e disse: “Il solo motivo per cui ho continuato a vivere come un morto che cammina è perché non volevo deludere il Lord Imperatore Huang. Così ho dovuto farmi forza per continuare.”


Dopo aver detto questo, Duan Jidao guardò Jiang Wushang e disse: “Wushang, entra nella formazione.”


Jiang Wushang si irrigidì. Era così entusiasta da essere rimasto sbalordito. Era stato davvero sorprendente per lui.

“Wushang, perché rimani lì impalato? Lord Duan ti sta dicendo di entrare nella formazione per accettare la sua stirpe.” Disse Yin Gongfu con un sorriso.


“Subito, la ringrazio mio signore, la ringrazio mio signore.” Jiang Wushang era così entusiasta che divenne incoerente. Tuttavia entrò frettolosamente nella formazione dell’eredità e si distese lì. Nel momento in cui lo fece, si girò verso Chu Feng con uno sguardo pieno di gratitudine. Sapeva… che aveva potuto ottenere questa opportunità solo grazie a lui.


Un tempo possedeva solo una stirpe reale. Era solo per via di Chu Feng che era riuscito ad ottenere la sua stirpe imperiale. E ora… avrebbe ereditato la stirpe dell’Imperatore Huang. Era tutto grazie a Chu Feng.

Dopo che entrò nella formazione, Duan Jidao si sedette a gambe incrociate e iniziò a passare la sua forza al giovane.


Questo processo era completamente diverso rispetto ad una normale conversione di una stirpe reale in una imperiale.


Stava passando il suo potere a Jiang Wushang, così, una volta che fosse iniziato il rituale, la sua forza avrebbe iniziato ad indebolirsi.

In quel momento Chu Feng percepì la coltivazione di Duan Jidao.


Martial Emperor di settimo livello. Il potere senza precedenti del vecchio era davvero al settimo livello.


“Così potente. Non c’è da meravigliarsi che i tre palazzi lo temano, e che perfino i quattro clan non possano fargli nulla.” Chu Feng sussultò con ammirazione.


Pensandoci, i capi dei quattro clan imperiali erano solo Martial Emperor di terzo livello e perfino i loro Sommi Anziani che stavano per morire erano solo al quarto livello.


Eppure Duan Jidao era al settimo livello, era evidente che la sua reputazione non fosse immeritata.

Così, Chu Feng determinò che il vecchio doveva essere uno degli esperti più formidabili nella Terra Sacra delle Arti Marziali, se non il più potente.


Allora, se Duan Jidao non fosse stato colto da quell’imprevisto e non fosse caduto in una profonda depressione, se avesse continuato ad allenarsi non sarebbe stato impossibile per lui diventare il guerriero più potente nella Terra Sacra delle Arti Marziali.


Pensando a questo, Chu Feng provò rimpianto. Duan Jidao era stato proprio deriso dal fato. Aveva destato l’invidia di tutti dopo aver ottenuto l’eredità dell’imperatore Huang, eppure il suo destino era stato tragico.


“Ghhh!!”


Proprio in quel momento, Jiang Wushang emise un lieve gemito, poi rivelò un’espressione di dolore e il suo corpo cominciò a tremare lievemente.

“Oh no, la coltivazione di Wushang è troppo debole. Non può sopportare il potere della stirpe del Lord Imperatore Huang.” Duan Jidao iniziò ad accigliarsi.


“Lord Duan, cosa facciamo allora?” Chiese preoccupato Yin Gongfu.


“Se instillassi forzatamente il potere del Lord Imperatore Huang, probabilmente gli costerebbe la vita. Non solo, avrei esaurito inutilmente il suo potere.”


“Possiamo solo fare un altro tentativo. Se Wushang non può davvero tollerarlo, potremo solo cercare un altro candidato.” Il tono di Duan Jidao era immpotente.


Voleva proprio passare il suo potere a Jiang Wushang. Non solo stimava il giovane, voleva anche tramandare l’eredità dell’Imperatore Huang il più presto possibile. Allora avrebbe completato la sua missione e avrebbe potuto accompagnare la sua amata.

Eppure Jiang Wushang non poteva sopportare il suo potere. Così non aveva altra scelta se non cercare un nuovo candidato. Significava che… avrebbe dovuto continuare a vivere come uno zombie per ancora più tempo. Naturalmente Duan Jidao non lo desiderava.


“Senior, è vero che la coltivazione di Wushang è relativamente debole. Ma sento che questa reazione sia… correlata anche a questa formazione.”


“Questa formazione dell’eredità non può attenuare la natura feroce di questa stirpe.”


“Conoscerei una formazione capace di farlo, posso fare un tentativo?” Chiese Chu Feng.


“Amico Chu Feng, non devi essere così riservato. Se hai un metodo per farlo, fai pure un tentativo.” Disse Duan Jidao.

“Sì.” Dopo aver parlato, Chu Feng si sedette a gambe incrociate e cominciò a creare un’altra formazione sopra quella dell’eredità di Duan Jidao.


Chu Feng lo fece con estrema naturalezza. Presto la completò, il dolore di Jiang Wushang si alleviò e il suo colorito divenne roseo. Il potere della stirpe di Duan Jidao si stava infondendo facilmente in lui.


“Amico Chu Feng, questa tua formazione è davvero miracolosa. Sembra che anche tu abbia incontrato un’enorme occasione fortuita.” Duan Jidao era estremamente contento e iniziò a lodarlo. Nemmeno lui sapeva che formazione Spirit avesse creato Chu Feng.


Tuttavia non si disturbò a chiedere informazioni al riguardo, era certo che Chu Feng avesse avuto un incontro fortuito. Altrimenti sarebbe stato impossibile per lui conoscere una formazione Spirit così miracolosa.


In effetti… era davvero così.





