---
title: Capitolo 1858 - Si mette male
pubDate: 2024-07-26T18:36:02.198Z
tags:
    - mga
---

Anche se il problema di Jiang Wushang era stato risolto, il processo della trasmissione dell’eredità doveva essere comunque fatto lentamente.

In un batter d’occhio passò un intero mese. In questo periodo di tempo, la coltivazione di Jiang Wushang era passata dal primo al settimo livello del Semi Martial Emperor. Era solo di un grado inferiore a Chu Feng ora.

Si poteva dire che fosse proprio miracoloso un cambiamento del genere.

Tuttavia, mentre Jiang Wushang aveva fatto dei miglioramenti così enormi, Duan Jidao era finito in una situazione tragica.

In un solo mese, era diventato pelle ed ossa. Era invecchiato così tanto da aver perso metà dei capelli. Innumerevoli rughe avevano riempito la sua pelle e il suo colorito era diventato bianco come la carta. Sembrava un uomo morto.

Non solo, la sua coltivazione era diminuita di un livello. Al momento la sua salute era estremamente debole.

Tutto questo era stato causato dalla trasmissione del sangue che aveva ereditato. In altre parole, Jiang Wushang stava ottenendo ciò che stava perdendo Duan Jidao.

“Hu…” Alla fine Duan Jidao si fermò. Non perché Jiang Wushang non potesse accettare altra energia, ma perché gli mancavano le forze e doveva riposare per un po’ prima di poter continuare. Altrimenti sarebbe morto prima di finire la trasmissione dell’eredità.

“Lord Duan, sta bene?” In quel momento Yin Gongfu accorse e lo sostenne. Era pieno di preoccupazione, al momento Duan Jidao era davvero troppo debole.

“Sto bene, sto bene.” Anche se era in pessime condizioni, Duan Jidao era molto contento. Guardò Chu Feng e disse: “Amico Chu Feng, è tutto grazie al tuo aiuto. Altrimenti non avrei potuto passare tutto il potere della mia stirpe a Wushang in una volta.”

“Sembra che dovrò farlo solo altre due volte prima di passare completamente l’eredità del Lord imperatore Huang a Wushang.”

“Dopo che finirò questa missione, potrò andare ad accompagnare Qirou in pace.” Mentre parlava, Duan Jidao guardò Chu Feng con gratitudine. Era grazie a Chu Feng che aveva potuto completare prima la sua missione.

“Senior Duan, mi sta lusingando. Ho solo fatto ciò che dovevo.” Anche se sapeva che Duan Jidao sarebbe morto prima o poi, lo metteva a disagio vederlo così.

Anche se non conosceva da molto tempo Duan Jidao, sapeva che era un uomo buono e leale. Il suo senso di responsabilità era estremamente forte. Altrimenti non avrebbe persistito a vivere per così tanto tempo. Aveva fatto tutto quello che poteva per trovare un successore per il potere dell’Imperatore Huang.

“Lord Duan, mi dispiace.” Jiang Wushang uscì dalla formazione e poi si inginocchiò a terra con un tonfo. Lacrime scorrevano dai suoi occhi. In quel momento provava molta vergogna e sensi di colpa. Dopotutto era a causa sua che Duan Jidao era finito in condizioni del genere.

“Wushang, rialzati presto. Non c’è bisogno che ti senti in colpa. Mi hai solo aiutato ad esaudire il mio desiderio.” Duan Jidao lo aiutò a rialzarsi.

“La ringrazio mio signore. Non mi dimenticherò mai della sua enorme grazia e gentilezza.” Jiang Wushang era ancora commosso.

“Non devi ringraziarmi. Se vuoi ringraziare qualcuno, dovresti ringraziare tuo fratello Chu Feng. Se non fosse stato per lui, avrei passato stupidamente il preziosissimo sangue del Lord Imperatore Huang a Song Yuheng.” Duan Jidao iniziò a sorridere con amarezza e vergogna.

In quel momento, sia Jiang Wushang che Yin Gongfu rivolsero gli sguardi verso Chu Feng. Perfino Yin Gongfu era molto grato a lui. Se Chu Feng non fosse intervenuto, ci sarebbero state conseguenze impensabili.

“Rumble!!”

“Rumble!!”

Proprio in quel momento risuonarono rimbombi da fuori.

Yin Gongfu e gli altri sussultarono. Era evidente che qualcuno stesse attaccando questo posto.

“Sono i Re delle Mostruose Bestie Draconiche?” Chu Feng poteva vedere la situazione fuori usando gli Occhi Celesti.

Chu Feng non si sarebbe mai immaginato che Yaojiao Guang avrebbe condotto qui un esercito. Non solo, c’erano perfino due Anziani della Fazione della Guerra.

A parte alcune figure importanti della loro razza, c’era anche un esercito di diverse migliaia di soldati, tutti con elmi e armature.

I più deboli erano Martial King, al picco del loro stadio. La maggior parte erano Semi Martial Emperor.

Mentre la maggior parte di loro erano in file ordinate in forma umana, una piccola porzione si erano trasformati in bestie enormi.

Solo guardarle avrebbe fatto provare terrore.

“Sono davvero i Re delle Mostruose Bestie Draconiche? Perché verrebbero qui a causare guai?”

Anche Yin Gongfu aveva un metodo speciale che gli permetteva di vedere cosa succedeva fuori.

Normalmente avrebbe cercato di persuadere gentilmente i Re delle Mostruose Bestie Draconiche senza combattere. Tuttavia oggi erano insolitamente arrabbiati.

Dopotutto Duan Jidao al momento era estremamente debole. Questo rendeva di pessimo umore Yin Gongfu, che si arrabbiò vedendo i re delle mostruose bestie draconiche.

Così non si disturbò a rivolgersi a loro con gentilezza, invece radunò tutti gli esperti nella Valle Nascosta del Mondo e si precipitò fuori con l’intenzione di affrontarli direttamente.

Anche se le truppe della Valle Nascosta del Mondo erano ad un livello completamente diverso in confronto ai re delle mostruose bestie draconiche, erano disposti a combattere fino alla morte.

Chu Feng naturalmente non desiderava che combattessero fino alla morte. Così seguì Yin Gongfu con l’intenzione di mediare la situazione. Vedendo che il giovane li aveva seguiti fuori, Hong Qiang lo accompagnò.

Dopo che Yin Gongfu comparì, gridò con rabbia: “Yaojiao Guang, che intenzioni hai? Non siamo giunti ad un accordo, perché vi state rimangiando la parola data?” Non c’era più traccia dell’amichevolezza mostrata in passato.

“Yin Gongfu, ceh assurdità stai dicendo? Sono venuto qui a trovare l’amico Chu Feng. Solo che vi siete tutti rifiutati di lasciarmi entrare. Per questo ho finito con l’attaccare la tua barriera difensiva in modo da farvi uscire.” Disse Yaojiao Guang.

“Cosa? Trovare Chu Feng?” Yin Gongfu ne fu confuso. A quanto pareva i re delle mostruose bestie draconiche non stavano cercando di riconquistare il territorio perduto, ma di trovare Chu Feng.

In quel momento Chu Feng arrivò di fronte a Yaojiao Guang e chiese: “Senior Yaojiao Guang, è successo qualcosa?”

“Meno male che sei qui Chu Feng, sì. Ci sono due pessime notizie per te.” Disse con emozione Yaojiao Guang.

Chu Feng si rese conto che la situazione si stava mettendo male, così chiese di nuovo: “Cos’è accaduto esattamente?”

“Baili Xuankong è stato catturato dai quattro grandi clan imperiali.” Disse Yaojiao Guang.

“Ha detto che il mio antenato è stato catturato? Davvero?” Perfino Chu Feng fu colto dal panico.

“Esatto. Ora molti nella Terra Sacra delle Arti Marziali sono venuti a sapere della questione. Non è più un segreto.” Disse Yaojiao Guang.

“Ma perché sarebbe stato catturato?” Chu Feng era confuso.

“Nemmeno io so esattamente com’è stato catturato. Ma è stato comunque catturato e così anche il capo della tua montagna del Legno Turchese, la maggior parte degli Anziani e molti discepoli. Si dice che fossero tutte persone che avevano buoni rapporti con te.”

“Ora i quattro grandi clan imperiali hanno diffuso la notizia. Vogliono che tu raggiunga il clan imperiale Ximen entro un mese di tempo. Altrimenti uccideranno Baili Xuankong e gli altri.” Disse Yaojiao Guang.

“Maledizione!” Chu Feng strinse i pugni. Perché sarebbero stati catturati tutti all’improvviso? Come sapevano dei rapporti che avevano con queste persone?

C’era solo una possibilità, un traditore era apparso nella loro montagna del Legno Turchese. Qualcuno doveva aver venduto informazioni su di loro.

Inoltre il traditore doveva ricoprire una posizione molto elevata, se non altro doveva appartenere alla Sacra Assemblea del Legno Turchese, altrimenti non avrebbe saputo dell’esistenza di Baili Xuankong.



