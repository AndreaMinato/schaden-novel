---
title: Capitolo 186 - Rilasciare la Tigre nella sua Montagna
pubDate: 2024-05-30T08:13:16.358Z
tags:
    - mga
---


CAPITOLO SPONSORIZZATO ringraziamo akisame!
24 Capitoli in coda 0/3€
-Schadenfreude


Chu Feng aveva calpestato il membro del clan Jie, era un'azione davvero audace.


Questo sbalordì il giovane robusto e la ragazza attraente, le loro espressioni erano più stordite che mai, ma provavano per lo più paura. Dopotutto stavano accompagnando Chu Feng e anche loro ne sarebbero rimasti coinvolti.


"Fratello, puoi risparmiarlo?" Il membro leggermente più alto del clan Jie non attaccò, ma pregò rispettosamente Chu Feng.


Naturalmente non l'aveva attaccato per un motivo molto semplice, dopo aver visto la potenza e i metodi di Chu Feng, sarebbe stato un suicidio per lui.


"Se lo risparmiassi, lui risparmierebbe me?" Disse sorridendo freddamente Chu Feng.


"Fratello. Io, Jie Chuan, giuro che non farò nulla riguardo alla questione di oggi. Se il mio fratello minore, Jie Heng, oserà cercare di provocare dei guai, non dovrai fare nulla, lo disciplinerò io stesso."


Garantì il giovane più alto alzando la mano. Aveva anche mostrato la sua aura, era un esperto al sesto livello dell'Origin realm.


Chu Feng si accigliò lievemente. Era in una situazione un po' difficile. All'inizio aveva intenzione di ucciderli e derubarli perché, visto che erano riusciti a sfuggire alla sonda del Potere Spirit di Chu Feng, di sicuro avevano dei tesori sui loro corpi.


Tuttavia aveva visto la sincerità nello sguardo di Jie Chuan e il motivo per cui l'uomo aveva emanato la sua aura non era per mostrare la sua forza ma per mostrare le sue buone intenzioni. Permetteva a Chu Feng di vedere il suo potere.


"Fratello, mio fratello ti ha parlato scortesemente prima, quindi per favore prendi questo come compenso."


Jie Chuan prese il suo Sacchetto Cosmo e quello di suo fratello, dopo averne tirato fuori due Bussole degli Spiriti, li diede a Chu Feng.


Il ragazzo accettò il dono e, dopo aver sondato il lor interno, scoprì che c'erano decine di Perle Origin al loro interno e anche delle medicine. Per le persone normali erano oggetti molto costosi, ma non erano troppo preziosi per Chu Feng.
Tuttavia il ragazzo non poté davvero arrabbiarsi con Jie Chuan perché era una persona a cui piaceva essere persuasa e non minacciata.


Chu Feng prese gli oggetti dei due Sacchetti Cosmo e li mise nel suo. Dopodiché restituì i due Sacchetti Cosmo vuoti a Jie Chuan per poi lasciare che Jie Heng si rialzasse da terra dicendo:"Hai un buon fratello."


Ti ucciderò!" Dopo essere stato liberato, voleva attaccarlo ancora come se fosse impazzito.


*bang*


Tuttavia, prima ancora che Chu Feng si muovesse, Jie Chuan schiaffeggiò suo fratello e lo rimproverò aspramente:"Non hai perso abbastanza faccia? Fatti da parte!"


Jie Chuan scagliò un calcio a Jie Heng facendolo volare per decine di metri. Nonostante Jie Heng fosse infuriato, non osava disubbidire a Jie Chuan. Dopo essersi rialzato, non disse nulla e si limitò a dare un'occhiataccia a Chu Feng prima di andarsene.


"Grazie per aver acconsentito. Anche se non può essere definita un'amicizia nata da uno scontro, se ci rincontreremo di nuovo in futuro ti inviterò a bere un po' di birra." Jie Chuan mise le mani a coppa sorridendo lievemente per poi raggiungere Jie Heng.


<em>Nota Traduzione: 不打不相識 "amicizia nata da uno scontro" letteralmente è "senza discordia, non c'è concordia".</em>


"Fratello Chu Feng, hai provocato un disastro!" Dopo che i due sparirono alla loro vista, il giovane robusto mostrò un'espressione terrorizzata.


"Non avresti dovuto lasciarli andare! Hai praticamente rilasciato la tigre nella sua montagna." La ragazza fu ancora più diretta.


"Se siete spaventati, potete scegliere di andarvene. Posso indicarvi la strada per tornare indietro." Disse sorridendo Chu Feng.


"Noi..."


I due rimasero in silenzio. Nonostante Chu Feng avesse fatto infuriare un grande nemico e fossero spaventati, l'attrazione nel superare il secondo stadio era ancora più grande. Dopotutto, se fossero riusciti a farlo, avrebbero potuto risparmiare i soldi che avrebbero usato per comprare il mantello bianco. Erano mille Perle Origin! Non era un piccolo numero.


"Se non siete spaventati, continuate. Vi proteggerò durante il viaggio attraverso questa Foresta Contorta." Dopo aver detto questo, Chu Feng continuò ad avanzare e i due lo seguirono.


Chu Feng conosceva i rischi nel rilasciare dei potenziali nemici. Specialmente dopo aver sperimentato i metodi del clan Jie nel nascondere la propria aura, Chu Feng camminò con cautela.


Da allora incontrarono pochi membri del clan Jie, tuttavia dopo aver squadrato Chu Feng e gli altri con un portamento orgoglioso, se ne andarono velocemente come se temessero che Chu Feng li avrebbe seguiti.


Dopo diverse ore di cammino, alla fine, quando il sole tramontò, uscirono dalla Foresta Contorta. Ricevettero un mantello bianco e anche un Seme di Frutto Spirit.


"Questa cosa può davvero salvare Ovetto?"


Guardando il seme verde grosso come una mandorla, Chu Feng sentì un po' di sospetti. Nonostante emanasse una strana energia, era molto debole e il ragazzo iniziò a dubitare.


Tuttavia, mentre guardava l'uscita vicina da cui poteva scorgere la Torre Fantasma Asura e pensando ai cambiamenti che avrebbe avuto il seme in seguito, Chu Feng uscì con decisione.


Quando il gruppo superò con successo la Foresta Contorta, allo stesso tempo i loro sguardi furono attratti da una torre antica lì vicina. Non era alta, aveva solo sei piani, ma aveva un aspetto particolare.


Sembrava un dente affilato che sporgeva da terra. Era completamente nera, ma sotto i raggi del sole che tramontava, emetteva delle strane luci scarlatte, come se l'essenza di colore nero avesse un mantello rosso sangue. Era piuttosto bizzarra.


Nonostante l'antica torre fosse un po' spaventosa, sembrava molto bella. Questo era il motivo per cui attraeva gli sguardi di tutti, era la leggendaria Torre Fantasma Asura.


In quel momento però era chiusa. Tutte le persone che volevano partecipare al terzo stadio dovevano aspettare in una piazza al di fuori della torre. Sarebbero entrati tutti allo stesso tempo quando l'ingresso si sarebbe aperto.


"La Torre Fantasma Asura. Mi piacerebbe molto entrare a dare un'occhiata." Il volto del giovane robusto era pieno di desiderio.


"Tu? Non pensarci nemmeno. Dopo essere entrato, la pressione del primo piano sarebbe sufficiente ad ucciderti." Disse la ragazza senza nemmeno preoccuparsi della sua reazione.


Il giovane non rispose perché ciò che aveva detto era vero.
I normali Sciamani non potevano entrare nella Torre Fantasma Asura. Ecco perché non aveva intenzione di entrarci.


"Fratello Chu Feng, ti auguro la migliore delle fortune al terzo stadio. ho sentito che il terzo piano può fargli crescere dei rami e delle foglie. Allora il seme Frutto Spirit aumenterebbe di molto il suo valore." La ragazza attraente diede il suo seme del Frutto Spirit a Chu Feng.


"So che puoi farcela. Ti aspetterò fuori e, dopo che avrai successo, vieni a trovarmi. Ti inviterò a fare una bella mangiata!"


Anche il giovane robusto diede il suo seme a Chu Feng, gli riferì anche un indirizzo. Era il posto in cui era alloggiato, al di fuori della Gilda del Mondo degli Spiriti.


Nonostante il seme del Mondo degli Spiriti fosse prezioso, grazie all'aiuto di Chu Feng avevano già ottenuto un mantello bianco gratuitamente e avevano risparmiato mille Perle Origin. Quindi provavano molta gratitudine per lui e, naturalmente, non avrebbero dato troppa importanza al Seme del Frutto Spirit.


Dopo che i due se ne andarono, anche Chu Feng entrò in piazza. Tutte le persone che si stavano preparando ad entrare nella Torre Fantasma Asura stavano aspettando lì. Quando il cielo si fosse oscurato, allora l'ingresso si sarebbe aperto e sarebbero potuti entrare.


Quando Chu Feng entrò in piazza, un paio di occhi pieni di intento omicida iniziarono a fissarlo.





