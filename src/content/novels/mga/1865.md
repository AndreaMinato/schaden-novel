---
title: Capitolo 1865 - Potenza Divina Impareggiabile
pubDate: 2024-07-27T01:36:02.200Z
tags:
    - mga
---

“Questo è l’aspetto spaventoso degli Sciamani, una sola persona porta un esercito con sé.”

“C’è bisogno che interveniamo? Solo Duan Jidao da solo sarà capace di annientare i quattro grandi clan.” Yaojiao Guang era davvero entusiasta. Da come la vedeva, il nemico era spacciato.

In effetti non era solo lui a pensarla così, praticamente tutti i presenti la pensavano in quel modo. Pensavano che Duan Jidao sarebbe riuscito ad eliminare i quattro grandi clan imperiali da solo. Perfino il nemico la pensava lo stesso.

“Se avessi saputo che stava per accadere. Non avrei permesso a Lord Duan di passarmi così velocemente il suo potere. Se fosse stato ancora al settimo livello, gli spiriti che avrebbe evocato sarebbero stati ancora più potenti. Lord Duan non sarebbe nemmeno dovuto intervenire probabilmente. Sarebbe riuscito ad annientare i quattro clan solo usando spiriti.” Jiang Wushang provò rimorso.

Chu Feng concordò tacitamente con ciò che aveva detto il suo amico. Stava pensando la stessa cosa in effetti.

La forza degli spiriti dipendeva dalla propria potenza. Più forte era uno Sciamano, più sarebbero stati potenti gli spiriti.

Gli spiriti si sarebbero sottomessi solo a potenti Sciamani. Questo valeva sopratutto per gli spiriti di alto livello, erano molto utilitaristici.

Anche se era molto potente, Duan Jidao sarebbe riuscito a domare solo spiriti più deboli di lui.

Era come aveva detto Jiang Wushang. Se Duan Jidao fosse stato ancora un Martial Emperor di settimo livello, gli spiriti disposti a sottomettersi a lui sicuramente sarebbero arrivati al quinto o perfino al sesto livello del Martial Emperor.

Tuttavia, visto che la sua coltivazione era diminuita, anche se possedeva ancora i contratti con spiriti al quinto o al sesto livello del Martial Emperor, non avrebbero accettato di combattere per lui.

In questa situazione, Duan Jidao aveva dovuto rimuovere i contratti e restituire loro la libertà. Dopotutto per uno Sciamano era pericoloso avere spiriti sleali.

Dopotutto, la maggior parte degli spiriti era leale solo perché ne avrebbe ricavato benefici. Pochissimi spiriti erano come Ovetto, che condivideva gioie e dolori con Chu Feng, e disposta perfino a sacrificare la vita per lui.

Inoltre, se non fosse stato per il fatto che Ovetto era stata sigillata nel corpo di Chu Feng dalla madre del giovane, allora, data la sua personalità, come sarebbe diventata leale e devota?

All’inizio Ovetto era stata disposta ad aiutarlo solo perché sarebbe morta se lui fosse perito. Lo aveva aiutato solo per tornaconto personale.

Con il tempo però aveva iniziato ad affezionarsi a Chu Feng. Questo era il motivo per cui era così leale e devota adesso. Era anche il motivo per cui Chu Feng non aveva cercato di evocare e fare contratti con altri spiriti. Da come la vedeva, gli spiriti che gli erano leali, spiriti che non erano forti, sarebbero stati solo un disturbo.

“Wushang, non devi biasimarti. Anche Lord Duan… ha le sue difficoltà visto che voleva passarti il suo potere così urgentemente.” Yin Gongfu consolò Jiang Wushang. Sapeva che Duan Jidao era afflitto da una malattia grave e incurabile. Anche se non si fosse suicidato, non sarebbe potuto continuare a vivere ancora a lungo. Per questo Duan Jidao aveva cercato un successore con tale urgenza.

“Rumble~~~”

“Rumble~~~”

 “Rumble~~~”

 “Boom, boom, boom, boom, boom, boom, boom~~~”

Proprio in quel momento risuonarono esplosioni incessanti e diverse onde d’urto d’energia seminarono il caos. I migliaia di spiriti avevano lanciato i loro attacchi. Usando le tecniche speciali del mondo delle fate, continuavano ad attaccare il forte del clan imperiale Ximen.

Tuttavia i quattro grandi clan imperiali evidentemente si erano preparati. La fortezza era protetta da una barriera che stava resistendo ai colpi degli spiriti.

I quattro clan però stavano usando tutte le loro forze per mantenerla, avevano iniziato a proteggerla con il potere dei loro Armamenti Imperiali.

Mentre gli spiriti stavano attaccando in continuazione e molti membri della giovane generazione e donne dei quattro clan stavano gridando di paura, Duan Jidao brandì il suo Armamento Imperiale e attaccò Ximen Baiyuan.

Ximen Baiyuan non poteva competere con l’avversario dopo aver perso l’energia instillata dagli altri.

Ogni volta che riceveva un attacco, sarebbe stato respinto di diversi metri. In un paio di scontri, il suo palmo fu diviso dalle collisioni e iniziò a sanguinare.

“Cielo, cosa… chi sta esattamente uccidendo chi adesso?”

La folla non voleva nemmeno battere gli occhi. Stavano provando un enorme stupore.

I quattro grandi clan imperiali avevano schierato un esercito così grande per uccidere Chu Feng, in effetti la maggior parte della folla presente pensava che il giovane non avrebbe nemmeno osato mostrarsi e, anche se l’avesse fatto, sarebbe stato solo un suicidio per lui.

Tuttavia non solo Chu Feng era venuto, aveva anche ridotto in condizioni miserabili i quattro grandi clan, senza lasciare loro altra scelta se non rintanarsi nella loro fortezza. Anche il più forte tra di loro, Ximen Baiyuan, era in netto svantaggio adesso.

Questa battaglia aveva superato ogni loro immaginazione, nemmeno Chu Feng e gli altri l’avevano previsto.

Oggi finalmente sperimentavano personalmente… la potenza impareggiabile di Duan Jidao!!!

“Maledizione!”

In questa situazione, Ximen Baiyuan non osò continuare a combattere. Iniziò a ritirarsi, stava cercando di tornare nel forte e sfruttare il potere della barriera protettiva per resistere.

“Ximen Baiyuan, non avevi detto che avresti preso il potere della mia stirpe? Perché non lo fai e invece scappi?” Duan Jidao non lo inseguì, invece si limitò a guardarlo scappare con freddezza. Il suo sguardo era pieno di disprezzo e derisione.

Come poteva Ximen Baiyuan osare rispondergli? Stava solo pensando a tornare velocemente nella fortezza, altrimenti sarebbe stato ucciso oggi. Anche se aveva fallito il suo ultimo tentativo di aumentare di livello in isolamento per estendere la durata della sua vita e ormai era vecchio, desiderava ancora continuare a vivere.

Questo perché se fosse morto, nessuno nei quattro grandi clan imperiali avrebbe potuto contendere con Duan Jidao. Non solo sarebbe morto, anche i quattro clan sarebbero stati annientati.

“Woosh!”

Tuttavia, proprio quando Ximen Baiyuan raggiunse la barriera protettiva e fu sul punto di passarci attraverso, una figura apparì all’improvviso di fronte a lui e lo bloccò.

Era Duan Jidao. In quel momento… un carattere dorato “imperiale” brillava sulla sua fronte. Il suo potere combattivo era aumentato di molto, in confronto a prima, era ancora più maestoso e formidabile.

Anche se erano entrambi al quinto livello, Ximen Baiyuan non poteva competere con Duan Jidao.

“Non dovresti poter attraversare la barriera, vero? Come hai fatto?” Duan Jidao fissò Ximen Baiyuan. Stava cercando di scoprire come stava passando oltre la barriera.

“Usando la mia stirpe imperiale. Sono un discendente dei quattro grandi clan imperiali. Tu non hai il nostro stesso sangue, così puoi scordarti di attraversarla.” Disse ad alta voce Ximen Baiyuan.

“Oh, allora è così.” Duan Jidao sorrise lievemente. Poi prese per il collo Ximen Baiyuan e lo sollevò.

In quel momento lo osservò e disse: “Guarda bene. Anche se non ho la vostra stirpe, posso comunque entrare nella fortezza del tuo clan imperiale Ximen.”

Dopo aver detto questo, strinse la lancia e infilzò la barriera.

“Boom!!”

Risuonò un rumore assordante e la protezione cominciò a tremare violentemente. Quando Duan Jidao ritirò la sua lancia, Ximen Baiyuan e gli altri sbiancarono.

Con un solo colpo di lancia, aveva lasciato un’enorme fessura nella barriera.



