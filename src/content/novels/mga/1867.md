---
title: Capitolo 1867 - Combattere contro i Quattro Capiclan da solo
pubDate: 2024-08-08T09:13:16.559Z
tags:
    - mga
---


“Woosh!”


Chi incontrava lo sguardo di Zhang Ming avrebbe tremato. Per schivare le sue occhiate, si allontanarono frettolosamente. In un istante rimase solo una persona.


L’uomo indossava un cappello a cono di bambù. Osservato dalla folla, si tolse lentamente il cappello e rivelò il suo vero aspetto. Era… Zhang Tianyi.


A quanto pareva la persona che credeva fermamente che Chu Feng sarebbe venuto era proprio lui.


Inoltre la sua coltivazione era completamente diversa rispetto a quando era stato alle pianure Gong Ba. Al momento… era già un Martial Emperor di secondo livello. Era stato fulmineo, la sua coltivazione era aumentata molto più velocemente rispetto a quella di Chu Feng.


Naturalmente era riuscito a fare così tanti progressi grazie all’eredità dell’Imperatore Gong. E anche questo era parzialmente grazie a Chu Feng.

“Il successore dell’Imperatore Gong! È il successore dell’Imperatore Gong, la persona che ha ottenuto il titolo di più forte della giovane generazione al raduno delle pianure Gong Ba, Zhang Tianyi!!!”


Molti tra la folla gridarono quando si rivelò, dopotutto Zhang Tianyi era molto famoso.


“Woosh!”


Zhang Tianyi non si disturbò a discutere con la gente attorno, invece balzò e arrivò accanto a Chu Feng e a Jiang Wushang.

“Ehi, fratello Wushang, ci sei anche tu? I tuoi progressi sono piuttosto veloci.” Disse Zhang Tianyi con un sorriso.

“Come potrei competere con te? Sei già al secondo livello del Martial Emperor.” Jiang Wushang gettò un’occhiata verso di lui e poi verso Chu Feng per poi dire: “Mi vergogno a morte di fronte a voi.”

“Sono riuscito ad arrivare al mio livello solo grazie a junior Chu Feng.” Disse Zhang Tianyi.


“Che… anche tu sia stato aiutato dal fratellone Chu Feng?” Chiese scioccato Jiang Wushang.

“Eh? Anche tu?” Anche Zhang Tianyi ne fu sbalordito.

“Precisamente.” Jiang Wushang annuì con un sorriso. Poi gli disse nell’orecchio: “Lascia che te lo dica di nascosto, al momento sono il discepolo di Lord Duan Jidao. Presto otterrò l’eredità dell’Imperatore Huang. E tutto grazie al fratellone Chu Feng.”


“Davvero?” Zhang Tianyi si riempì di gioia, poi guardò Chu Feng e disse: “Sei davvero il nostro grande benefattore.”

“Senior Zhang, non c’è bisogno di essere così cortesi. Non mi sarei mai aspettato che saresti riuscito a persuadere tuo padre.” Chu Feng sapeva che Zhang Ming non desiderava provocare i quattro grandi clan imperiali. Non voleva aiutare Chu Feng e cercarsi guai inutili. Questo perché se avesse aiutato Chu Feng una volta, allora avrebbe dovuto aiutarlo di nuovo la prossima volta anche se non lo avesse desiderato. Dopotutto, non sarebbe riuscito a rimanere neutrale. Così Chu Feng sapeva che era intervenuto grazie alla persuasione di Zhang Tianyi.

“No, non ho mai cercato di convincerlo. Sono solo scappato quando non prestava attenzione. Non mi aspettavo che mi avrebbe seguito qui.” Zhang Tianyi guardò suo padre che stava lottando con ferocia contro Ximen Baiyuan. Il suo sguardo era pieno di gioia. Dopotutto suo padre era venuto per lui. Così era estremamente contento e orgoglioso di lui.


“È solo grazie a te che Zhang Ming è venuto ad aiutarmi.”

“Detto questo, è iniziata una grande battaglia, fratelli. Chiacchieriamo dopo. Dato che siamo venuti qui, non possiamo rimanere con le mani in mano. Combattiamo.” Mentre parlava, Chu Feng brandì la Spada Celeste Immortale.

“Naturalmente. Dobbiamo combattere a volontà!!!” Mentre parlava, Zhang Tianyi fece un balzo all’improvviso. Chu Feng lo seguì.


Vedendo che i due stavano già facendo un massacro nel campo di battaglia, anche Jiang Wushang saltò e li seguì nel campo di battaglia. Anche se era solo un Semi Martial Emperor, la sua coltivazione non poteva contenere la sua determinazione a lottare.

“Spiriti, ascoltate! Proteggete quei tre a costo della vita!” Gridò Duan Jidao.


Diverse decine di spiriti apparirono accanto a Chu Feng, Zhang Tianyi e Jiang Wushang per proteggerli di nascosto.


In quel momento Chu Feng stava caricando verso i capiclan. Dopo essersi avvicinato, gridò agli spiriti: “Grazie per la premura. Lasciateli a me.”


“Woosh, woosh, woosh!!”


Gli spiriti lo accontentarono e lasciarono che fosse lui ad affrontare i capi dei clan Nangong, Beitang, Dongfang e Ximen.

“Cos’hai detto? Hai intenzione di affrontarci da solo?” Il capo del clan Dongfang era sbalordito e guardò Chu Feng come se fosse uno scemo.


All’inizio avevano dovuto usare tutte le loro forze per affrontare gli spiriti. Era stato davvero stancante per loro. Di questo passo sarebbero stati uccisi sicuramente. Tuttavia, con loro sorpresa, Chu Feng era arrivato proprio in quel momento. Non solo li aveva salvati dagli spiriti, aveva anche dichiarato che li avrebbe affrontati da solo.

Chu Feng, un mero Martial Emperor, cosa gli faceva pensare di poter contendere con loro? Aveva semplicemente dato loro una grande opportunità per ucciderlo. Così avevano pensato che fosse diventato un completo ritardato.

“Ahah…” Chu Feng non rispose alle derisioni del capo del clan Dongfang. Invece guardò di nuovo gli spiriti e disse: “Non dovete interferire nella nostra battaglia, ma temo che dovrò chiedervi di impedire agli altri di interferire.”

“Ricevuto.” Gli spiriti unirono le mani verso Chu Feng.

“Woosh, woosh, woosh, woosh, woosh!!”


Gli spiriti formarono una barriera difensiva attorno a Chu Feng e ai quattro capiclan, isolandoli dall’esterno..


“Zzzzzz!!”


Un momento dopo brillarono dei fulmini negli occhi di Chu Feng. La sua aura cominciò ad aumentare rapidamente e in un istante divenne un Martial Emperor di secondo livello.

“Come può essere? Come puoi avanzare dal Semi Martial Emperor al Martial Emperor?”


“È impossibile! Non importa quanto siano sconvolgenti i tuoi metodi, è impossibile. È semplicemente assurdo!”


L’espressione del capo del clan Dongfang che prima era di derisione cambiò all’istante. Anche gli altri tre furono sopraffatti dallo shock.


Per loro era impossibile avanzare di stadio in questo modo.

“Irragionevole? Ci sono molte cose non potete comprendere in questo mondo.”


“In realtà non è così assurdo. Solo che pensate che gli altri siano limitati come voi. È una mentalità incredibilmente stupida e ridicola.” Chu Feng scosse la testa con un sorriso.


“Perché disturbarsi a dire cose superflue? Uccidetelo immediatamente! Dopo che sarà morto, chi oserà di nuovo inimicarsi i nostri quattro grandi clan imperiali?!”


Il capo del clan Ximen lanciò il suo attacco. Nessuno odiava Chu Feng più di lui tra i quattro capiclan. Dopotutto Chu Feng aveva surclassato suo figlio molte volte e aveva distrutto la sua reputazione di genio.

Così non solo scagliò subito un colpo fatale, ma usò anche il suo Armamento Imperiale Incompleto per menare un fendente verso di lui. Aveva intenzione di dividerlo in due per sfogare il suo odio.





