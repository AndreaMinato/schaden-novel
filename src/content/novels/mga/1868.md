---
title: Capitolo 1868 - Uccidere Ximen
pubDate: 2024-07-27T04:36:02.201Z
tags:
    - mga
---

“Crack!!”

Proprio quando l’attacco stava per raggiungerlo, Chu Feng mosse la Spada Celeste Immortale. Mentre un raggio di luce brillava, l’arma si levò al cielo scaraventò via l’Armamento Imperiale Incompleto del capo del clan Ximen.

“Tecnica della Spada Celeste Immortale!!!”

Immediatamente dopo, Chu Feng usò la tecnica della spada. Una miriade di raggi di lama dall’aura feroce cominciarono a puntare incessantemente verso il capo del clan imperiale Ximen.

“Woosh, woosh, woosh, woosh!!”

Il capo del clan Ximen non si era mai aspettato che la tecnica di spada di Chu Feng sarebbe stata così tirannica. Colto alla sprovvista, non riuscì a reagire in tempo. Anche se aveva già riversato tutta la sua energia per schivare e bloccare i raggi di spada di Chu Feng, fu comunque sfiorato dalla Spada Celeste Immortale tre volte. Era rimasto ferito tre volte.

Dopo aver visto con i loro occhi com’era rimasto ferito il capo del clan Ximen, gli altri tre capiclan cominciarono ad accigliarsi. Erano estremamente scioccati. Anche se le ferite del capo del clan Ximen erano solo tre tagli, rimaneva il fatto che era stato ferito.

Chu Feng era un Martial Emperor di secondo livello, come poteva averlo ferito?

“Capo del clan Ximen, com’era? Hai assaporato la tecnica della Spada Celeste Immortale?” Chu Feng giocherellò con la Spada Celeste Immortale mentre sorrideva. Il suo sguardo era pieno di derisione.

“Ti massacrerò!” Come può il capo del clan imperiale Ximen accettare un’umiliazione del genere? Brandì il suo Armamento Imperiale Incompleto e cominciò a menare un altro fendente verso Chu Feng. Oltre diecimila fendenti dorati a lunga crescente sfrecciarono verso Chu Feng.

I fendenti dorati squarciarono il cielo e frantumarono il vuoto. Il capo del clan imperiale Ximen non aveva sferrato un colpo ordinario, aveva usato un Tabù Marziale.

“Woosh, woosh, woosh!!”

Allo stesso tempo, anche gli altri capiclan lanciarono i loro attacchi. I tre avevano usato tutti i loro potenti Tabù per scagliare colpi fatali. Visto che era l’occasione perfetta per uccidere Chu Feng, i quattro non se la sarebbero lasciata sfuggire.

La potenza combinata dei capiclan era così elevata da essere sconvolgente.

“Avanti, avanti… oggi, sistemeremo questa questione.” Tuttavia, anche di fronte agli attacchi combinati dei quattro capiclan, Chu Feng non provò la minima paura. Si scontrò con i quattro capiclan con la Spada Celeste Immortale.

Mentre le loro armi si intrecciavano, irradiarono scintille e onde d’urto. Sembrava che le loro armi contenessero un potere sconfinato.

“Presto, guarda! Chu Feng sta davvero combattendo contro i quattro capiclan da solo.”

“Oh cielo! Per davvero! Come può essere così potente? È davvero ancora un Semi Martial Emperor? Come ha fatto a diventare un Martial Emperor di secondo livello all’istante?”

“Troppo spaventoso! È chiaramente un membro della giovane generazione, eppure può lottare contro i quattro capiclan. Quel Chu Feng è davvero così forte? È ancora più forte di quanto affermano le dicerie.”

Le lotte caotiche erano uno spettacolo per la folla. Tuttavia il combattimento tra Chu Feng e i quattro capiclan era proprio appariscente. In effetti c’erano più persone a guardare la loro lotta invece dello scontro tra Zhang Ming e Ximen Baiyuan.

Questo perché tutti sapevano che il protagonista di questo conflitto era Chu Feng. Inoltre era stato davvero incredibile, nessuno si sarebbe immaginato che fosse capace di affrontare i quattro capiclan da solo.

Bisognava sapere che i quattro avevano una fama e una posizione straordinari nella Terra Sacra delle Arti Marziali.

All’improvviso il capo del clan Ximen gridò: “Usate la formazione assassina del drago dorato!!!!”

Immediatamente dopo, tirò fuori una pillola dorata appariscente dal Sacchetto Cosmo e la inghiottì.

Gli altri tre capiclan si accigliarono e rivelarono espressioni esitanti. Tuttavia presto… tracce di determinazione passarono per i loro sguardi esitanti. Come il capo del clan imperiale Ximen, anche loro tirarono fuori dei medicinali brillanti e li inghiottirono.

“Roaaar!”

Non molto tempo dopo, i loro corpi cominciarono a brillare e a ruggire. Poi i quattro iniziarono a circondare Chu Feng da quattro direzioni opposte.

“Roar!!”

All’improvviso riecheggiarono diversi ruggiti. Poi il bagliore appariscente emesso dai quattro capiclan cominciò a brillare allo stesso tempo. Guardandoli da vicino, si poteva vedere come diversi draghi erano usciti dai loro corpi.

I draghi iniziarono a circondare Chu Feng da ogni direzione, non c’era più modo per scappare per il giovane.

“Oh no!”

L’aura dei draghi dorati si espanse. Praticamente tutti i presenti potevano percepire il loro enorme potere. In quel momento Zhang Ming e gli altri temettero il peggio. Le loro espressioni cambiarono drasticamente e i loro sguardi divennero preoccupati.

La formazione assassina del drago dorato era una tecnica molto potente dei quattro grandi clan imperiali. Anche se era una formazione, il suo potere era paragonabile a quello di un tabù celeste. Inoltre, i quattro capiclan potevano sfruttarne la forza alla perfezione.

“Buzz!!”

Durante quel momento critico, gli occhi di Chu Feng emisero uno strano bagliore rosso. Poi fiamme cremisi iniziarono a scorrere fuori dal suo corpo come un’eruzione vulcanica. In un solo istante, coprì i draghi dorati e i quattro capiclan.

“Roaaaar!!”

Dopo la comparsa delle fiamme cremisi gassose, la velocità dei draghi diminuì drasticamente. In quel momento era ad un decimo di millesimo rispetto a prima. Erano diventati proprio lenti.

“Bang, bang, bang, bang!!”

Poi risuonarono numerose esplosioni soffocate. I draghi dorati furono ridotti a pezzi e si trasformarono in luce dorata.

“Come può essere?” Le espressioni dei quattro capiclan cambiarono drasticamente. Erano davvero sbalorditi.

Sapevano bene quanto era spaventosa la formazione assassina dei draghi dorati. Era una tecnica che non potevano usare senza inghiottire una pillola. Eppure, in quel momento Chu Feng l’aveva distrutta.

Inoltre le fiamme gassose che li avevano coperti fecero provare loro un fatale senso di minaccia e li rese davvero irrequieti. Avevano la sensazione di essere vicini alla falce del Cupo Mietitore e che sarebbero stati uccisi da un momento all’altro.

“Cielo! Cos’è quello?!”

Gli spettatori sbiancarono per la paura. Lontano dal campo di battaglia potevano vedere chiaramente… che le fiamme cremisi che avevano coperto i capiclan in realtà erano un’enorme testa rossa.

Non assomigliava alla testa di un umano o di una bestia feroce, se avessero dovuto descriverla, sembrava un diavolo succhiasangue assassino.

“Muori!!!”

Proprio in quel momento, Chu Feng puntò la Spada Celeste Immortale verso il capo del clan ximen.

“Cos’hai detto?” Il capo del clan Ximen era confuso e rivelò un’espressione stordita.

“Boom!!”

Un momento dopo risuonò un’esplosione fragorosa. Il capo del clan Ximen era esploso e si disintegrò. Non poteva essere più morto di così.

“Chu Feng ha… davvero padroneggiato un Tabù Celeste?!!”

In quel momento, figuriamoci gli altri, perfino Zhang Ming era scioccato. Non si sarebbe mai aspettato che Chu Feng avesse padroneggiato una tecnica del genere ad una così giovane età. Doveva essere un Tabù Celeste estremamente potente.



