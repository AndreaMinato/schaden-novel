---
title: Capitolo 1871 - Assoluto Esperto
pubDate: 2024-08-08T13:13:16.559Z
tags:
    - mga
---


“Nangong Longjian?!!!” La folla sussultò, in particolare il clan imperiale Nangong, che mostrò espressioni entusiaste. Avevano già riconosciuto l’enorme spada dorata del drago.

“Woosh!!”


All’improvviso l’enorme lama che stava fluttuando nel cielo iniziò a rimpicciolirsi. In un attimo divenne molto più piccola, ma nonostante si fosse ridotta, emanava ancora un’aura potente. Poi sfrecciò verso Chu Feng.


“Me**a!”


Zhang Ming e gli altri si allarmarono. Sarebbe bastato un solo fendente per uccidere Chu Feng.


“Paa!”


Tuttavia, proprio quando la spada stava per colpirlo, cambiò direzione all’improvviso. Un palmo apparì nello spazio di fronte a Chu Feng e afferrò la lama.


Immediatamente dopo un uomo emerse dal vuoto davanti al giovane.


I suoi capelli neri come la pece gli arrivavano alla vita. Mentre svolazzavano al vento, il guerriero emanava un’aura straordinaria.


Bastava un’occhiata per capire che era un esperto assoluto.


“Nangong Longjian, è davvero Nangong Longjian!”


“Allora quella è la leggendaria Spada Celeste del Drago Dorato?!”


Molti si entusiasmarono. Oggi avevano proprio ampliato i loro orizzonti. Erano riusciti a vedere così tanti esperti. Bisognava sapere che tutte le persone che avevano visto oggi erano leggende fuori dalla loro portata.


“Quest’aura, Nangong Longjian è arrivato al sesto livello del Martial Emperor. Ahah… oggi Chu Feng morirà sicuramente.”


La gente del clan imperiale Nangong si rallegrò.


Nangong Longjian era sempre stato il loro orgoglio, più diventava potente, più sarebbe stato formidabile il loro clan. Ora che Nangong Longjian era sceso in campo, chi poteva fare loro del male? Non importava quanti esperti Chu Feng invitasse, sarebbero stati tutti uccisi qui. Così come potevano non provare gioia?


Figuriamoci il clan imperiale Nangong, anche i suoi altri tre alleati si entusiasmarono. Dopotutto avevano le stesse radici.


“Nangong Longjian, hai davvero osato attaccarmi. Sei proprio arrogante.”


“Tuttavia, vedendo che anche tu sei un talento, non battibeccherò su questo. Avanti, unisciti alla nostra Sala Oscura.” Disse l’esperto. Anche se prima era pieno di intento omicida, stava invitando Nangong Longjian con un sorriso. Il suo cambiamento d’umore era stato sorprendentemente veloce.


“Woosh!”


Tuttavia, in quel momento, Nangong Longjian indicò la gente della Sala Oscura con la sua spada.


Nonostante fosse un semplice gesto noncurante, fece tremare il cielo e la terra. Risuonò un altro ruggito e l’enorme immagine di un drago volò fuori dalla sua lama. Con le fauci spalancate, la creatura arrivò di fronte alla gente della Sala Oscura, sembrava che stesse per divorarli un istante dopo.

“Andatevene o perite!” Disse Nangong Longjian con un tono molto freddo.


“Tu…”


“Molto bene, hai un bel coraggio Nangong Longjian.” L’espressione del capogruppo della Sala Oscura cambiò. Tuttavia alla fine condusse via i suoi sottoposti e se ne andò.


“Sei venuto nel momento perfetto Longjian. Presto, uccidi quel Chu Feng e i suoi complici! Hanno ucciso molta gente dei nostri quattro grandi clan imperiali. Devono essere uccisi!” Disse ad alta voce Nangong Beidou.


Tuttavia Nangong Longjian aggrottò le sopracciglia e gridò: “Tu, sta zitto!!”


“Longjian, tu!!!” Nangong Beidou sentì una profonda umiliazione, ma non osò rispondere. Impallidì e la sua espressione divenne estremamente scontenta.


Non gli era mai piaciuto Nangong Longjian, era troppo potente. Ora era diventato così formidabile che i quattro grandi clan imperiali sarebbero dovuti dipendere da lui. Non aveva altra scelta se non sottomettersi.


“So già perché state prendendo di mira Chu Feng, è solo perché avete paura del suo potere. Alla fine siete voi ad essere nel torto.”

“Mentre è vero che ci sono state delle perdite per i quattro clan oggi, è perché lo avete messo all’angolo ripetutamente. Ve la siete cercata.”

“Oggi ci sono molti testimoni, così sarò un intermediario e vi riconcilierete.” Disse Nangong Longjian.


“Nangong Longjian, che assurdità stai dicendo? Sei ancora un membro dei quattro grandi clan imperiali ca**o…?!” Gridò con rabbia un Sommo Anziano del clan imperiale Ximen.


“Boom!!”


Tuttavia, prima che potesse finire di parlare, Nangong Longjian mosse la manica. Il Sommo Anziano fu scaraventato via e schiacciato spietatamente a terra. Il vecchio era stato mutilato e svenne sul posto.


“Non dovete interrompermi mentre vi sto parlando.” Disse con tono gelido Nangong Longjian. Il suo sguardo era freddo e privo di emozione.

“Tu!!!” La gente del clan imperiale Ximen si infuriò così tanto da sbiancare. Strinsero i pugni, ma non osarono dire nulla. Nangong Longjian era troppo potente.


“Cosa sta succedendo? Non uccide Chu Feng e invece cerca di riappacificarli? Inoltre ha attaccato il clan imperiale Ximen?” La folla era confusa da ciò che stava accadendo.


Figuriamoci gli astanti, perfino Zhang Ming, Duan Jidao e gli altri erano perplessi.


Solo Chu Feng aveva un’idea del perché, quando vide l’uomo potente dai capelli neri di fronte a lui, gli venne in mente una persona: Bai Ruochen.


Non poteva pensare ad un altro motivo per cui lo stesse aiutando.


“Oggi vi dirò questo: chi accetterà di riconciliarsi sopravvivrà. Chi si rifiuterà morirà.”

“Clank!!”


Dopo aver detto questo, Nangong Longjian alzò all’improvviso la spada celeste del drago dorato. Un momento dopo, l’immagine del drago riapparì di nuovo, stavolta era ancora più enorme e copriva l’intera regione.


La potenza del drago avvolgeva tutti i presenti e agitò la folla.


Anche se Nangong Longjian era diverso da quell’esperto della Sala Oscura e non traboccava di intento omicida, la folla sapeva molto bene che le loro vite erano nelle sue mani.


Avrebbe potuto uccidere centinaia di milioni di persone con un solo pensiero. Un solo fendente e avrebbe potuto squarciare la volta celeste.


Questo era… un Martial Emperor di sesto livello. Questo era… Nangong Longjian. Un vero esperto.

“Quattro grandi clan imperiali, siete disposti a riconciliarvi con Chu Feng?” Chiese Nangong Longjian.


“Tu!!!” La gente del clan imperiale Ximen stava stringendo i denti per la rabbia, soprattutto Ximen Baiyuan. Il suo colorito era sia bianco che verde e la sua espressione era estremamente scontenta.


I membri del clan imperiale Nangong invece erano confusi. Non si aspettavano proprio che Nangong Longjian non li avrebbe aiutati e che invece li avrebbe costretti a riappacificarsi con il nemico.


Tuttavia, pensandoci, anche questo era ragionevole. Anche se Nangong Longjian era l’orgoglio del loro clan, non si era mai preoccupato del loro onore e della loro reputazione. Altrimenti il loro clan sarebbe già diventato ancora più forte, come si sarebbero limitati a restare allo stesso livello degli altri tre clan imperiali?





