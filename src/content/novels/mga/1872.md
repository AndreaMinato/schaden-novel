---
title: Capitolo 1872 - Una Conclusione Inaspettata
pubDate: 2024-08-08T14:13:16.559Z
tags:
    - mga
---


Il capo del clan imperiale Dongfang disse: “In realtà non è impossibile riconciliarsi fratello Longjian. Ma questo dipenderà se l’amico Chu Feng è disposto a farlo o no.”


“In realtà nemmeno il nostro clan imperiale Dongfang avrebbe voluto arrivare a questo punto. Se l’amico Chu Feng è disposto a riconciliarsi con noi, sono disposto a scusarmi personalmente con lui.”


I Sommi Anziani del clan Dongfang mostrarono espressioni di tacita approvazione. Era chiaro che avessero già discusso in anticipo della questione.

“Cosa? Hanno davvero intenzione di riappacificarsi con lui? E ha detto che si scuserà?” Gli astanti rimasero sbalorditi.


“Anche il nostro clan è della stessa idea.” Un momento dopo intervenne anche il capo del clan Beitang.


“Longjian rappresenta già la volontà del nostro clan.” Disse un Sommo Anziano del clan imperiale Nangong. Mentre parlava, anche gli altri Sommi Anziani e il capoclan Beidou mostrarono espressioni d’assenso.


Si erano già resi conto di quanto era potente Chu Feng, altrimenti non sarebbero stati così determinati ad ucciderlo.


Se non avessero eliminato Chu Feng, sarebbero stati annientati in futuro. Tuttavia… se si fossero davvero riappacificati, allora non avrebbero continuato le ostilità.


In effetti i clan imperiali Nangong, Beitang e Dongfang avevano già intenzione di fare pace con Chu Feng. Tuttavia pensavano che, data la sua personalità, Chu Feng non sarebbe stato affatto disposto a riconciliarsi con loro. Inoltre, da come avevano trattato il giovane, era irrealistico pensare di riappacificarsi all’improvviso con lui.


Inoltre il clan imperiale Ximen era determinato ad uccidere Chu Feng. Così nessuno di loro aveva menzionato l’idea di ritirarsi.


Ora che Nangong Longjian era intervenuto, pensavano che fosse una rara opportunità per riconciliarsi con Chu Feng.


“Amico Chu Feng, hai sentito quello che hanno detto, no?” Nangong Longjian guardò il giovane.


“Non ci sono mai state ostilità tra di noi fin dall’inizio. Sono sempre stati loro ad insistere ad uccidermi, non ho mai voluto attaccarli.”


“Se sono disposti a riconciliarsi con me, naturalmente sono disposto a farlo… Ma le intenzioni delle persone sono imprevedibili. Dopotutto hanno cercato di uccidermi per così tanto tempo, temo proprio che si rimangeranno la parola. Mentre potrebbero dire di volersi riconciliare con me, temo che mi pugnaleranno alle spalle.” Chu Feng sorrise.


Sapeva molto bene qual era la situazione. Naturalmente sarebbe stato meglio riappacificarsi. Inoltre, se Nangong Longjian non fosse apparso, probabilmente sarebbero stati tutti uccisi dalla Sala Oscura. Così Nangong Longjian era il loro benefattore.


In quanto membro del clan imperiale Nangong, aveva messo alle strette i quattro grandi clan imperiali e aveva chiesto loro di fare pace con Chu Feng. Se il giovane si fosse rifiutato, sarebbe stato davvero ignorante. Così… doveva mostrare rispetto a Nangong Longjian.


Inoltre, se fosse davvero riuscito a riappacificarsi con i quattro grandi clan imperiali, poteva solo ricavarne benefici.


Primo, era ancora debole e non poteva competere con i quattro grandi clan imperiali da solo. Inoltre, anche se fosse diventato più potente, non li avrebbe comunque eliminati. Al massimo avrebbe ucciso chi aveva provato ad attaccarlo.


Chu Feng non era più il giovane dalla testa calda di un tempo. Era molto più maturo adesso. Sapeva che, indipendentemente dall’odio che provava, non avrebbe dovuto uccidere innocenti. Anche se i quattro grandi clan imperiali erano estremamente vili, sicuramente c’erano anche delle brave persone tra di loro, come Nangong Ya, Nangong Baihe e Nangong Moli, che erano tutti suoi amici.


Come avrebbe potuto annientare i clan dei suoi amici e renderli poveri e senza casa?


Solo che non si fidava dei quattro grandi clan imperiali. Per questo voleva che Nangong Longjian gli fornisse una garanzia.

“Non ti devi preoccupare. Se oseranno rimangiarsi la parola data, indipendentemente da quale clan lo farà, lo annienterò per te.”


“Ssss!” La folla sussultò. Nangong Longjian aveva fatto una promessa del genere nonostante fosse un membro dei quattro grandi clan imperiali. Era davvero inortodosso e diverso dalle masse.


Tuttavia, in quel momento, a parte i quattro grandi clan imperiali, nessun altro pensò che il suo comportamento fosse indegno, anzi, avevano la sensazione che fosse un vero uomo capace di capire chi era davvero nel torto.


Inoltre, nel frattempo la folla era riuscita a capire che erano i quattro grandi clan ad essere nel torto. Le loro accuse dovevano essere false.


“Ma, se venissi ucciso da loro, temo che… nemmeno lei saprebbe quale clan imperiale mi ha ucciso.” Disse Chu Feng.

“Se verrai ucciso, indagherò sulla questione. Se sarà davvero opera loro, mi assicurerò che ti accompagneranno nella morte.” Disse Nangong Longjian.


“Dato che ha fatto una tale promessa, sono disposto a riconciliarmi con loro. Solo… che mi chiedo quale sia l’intenzione del clan imperiale Ximen.” Disse Chu Feng rivolgendo lo sguardo verso Ximen Baiyuan.


“Clan imperiale Ximen, desideri vivere o morire?” Dopo aver detto questo, Nangong Longjian puntò la spada celeste del Drago Dorato verso Ximen Baiyuan.

“Roar!!”


L’enorme drago dorato che torreggiava nel cielo emanò la sua aura e coprì tutta la gente del clan imperiale Ximen. Più uno era potente, più avrebbe sentito pressione. Molti Martial Emperor non riuscirono a resistere e cominciarono ad inginocchiarsi uno dopo l’altro. In quel momento… tra i Martial Emperor del clan Ximen, solo Ximen Baiyuan rimase in piedi. Tuttavia, anche se era ancora in piedi, stava tremando incessantemente.


In effetti Ximen Baiyuan si stava ancora reggendo in piedi non tanto per la sua forza, ma perché Nangong Longjian pensava di dover lasciare un po’ di dignità all’individuo più forte del clan imperiale Ximen. Altrimenti avrebbe potuto fare inginocchiare anche lui.


“Sigh…”

“Questa è la volontà del cielo.”


“È solo un peccato per mio nipote Feixue. All’inizio aveva così grandi prospettive, ma il suo futuro è stato rovinato così.”


Ximen Baiyuan chiuse gli occhi. Alzò lo sguardo al cielo e sospirò. Due rivoli di lacrime scorrevano agli angoli dei suoi occhi. Dalle sue parole, era evidente quale fosse il motivo dietro all’insistenza del clan imperiale Ximen ad uccidere Chu Feng, lo odiavano perché il giovane aveva rovinato la reputazione di Ximen Feixue.


Dopo quel sospiro, Ximen Baiyuan fece un cenno verso i suoi Sommi Anziani. Disse: “Basta, rinunciamo. Riconciliamoci e basta. Se continuassimo a combattere, sarebbe di detrimento per il nostro clan imperiale Ximen.”


Sentendo queste parole, i Sommi Anziani non osarono dire nulla in risposta.


Tuttavia, mentre i superiori del clan imperiale Ximen non erano disposti a riappacificarsi, dalle loro espressioni, sembrava che gli altri membri del clan imperiale volessero farlo.


La velocità dei progressi di Chu Feng era estremamente spaventosa. Il suo nome era diventato un incubo per loro.


In effetti, molti avevano fatto lo stesso incubo, che un giorno Chu Feng sarebbe venuto da loro a massacrarli.


E ora… si sarebbero potuti liberare da quell’incubo.


“Molto bene. Oggi, io, Nangong Longjian, sarò testimone del riappacificamento tra Chu Feng e i quattro grandi clan imperiali. D’ora in avanti entrambe le parti saranno amiche.”

L’uomo sollevò la spada e gridò: “Se una delle due parti infrangerà l’accordo di oggi. Io, Nangong Longjian, eliminerò il loro intero clan.” Le sue parole tuonarono nel cielo. Nessuno dubitava della sua promessa perché era Nangong Longjian era una persona che avrebbe mantenuto sicuramente la parola data.





