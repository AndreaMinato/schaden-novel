---
title: Capitolo 1873 - Cala il Sipario
pubDate: 2024-08-08T15:13:16.559Z
tags:
    - mga
---


Nangong Beidou e i capi del clan Dongfang e Beitang si scambiarono un’occhiata. Poi camminarono a mezz’aria e arrivarono di fronte a Chu Feng.


Porsero i loro rispetti al giovane e dissero: “Eravamo nel torto amico Chu Feng. Speriamo che possa perdonarci.”


Mentre la loro cortesia era solo una facciata, rimaneva il fatto che si erano scusati.


Data la loro posizione, era evidente che ancora temessero profondamente Chu Feng da come si scusavano. Stavano anche mostrando quanto erano sinceri nel volersi riconciliare.

“Non menzionate più il passato. Spero solo che non mi mettiate più in difficoltà e che diventiamo amici.” Disse con un lieve sorriso Chu Feng. Le sue parole contenevano implicazioni nascoste.


“Sicuramente. D’oggi in avanti sarai solo nostro amico e non un nemico.”


“Inoltre anche i tuoi amici sono nostri amici.” Dissero all’unisono i tre capiclan.

“Spero che sarete capaci di fare ciò che avete detto.” Chu Feng sorrise lievemente. Anche se si erano riconciliati, il giovane non si fidava ancora di queste persone che prima erano state così determinate ad ucciderlo.


I tre capiclan poterono solo sorridere con amarezza. Dopotutto sapevano di essere loro nel torto, così promisero: “Non c’è bisogno di dire altro, devi solo guardare come ci comporteremo in futuro.”


All’improvviso Chu Feng disse tramite una trasmissione della voce: “Capiclan, mi chiedo se potrete soddisfare una mia curiosità.”

“Cosa potrebbe essere?” Risposero i tre.


“Chi è stato a tradire la nostra montagna del Legno Turchese?” Chiese Chu Feng.


“Non lo sappiamo. Solo Ximen Baiyuan lo sa.” Risposero ancora usando una trasmissione della voce i tre capiclan.

“Vi ringrazio.” Anche se non era riuscito a capire chi fosse il traditore, mostrò comunque gratitudine. Questo perché aveva ottenuto comunque informazioni utili.


Dopo aver visto come Chu Feng e i quattro grandi clan imperiali si erano riconciliati, molte persone rivelarono sorrisi. Non si sarebbero mai aspettati che un confronto del genere si sarebbe concluso così.


Tuttavia, visto che erano tutti umani, mantenere la pace era l’opzione migliore. Era il finale che la folla avrebbe apprezzato di più.


Figuriamoci le persone coinvolte nello scontro, perfino gli astanti provarono gioia vedendo che le due parti si erano riappacificate.


Tuttavia… la folla del clan imperiale Ximen era ancora molto agitata. I capi dei clan imperiali Nangong, Dongfang e Beitang erano andati a scusarsi personalmente con Chu Feng, solo quello Ximen non l’aveva fatto. Questo perché il loro capoclan era stato già ucciso dal giovane.

“Clan imperiale Ximen, non hai intenzione di scusarti?” Disse Nangong Longjian. Evidentemente non gliel’avrebbe fatta passare liscia, voleva che anche loro si scusassero con Chu Feng.


In risposta, Ximen Baiyuan mise da parte il suo Armamento Imperiale e si avvicinò a Chu Feng. Anche se era arrivato di fronte al giovane, si limitò a rimanere sul posto. Non fece gesti troppo cortesi, né si scusò. In effetti la sua espressione non mostrava nessun dispiacere. Evidentemente… non poteva ancora scusarsi con Chu Feng.


“Visto che è già tutto passato, non voglio insistere. Finché senior Ximen sarà disposto a rispondere a due delle domande, non chiederò una scusa dal suo clan imperiale.” Disse Chu Feng.


“Quali sono le tue domande? Chiedi pure.” L’espressione di Ximen Baiyuan migliorò. Anche se odiava Chu Feng, il giovane gli aveva dato un modo per uscire da questa situazione difficile.


“La mia prima domanda è, da dove proviene esattamente questa Sala Oscura? Mi risponda con sincerità per favore.” Disse Chu Feng.


“È stata la Sala Oscura a trovarci. Hanno detto che ci avrebbero aiutato. Anche l’Armamento Imperiale che abbiamo usato come taglia è stato fornito da loro. Solo che non ce l’hanno consegnato e non abbiamo ottenuto nessun Armamento Imperiale da loro. Era solo una promessa tra di noi. Pensandoci, probabilmente non hanno mai avuto intenzione di darcelo, ci stavano solo ingannando.”


“Per quanto riguarda da dove proviene, non lo sappiamo nemmeno noi. Ogni volta sono stati loro a contattarci. Non siamo in grado di trovarli. Tuttavia posso darti un indizio.” Disse Ximen Baiyuan.

“Quale indizio?” Chiese Chu Feng.


“La gente della Sala Oscura porta maschere, così non sappiamo nulla delle loro identità, ma conosco uno di loro.” Rispose piano Ximen Baiyuan. Solo Chu Feng poteva sentire ciò che stava dicendo.

“Chi?” Chiese Chu Feng.

“L’uomo d’Argilla dalle Cento Trasformazioni.”


“Così è davvero lui.” Chu Feng naturalmente si ricordava di quell’uomo. Nelle pianure Gong Ba, era proprio stato lui a fingere di essere Chu Feng e a spingere Hong Qiang a cadere nella trappola dei quattro grandi clan imperiali.

“Qual è la tua seconda domanda?” Ximen Baiyuan prese l'iniziativa. Stavolta non stava parlando a bassa voce.


“Chi è stato a tradire la nostra montagna del Legno Turchese?” Chiese Chu Feng.


“Sembra che anche tu sappia che qualcuno ha tradito la tua montagna del Legno Turchese.” Il vecchio sorrise.


“Chiunque l’avrebbe capito e so anche che il traditore è qui tra i presenti.” Chu Feng scorse con lo sguardo la gente della montagna del Legno Turchese dietro di lui.


Anche se queste persone erano state tenute in ostaggio per tutto il tempo, il giovane sapeva che c’era un traditore nascosto tra di loro.


“E allora? Non ti dirò mai chi è. Quella persona ha deciso di sottomettersi a noi e ci ha anche aiutato. Così sono obbligato a proteggerla.” Ximen Baiyuan sorrise lievemente. Poi disse: “Anche se ci siamo riconciliati, non saremo mai destinati a diventare amici. Così non ti inviterò a rimanere qui.”

“Anche se mi avessi invitato, non avrei accettato.” Chu Feng sorrise lievemente. Poi si girò verso Baili Xuankong e gli altri e disse: “Lord direttore, torniamo a casa.”

Poi il sipario delle ostilità tra Chu Feng e i quattro grandi clan imperiali calò. Il giovane e i suoi alleati se ne andarono.


Anche i clan imperiali se ne andarono.


Dopo che la grande battaglia era finita, erano rimasti solo rifiuti per terra. Il clan imperiale Ximen era rimasto gravemente danneggiato e pieno di brecce. Aveva subìto più danni rispetto ai suoi alleati.


Il loro palazzo principale un tempo era splendido e maestoso, tuttavia a causa della battaglia era stato adombrato dalla sconfitta.


Tuttavia il clan imperiale Ximen non era in vena di riparare la città o il palazzo. Dopotutto il loro capoclan era stato ucciso senza lasciare nemmeno un cadavere intatto. Così la gente era addolorata.

“Bisnonno, devi vendicare mio padre.” Ximen Feixue era inginocchiato a terra. Stava piangendo con amarezza.

“Mio signore, non possiamo lasciargliela passare liscia. Dobbiamo vendicare il Lord capoclan.” Anche molti dei superiori del clan imperiale erano inginocchiati a terra.


“Vendicare? Come lo vendicherete? Siete capaci di sconfiggere Chu Feng e Nangong Longjian?” Chiese ad alta voce Ximen Baiyuan. Il suo tono era pieno di delusione.


“...” In quel momento la folla non disse altro. Non potevano vendicarsi, non erano nemmeno in grado di sconfiggere Chu Feng, figuriamoci Nangong Longjian.


“Un branco di rifiuti. Se non aveste insistito a rendervelo nemico, non avremmo passato così tanti guai e tutte quelle persone del nostro clan non sarebbero state uccise.” Ximen Baiyuan li rimproverò con rabbia.

“Puu!!”


All’improvviso vomitò una boccata di sangue. Poi cadde dal trono del drago. In un solo istante, la sua salute era peggiorata drasticamente.





