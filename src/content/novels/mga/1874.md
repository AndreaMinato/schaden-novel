---
title: Capitolo 1874 - Sei il Traditore
pubDate: 2024-07-27T10:36:02.203Z
tags:
    - mga
---

“Bisnonno!”

“Mio signore!”

Vedendo Ximen Baiyuan in condizioni del genere, Ximen Feixue e i vari Anziani si spaventarono. Accorsero frettolosamente e lo sostennero. Tuttavia, più si avvicinavano e più si preoccuparono.

Ximen Baiyuan sembrava estremamente debole. In effetti aveva smesso di respirare e il suo corpo era diventato gelido. Pareva che fosse già morto.

Era solo la sua energia primaria, il suo dantian e la sua coltivazione a tenerlo vivo.

“Ho quasi esaurito tutta la mia vitalità stavolta. Non potrò vivere a lungo. Probabilmente non sopravvivrò oltre ad oggi.” Disse Ximen Baiyuan.

“No, non può essere. Bisnonno, non morirai.” Ximen Feixue iniziò a piangere.

“Feixue, ricorda. Non vendicare tuo padre. Non potrai vincere contro Chu Feng. Il nostro intero clan imperiale non può vincere contro quel Chu Feng.”

“È meglio rinunciare alle ostilità che tenerle vive. Questo vale sopratutto per Chu Feng. è meglio se non lo provochi di nuovo.” La voce di Ximen Baiyuan divenne eccezionalmente debole. Tuttavia, anche così, stava cercando di dare consigli a Ximen Feixue. Era ciò che pensava veramente.

Nonostante avesse incontrato Chu Feng per la prima volta oggi, aveva capito che era più forte di tutta la giovane generazione del loro clan. Perfino suo nipote era inferiore sotto ogni aspetto. Anche se odiava Chu Feng fino all’osso, ne aveva riconosciuto il talento.

“No, mi devo vendicare. Devo vendicarmi assolutamente.”

“Posso andare a chiedere aiuto alla Sala Oscura. Bisnonno, non è la nostra alleata? Posso chiedere loro di uccidere Chu Feng per me.” Disse Ximen Feixue.

“Sala Oscura? Ahah…” Ximen Baiyuan sorrise con amarezza. Poi disse: “Ricordati di questo Feixue. Non devi assolutamente contattare la Sala Oscura, sono un gruppo ancora più pericoloso di Chu Feng.”

“Ci stavano aiutando solo perché volevano qualcosa da noi. Ora che hanno ottenuto ciò che volevano, sicuramente non ci aiuteranno di nuovo.”

“Inoltre non dimenticarti che se Chu Feng avesse accettato l’invito della Sala Oscura oggi, sarebbero stati i quattro grandi clan imperiali a venire annientati.”

“La Sala Oscura è un gruppo che vuole solo persone da sfruttare. Il nostro clan non ha più valore per loro.”

“Puuu!!”

Ximen Baiyuan vomitò di nuovo una boccata di sangue. Poi la sua aura si indebolì sempre di più. Anche il suo sguardo iniziò a spegnersi e il suo corpo si irrigidì.

“Bisnonno, stai bene? Stai bene?” Ximen Feixue si spaventò così tanto da impallidire. Visto che suo padre era morto, Ximen Baiyuan era l’ultima persona su cui poteva contare.

“Ricorda, non devi as-assolutamente non d-devi i-inimicarti più Chu Feng…”

Dopo aver detto questo, il collo di Ximen Baiyuan cominciò a pendere di lato e spalancò le braccia. Era morto.

“Bisnonno, non morire, non morire!!!”

Ximen Feixue pianse ancora più forte. Le sue grida erano strazianti. Era sopraffatto dal dolore.

Sapeva che se non fosse stato per lui, Ximen Baiyuan non avrebbe lasciato il suo isolamento a porte chiuse. La sua vitalità non avrebbe subìto un enorme danno e non sarebbe morto così presto.

Dopo la morte di Ximen Baiyuan, la gente del clan imperiale Ximen si riempì di disperazione. Sembrava che il loro ultimo protettore fosse sparito.

“Non piangere più. Non puoi resuscitare i morti.” Proprio in quel momento, apparì una figura nella sala del palazzo.

Vedendo quella persona, la gente del clan imperiale Ximen sussultò. Perfino i Sommi Anziani impallidirono.

Era il capo del gruppo della Sala Oscura, quel Martial Emperor di sesto livello che era stato respinto da Nangong Longjian oggi.

“Signore, perché… perché è qui?” Chiese con voce tremante un Sommo Anziano.

“Sono venuto a recuperare qualcosa di mio.” Disse l’uomo della Sala Oscura. Arrivò di fronte al corpo di Ximen Baiyuan e prese il suo Sacchetto Cosmo. Poi tirò fuori la Lama Tagliente dell’Antico Alligatore.

“Quello è chiaramente di mio nonno, da quando è diventato tuo?” Era stato Ximen Feixue ad osare fare questa domanda.

“Eheh, lo era un tempo. Adesso è mio però.” L’uomo mise via l’Armamento Imperiale e iniziò a dirigersi verso l’uscita.

“Sei semplicemente un bandito!” Gridò Ximen Feixue.

“Bandito?” L’uomo si fermò all’improvviso e si girò: “Non puoi dire così piccolo amico. Altrimenti il tuo clan potrebbe morire da un momento all’altro.”

“Ahahah…” L’uomo scoppiò a ridere come un pazzo, poi fluttuò nell’aria e lasciò il clan imperiale Ximen.

In quel momento, Ximen Feixue finalmente si rese conto del perché Ximen Baiyuan gli aveva detto che non ci si poteva fidare della Sala Oscura.

Detto questo, anche se gli uomini della Sala Oscura aveva fatto loro un affronto del genere, la gente del clan imperiale Ximen non osò renderlo pubblico. Questo a causa delle minacce dell’uomo. Temevano che il loro clan sarebbe stato sterminato.

Dopotutto la Sala Oscura era diversa dai Tre Palazzi, che non avrebbero provato ad eliminarli.

La Sala Oscura invece avrebbe fatto di tutto per raggiungere i suoi obiettivi. Questo terrorizzava il clan imperiale Ximen.

Potevano solo sopportare l’umiliazione e la rabbia.

…..

Per quanto riguardava il gruppo di Chu Feng, dopo che partì dal clan imperiale Ximen, Zhang Ming e Zhang Tianyi scelsero di andarsene. Poi, visto che era gravemente ferito, Duan Jidao fu portato nella Valle Nascosta del Mondo da Yin Gongfu, Jiang Wushang e dagli altri.

In quel momento rimasero solo i re delle mostruose bestie draconiche, l’Immortale della Bussola, Nangong Longjian, Hong Qiang e i membri della montagna del Legno Turchese.

Durante il loro viaggio, Chu Feng aveva cercato di sciogliere le restrizioni di Baili Xuankong e degli altri. Dopo aver fatto grandi sforzi, ci riuscì e fece tornare le loro coltivazioni.

“Non mi hai deluso affatto.” Baili Xuankong guardò Chu Feng con uno sguardo pieno di orgoglio.

Al momento Chu Feng poteva mettere in difficoltà i quattro grandi imperiali da solo ed era anche riuscito ad uccidere il capo del clan Ximen.

Era diventato più forte di lui. Baili Xuankong non si era sbagliato ad apprezzare e a fare di tutto per aiutare Chu Feng.

Finalmente era riuscito a vedere il risultato dei suoi sforzi. Tutto ciò che aveva investito in Chu Feng non era andato sprecato.

“Sei davvero l’orgoglio della nostra montagna del Legno Turchese.” Il maestro del Sect Yin Chengkong si avvicinò.

“Lord maestro dell’assemblea, mentre non so se sono l’orgoglio del Sect o no, so che sei la disgrazia della montagna del Legno Turchese.” Disse Chu Feng.

“Cosa stai dicendo? Come puoi parlare così al Lord capo dell’assemblea?” Le espressioni di Dugu Xingfeng e degli altri cambiarono.

Anche se Chu Feng era incredibilmente forte, Yin Chengkong era comunque il loro maestro. Era la persona più autorevole nel Sect dopo Baili Xuankong. La sua posizione superava di gran lunga quella di Chu Feng, così il giovane non avrebbe dovuto parlargli in quel modo.

“Chu Feng, è vero. In effetti hai ragione. Mi vergogno proprio di non essere riuscito a proteggere la montagna del Legno Turchese.” Yin Chengkong non si arrabbiò, invece iniziò a biasimarsi.

“Ahah…” Tuttavia Chu Feng rise lievemente di fronte a questa finzione. “Fai pure, continua la messinscena. Vedremo per quanto tempo potrai continuare a fingere.”

“Chu Feng, cosa stai dicendo esattamente? Cosa sta succedendo?” Chiese Baili Xuankong. In quel momento, anche Dugu Xingfeng e gli altri si rivolsero verso Chu Feng con espressioni serie. Erano certi che Chu Feng non stesse insultando Yin Chengkong senza motivo, c’erano delle implicazioni nascoste dietro le sue parole.

“Yin Chengkong, il nostro maestro dell’assemblea è la persona che vi ha venduto, il traditore che vi ha fatto catturare dai quattro grandi clan imperiali.” Disse Chu Feng.



