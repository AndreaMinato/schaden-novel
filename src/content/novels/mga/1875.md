---
title: Capitolo 1875 - Sciocco
pubDate: 2024-07-27T11:36:02.204Z
tags:
    - mga
---

“Chu Feng, smettila di calunniarmi.” Yin Chengkong lo negò immediatamente, sembrava davvero infuriato.

Tuttavia Chu Feng lo ignorò completamente, invece guardò Baili Xuankong e chiese: “Antenato, se la mia ipotesi è corretta, è stato il maestro dell’assemblea Yin Chengkong a chiederle di tornare nella montagna del Legno Turchese, vero?”

“Yin Chenkong, è la verità?” Baili Xuankong si infuriò. Chu Feng aveva ragione, quell’uccello del Bagliore Dorato era stato mandato proprio dal maestro dell’assemblea.

Yin Chengkong aveva detto di avere una questione importante da riferirgli quando lo aveva chiamato.

Allora Baili Xuankong aveva pensato che fosse accaduto qualcosa di importante. Dopotutto avevano solo un Uccello dal Bagliore Dorato e gli aveva detto di usarlo solo se fosse accaduto qualcosa di grave alla montagna del Legno Turchese.

Così Baili Xuankong si era precipitato immediatamente nel Sect senza nemmeno fermarsi a riposare. Tuttavia, al suo ritorno, aveva scoperto che non era successo nulla di serio e che Yin Chengkong avrebbe potuto occuparsi della questione senza di lui.

Allora Baili Xuankong si era infuriato. Dopotutto, per tornare indietro, aveva abbandonato Chu Feng. Tuttavia, pensando a come Yin Chengkong era qualcuno che aveva cresciuto, com’era l’attuale capo della Sacra Assemblea e come un giorno avrebbe preso il comando della montagna del Legno Turchese dopo la morte, Baili Xuankong non aveva fatto molti commenti al riguardo.

Dopodiché Ximen Baiyuan aveva condotto l’esercito del suo clan alla montagna del Legno Turchese e li aveva catturati tutti.

Baili Xuankong allora si era già immaginato che qualcuno lo avesse tradito. Altrimenti perché il clan imperiale Ximen sarebbe venuto nella montagna del Legno Turchese a catturare tutte le persone che avevano qualche rapporto con Chu Feng?

Allora, aveva sospettato di Yin Chengkong, ma riflettendoci, era giunto alla conclusione che non sarebbe dovuto essere una persona capace di fare una cosa del genere.

Inoltre non aveva prove conclusive. Così non sarebbe stato appropriato commentare. Per questo non aveva interrogato Yin Chengkong. Dopotutto, allora, era preoccupato sopratutto per la sicurezza di Chu Feng.

Dopo essere stato salvato, Baili Xuankong aveva deciso di indagare una volta tornato nella montagna del Legno Turchese. Alla fine sospettava ancora di Yin Chengkong.

E adesso, Chu Feng aveva fatto una dichiarazione del genere. Così, naturalmente non poteva più rimanere in silenzio.

“Lord Baili, per favore faccia giustizia per me. Mi conosce molto bene. Sono cresciuto nella montagna del Legno Turchese e sono stato cresciuto da lei. Do la massima importanza alla montagna del Legno Turchese, come potrei tradirvi?” Stavano salendo lacrime negli occhi di Yin Chengkong. Sembrava estremamente contrariato.

“...” Sentendo queste parole, Baili Xuankong sembrò riaddolcirsi. Dopo tutti questi anni, si era affezionato a Yin Chenkong, che aveva reso anche molti meriti alla loro montagna del Legno Turchese. Altrimenti non avrebbe lasciato che diventasse il capo dell’assemblea.

Tuttavia, anche se si era riaddolcito, Baili Xuankong non rispose. Invece guardò Chu Feng e disse: “So che non sei una persona che accusa gli altri senza motivo. Dato che hai fatto questa accusa, devi avere i tuoi motivi. Dimmi, quali sono?”

“È stato Ximen Baiyuan a dirmi che è stato Yin Chengkong a tradirci.” Disse Chu Feng.

“Impossibile, chiaramente non ha detto nulla. Tutti qui possono esserne testimoni.”

“Inoltre, anche se ha detto che ero un traditore, potrebbe aver mentito.” Yin Chengkong fece del suo meglio per difendersi.

“Eheh…” Chu Feng sorrise con disprezzo, poi disse: “Naturalmente non ha detto nulla. Dopotutto se avesse annunciato pubblicamente il nome del traditore, avrebbe fatto sembrare sleale il suo clan. In futuro chi sarebbe stato disposto a cooperare con loro?”

“Tuttavia, per esprimere la sua sincerità nel riconciliarsi con me, mi ha dato una breve nota, il nome sulla nota è qui.” Mentre parlava, Chu Feng tirò fuori una nota.

Non era scritta su carta ordinaria. Era color dorato e c’erano un drago e una fenice disegnati su di essa. Era una carta speciale usata dai quattro grandi clan imperiali.

Sul pezzo di carta c’era scritto Yin Chengkong.

“Sei stato davvero tu?” Dugu Xingfeng e gli altri lo guardarono con espressioni furiose.

Non solo il pezzo di carta poteva provenire solo dai quattro grandi clan imperiali, la grafia della scritta chiaramente non era ordinaria, non che fosse raffinata, anzi non era affatto bella. Dopotutto pochi coltivatori erano esperti delle quattro arti, così generalmente non avevano una bella calligrafia.

Tuttavia, i caratteri sulla carta dorata emanavano una grande potenza. Era evidente che fossero stati scritti da una persona di livello elevato, sembrava fosse stata scritta da un Martial Emperor di quinto livello. Così era evidente che Chu Feng avesse detto la verità.

“Lord Baili, per favore mi risparmi la vita, per favore.” Dato che c’erano delle prove concrete ad incastrarlo, Yin Chengkong non provò più a negarlo. Si inginocchiò con un tonfo e cominciò ad implorare perdono.

“Sei stato davvero tu.” Anche se Baili Xuankong era già scettico, il suo corpo iniziò comunque a tremare, il suo colorito impallidì e il suo respiro divenne affannoso quando sentì l’ammissione implicita di Yin Chengkong. La lotta nel suo cuore era evidente dalla sua espressione contorta, era evidente che fosse davvero infuriato.

“Lord Baili, per favore mi risparmi, per favore. Ero confuso, ero confuso.”

“Queste sono le ricompense che mi ha dato Ximen Baiyuan. Sono tutte qui. Ma non c’è nessun Armamento Imperiale, quell’Armamento Imperiale era una truffa.”

“Lord Baili, è tutto suo. Per favore, per favore mi dia un’altra possibilità.” Yin Chengkong si prostrò incessantemente mentre implorava perdono. Inoltre si stava schiaffeggiando spietatamente per dimostrare il suo pentimento.

“Se ti risparmiassi, come potrei guardare in faccia gli Anziani e i discepoli della nostra montagna del Legno Turchese?” Gridò con rabbia Baili Xuankong, era davvero infuriato.

“Lord Baili…” Yin Chengkong voleva ancora implorare perdono, ma Baili Xuankong aveva già fatto la sua decisione e mostrò una grande freddezza.

“So di essermi sbagliato. So di meritare la morte. Lord Baili, per favore mi uccida.” Dopo essersi calmato, Yin Chengkong capì che non ne sarebbe uscito vivo, così chiuse gli occhi e mostrò l’espressione di una persona che stava attendendo l’arrivo della morte.

Tuttavia, prima di venire ucciso, alzò gli occhi al cielo e gridò: “Ximen Baiyuan, non mi sarei mai aspettato che mi avresti tradito alla fine. Ti sei rimangiato la tua promessa, traditore! Non la passerai liscia nemmeno dopo che diventerò un fantasma!”

La sua voce riecheggiò nel cielo e si diffuse lentamente all’orizzonte. Era evidente quanto fosse pieno di amarezza Yin Chengkong.

Proprio in quel momento, Chu Feng disse: “Non fare dichiarazioni a caso. Anche se Ximen Baiyuan non è un brav’uomo, non dovresti nemmeno accusarlo ingiustamente. Non ti ha mai tradito.”

“Chu Feng, cos’hai detto?” Yin Chengkong aprì gli occhi e lo guardò con un’espressione confusa. Allo stesso tempo, anche gli altri lo fecero.

“L’ho scritto io, Ximen Baiyuan non ti ha tradito.” Chu Feng giocherellò con la nota mostrando un sorriso, dal suo sguardo sembrava che stesse parlando uno sciocco.



