---
title: Capitolo 1878 - Incontrare di Nuovo una Vecchia Amica
pubDate: 2024-08-08T20:13:16.560Z
tags:
    - mga
---


Nangong Longjian fece loro strada. Procedette direttamente verso la regione più profonda della montagna.


Anche se Chu Feng era uno Sciamano dal Marchio del Drago, poteva comunque percepire un’enorme pressione da sottoterra. Più andavano avanti, più si intensificava.


Alla fine Nangong Longjian si fermò, discese a terra ed entrò in una caverna.


Subito dopo essere entrato, Chu Feng percepì una fragranza speciale, solo da questo dedusse che qualcuno stava temprando il suo corpo in una formazione speciale piena di erbe medicinali e tesori naturali.


Chu Feng rivolse velocemente lo sguardo verso l’Immortale della Bussola. Scoprì che anche il vecchio lo stava guardando, doveva essersene reso conto anche lui.


“Senior Longjian, potrei chiedere chi sta temprando il suo corpo nelle profondità della caverna? Ci ha portati qui per incontrare questa persona?” Chiese Chu Feng.

“Come previsto da uno Sciamano dal Marchio del Drago. Sei riuscito a dedurlo solo dall’odore delle erbe medicinali?” Nangong Longjian rivelò un’espressione ammirata. Se fosse stato l’Immortale della Bussola a dirlo, non sarebbe rimasto sorpreso, ma Chu Feng ci era riuscito nonostante la sua giovane età.


Questo significava che Chu Feng non era uno Sciamano dal Marchio del Drago solo in nome.

“Non c’è da meravigliarsi che Suyan e Ruochen ti abbiano raccomandato anche quando eri solo uno Sciamano dal Marchio del Serpente.”


“Non si sono affatto sbagliate.” Aggiunse Nangong Longjian.


“Che sia Ruochen?” Chiese Chu Feng.


“Sì, è precisamente mia figlia, Bai Ruochen.” Nangong Longjian annuì. Poi disse: “Entrate, Ruochen, vi dirà tutto dopo quando la incontrerete.”


Poi Nangong Longjian disse all’Immortale della Bussola: “Per quanto riguarda lei… è meglio che glielo dica personalmente.”

“Sicuro.” Il vecchio sorrise e annuì.


Chu Feng entrò direttamente nella caverna. Dopo aver raggiunto la regione più profonda della caverna, attraversò un muro di energia Spirit. Poi di fronte a lui apparirono una formazione e due splendide donne.


Una era una signora sposata molto attraente e sensuale. L’altra era una bellezza eccezionale simile ad un fiore di loto che fioriva in una terra di ghiaccio.


Erano Bai Ruochen e sua madre, Bai Suyan.


Sembrava che sapessero già dell’arrivo di Chu Feng. Così Bai Ruochen non era entrata nella formazione per temprare il suo corpo, era lì completamente vestita.

In quel momento, Chu Feng notò che la coltivazione della ragazza era aumentata di molto. Era già una Semi Martial Emperor di terzo livello.

Per quanto riguardava Bai Suyan, Chu Feng riuscì a capire con un’occhiata il livello di questa donna che in passato era sembrata così misteriosa.


Era una Semi Martial Emperor di ottavo livello, ma questo era solo il suo livello attuale, probabilmente quando era nella montagna del Legno Turchese era al settimo.


Detto questo, la situazione era molto diversa ora. Non solo Chu Feng l’aveva superata, il suo potere combattivo era qualcosa con cui lei non avrebbe mai potuto competere.

“Chu Feng.”


Bai Ruochen era molto contenta di rivederlo. Balzò in avanti e arrivò di fronte a lui. Mostrò un dolce sorriso sul suo visino freddo. Sorrideva raramente, ma quando lo faceva era proprio splendida.

“Ruochen, senior Bai.” Anche Chu Feng era estremamente contento. Dopotutto stava rincontrando la sua vecchia amica, come poteva non provare gioia?


“Quando ci siamo separati nel Dominio dell’Alleanza, eri solo un discepolo inseguito dalla montagna del Legno Turchese. Eppure ora sei diventato una persona molto influente nella Terra Sacra delle Arti Marziali.”


“Sii sincero. Sei stato davvero tu a liberare quello spaventoso Spirito Malvagio Asura nel clan imperiale Nangong?” Chiese Bai Suyan con un’espressione seria. Bai Ruochen lo guardò con un’espressione curiosa.

“Mn.” Chu Feng annuì.

“Oh cielo. Hai proprio superato ogni mia immaginazione.” Bai Suyan ripensò a come Nangong Longjian aveva combattuto contro lo spirito malvagio. Anche se Nangong Longjian era riuscito a cacciarlo via, era rimasto ferito.

“Io, Bai Suyan, sono rimasta impressionata da poche persone nel corso della mia vita, ma ragazzo, hai proprio conquistato la mia ammirazione.” Esclamò Bai Suyan.

“Senior Bai, sembra che ci siano delle implicazioni nascoste nelle sue parole. Con impressionata, intende positivamente o negativamente?” Disse ridacchiando Chu Feng.

“Moccioso, naturalmente è positivo. Perché ti denigrerei?” Bai Suyan gli diede uno scappellotto, ma Chu Feng continuò a ridere come uno sciocco.


Mentre il colpo di Bai Suyan sembrava molto potente, in realtà non fece nessun male a Chu Feng. Questo non per via della forza eccezionale del giovane, ma perché Bai Suyan in realtà non ci aveva messo affatto forza.

“Stavo solo scherzando. Naturalmente so che senior Bai ha solo una buona opinione di me. Altrimenti come mai senior Longjian sarebbe venuto a salvarmi?” Disse Chu Feng.


“È venuto a salvarmi pensando a dei suoi obiettivi.” Disse Bai Suyan.

“Obiettivi? Che obiettivi?” Chiese Chu Feng. In realtà se lo era già immaginato, ma non aveva idea delle ragioni dietro le azioni di Nangong Longjian.

“Ruochen, spiegaglielo pure tu.” Bai Suyan sorrise lievemente, poi iniziò ad avvicinarsi all’uscita. Tuttavia, quando fu sul punto di attraversare la formazione Spirit, si girò all’improvviso e disse: “Non abbiate fretta, potete prendervi del tempo per chiacchierare. Non vi siete visto da così tanto tempo, avrete molto da dirvi.”

“Oh giusto, Chu Feng, non iniziare a fare il donnaiolo. Mentre io posso non badarci, dovresti stare attento o suo padre ti concerà per le feste.” Dopo aver detto questo, il sorriso di Bai Suyan divenne ancora più incantevole. Sembrava proprio affascinante.


Mentre la sua risata inebriante risuonava per la caverna, Bai Suyan se ne andò. In quel momento rimasero solo Chu Feng e Bai Ruochen.


All’improvviso Chu Feng mostrò un’espressione molto seria e disse con sincerità: “Non ti preoccupare, non sono come dice tua madre.”

“Pfff!!”


Bai Ruochen non riuscì a contenersi e scoppiò a ridere. I suoi splendidi occhi si strinsero fino a diventare due lune crescenti. Grazie alla sua risata melodiosa, sembrava proprio affascinante. Dopo aver riso per un bel po’ di tempo, lo guardò e disse: “Sei ancora uguale a prima, non sei affatto serio.”


Poi iniziò a descrivergli la situazione.

A quanto pareva anche Nangong Longjian era uno Sciamano, ma era concentrato solo sulla coltivazione. Così, anche se le sue tecniche Spirit non erano deboli, erano di gran lunga inferiori alla sua forza marziale. Era solo uno Sciamano dal Marchio del Serpente.


Inoltre, nonostante possedesse un talento sbalorditivo, soffriva di una malattia incurabile. Secondo Bai Ruochen, non sarebbe riuscito a vivere più di tre anni.


Tuttavia non desiderava sprecare la sua coltivazione, così durante questo periodo di tempo, aveva cercato di usare tecniche tabù per passare la sua energia a sua figlia.


Allora, Bai Ruochen e sua madre avevano lasciato questo posto secondo le istruzioni di Nangong Longjian. Erano andate a cercare i materiali necessari per completare il processo.

Inoltre, prima che se ne andassero, Nangong Longjian aveva detto loro esplicitamente che avrebbero dovuto ricorrere ad ogni mezzo possibile per trovare ciò che cercavano.


Dopodiché Bai Suyan aveva scoperto quell’oggetto nel Sect dell’Ascensione. Tuttavia, visto che Nangong Longjian era in isolamento e lei sospettava degli altri, aveva finto di sposare il maestro del Sect dell’Ascensione e aveva cercato un’opportunità per portare via quell’oggetto. E alla fine… ci era riuscita.


Tuttavia, anche se aveva radunato le risorse necessarie, Nangong Longjian si era reso conto di non potercela fare. Aveva bisogno dell’aiuto di uno Sciamano dal Marchio del Drago.


Ma doveva essere uno Sciamano dal Marchio del Drago di cui si poteva fidare. Per questo aveva cercato Chu Feng e l’Immortale della Bussola.


Naturalmente lo scopo principale per cui Nangong Longjian si era recato nel clan imperiale Ximen stavolta era stato per salvare Chu Feng. Lo aveva fatto perché Bai Ruochen e sua madre Bai Suyan l’avevano chiesto.

Detto questo, nessuno si sarebbe mai aspettato che Chu Feng fosse già diventato uno Sciamano dal Marchio del Drago.


“Chu Feng, sei davvero diventato uno Sciamano dal Marchio del Drago?” Bai Ruochen rivelò un’espressione incredula.

“Quando mai ti ho ingannato?” Chu Feng aprì il palmo e una scia di potere Spirit del Marchio del Drago cominciò a fluttuare fuori dal suo palmo.


“Ottimo.” Bai Ruochen si rallegrò, ma immediatamente dopo la sua espressione cambiò. Afferrò Chu Feng per mano e, con le lacrime agli occhi, gli disse: “Ti prego, devi aiutarmi.”


“Passare il potere da una persona all’altra non è affatto semplice, ma ce la metterò tutta per aiutarti.” Disse Chu Feng.


“No, non sto parlando di questo.” Bai Ruochen scosse ripetutamente la testa.

“Allora di cosa?”


“Non voglio ottenere la coltivazione di mio padre, voglio che rimanga sempre al mio fianco. Chu Feng, ti prego, cura la malattia di mio padre.” Implorò Bai Ruochen.





