---
title: Capitolo 1888 - Sbigottito
pubDate: 2024-08-09T06:13:16.561Z
tags:
    - mga
---


“Ahah…” In quel momento Chu Feng rise.


Prima aveva ascoltato la richiesta di Xian Yushi e aveva finto di essere stato sconfitto. Da una parte, lo aveva fatto perché si era reso conto che era una sorta di prova, dall’altra perché non aveva avuto altra scelta se non chinare la testa date le circostanze.


Anche se era ad un livello che gli avrebbe permesso di viaggiare liberamente in molti posti, non osava comportarsi in modo troppo impudente in un regno così enorme.


Durante i conflitti contro i quattro grandi clan imperiali, Chu Feng aveva dovuto sopportare molte sofferenze. Se fosse diventato il nemico del regno degli elfi, probabilmente nessuno avrebbe potuto salvarlo. Inoltre, data la loro forza, tutti i suoi amici e i suoi parenti sarebbero rimasti coinvolti.


Figuriamoci gli altri, perfino Nangong Longjian era di gran lunga inferiore al regno degli elfi.


Tuttavia la principessa Lingyue era qui adesso. Così come poteva Chu Feng continuare ad ascoltare quella feccia? Così il giovane sorrise e disse: “Sono disposto a fare un incontro di allenamento serio stavolta.”

“Serio? Cosa intendi dire? Stai dicendo che prima non era un incontro di allenamento serio?” Xian Yushi divenne estremamente scontento.


Chu Feng non si disturbò a rispondere a questa domanda stupida, invece sorrise lievemente.


La principessa Lingyue sorrise, poi disse: “Sembra che Chu Feng non ti abbia preso sul serio fin dall’inizio fratellino Yushi.”

“Umpf, che arroganza. Avanti, ti darò una lezione.” Xian Yushi si tirò su le maniche con rabbia. Allo stesso tempo, continuò a minacciare di nascosto Chu Feng, dicendogli di fingere di nuovo di venire sconfitto.


Chu Feng non considerò minimamente queste minacce, non si sarebbe lasciato sconfiggere da questo rifiuto di fronte a tutte queste persone.

“Sembra che il fratellino Yushi sia estremamente sicuro di sé. Ma se fosse solo un normale incontro, sarebbe noioso. Che ne dite di aggiungere una condizione interessante.”

“Chiunque perderà dovrà bere una scodella di poltiglia del loto nero. Cosa ne pensate?” Disse con un sorriso raggiante la principessa Lingyue.

“Non male. Tutti dicono che la poltiglia del loto nero sia commestibile, ma nessuno ha osato mangiarla. Vorrei vedere che faccia farà il perdente dopo averla mangiata.” Gli altri elfi dell’Antica Era iniziarono ad applaudire.


Xian Yushi diventò verde. Non importava quanto fosse stupido, poteva capire comunque le intenzioni della principessa Lingyue. In quel momento, si rese conto che la situazione si stava mettendo male ed era confuso. Non era stata la principessa Lingyue a suggerirgli di rendere la vita difficile a Chu Feng prima? Perché ora lo stava difendendo?


Per quanto riguardava Chu Feng, ne fu deliziato. Tra tutte le punizioni possibili, la principessa Lingyue aveva deciso di usare la poltiglia del loto nero. Evidentemente sapeva cosa aveva fatto Xian Yushi prima e aveva intenzione di ripagarlo con la stessa moneta.


Chu Feng divenne certo che la principessa Lingyue non era affatto ostile nei suoi confronti ed era perfino dalla sua parte. Anche se non capiva il motivo dietro questa scelta, era comunque positivo.

“Non ho nessuna obiezione. Signorino Yushi, e tu?” Disse con un sorriso Chu Feng.


Xian Yushi radunò il coraggio e disse: “Perché dovrei avere paura quando perfino tu sei così sicuro di te? Eheh, ridicolo.” Allo stesso tempo, stava ancora minacciando di nascosto Chu Feng.

Chu Feng capì che doveva avere proprio paura adesso. Xian Yushi non voleva essere sconfitto, né poteva permettersi di venire sconfitto. Avrebbe rovinato la sua reputazione di fronte a tutti i suoi coetanei.


Eppure Chu Feng era determinato a fargli perdere la faccia, sarebbe stata la sua punizione per le scortesie di prima.

“Chu Feng, non temere. Mi occuperò della questione per te.” Proprio in quel momento risuonò un’altra trasmissione della voce nelle sue orecchie.


Sentendo questa voce, Chu Feng cominciò a provare un po’ di compassione per Xian Yushi. Questo perché la trasmissione proveniva dalla principessa Lingyue, gli stava dando il permesso di dare una lezione a Xian Yushi.


“Spero che mi perdonerai se ti ferirò signorino Yushi, d’altronde in un incontro è difficile controllare la propria forza.” Disse con un sorriso raggiante Chu Feng.

“Noi elfi dell’Antica Era possiamo darvi filo da torcere. Prova pure ad affrontarmi se non ci credi.” Disse con ferocia Xian Yushi. Dato che Chu Feng si rifiutava di rispondere alle sue trasmissioni della voce e invece continuava a provocarlo, aveva capito che Chu Feng non aveva intenzione di cedere.


Tuttavia non poteva venire sconfitto, così continuò a minacciarlo. Stava suggerendo a Chu Feng di non fare nulla di eccessivo, altrimenti avrebbe dovuto sopportarne le conseguenze.


“In tal caso, perdona la mia scortesia.” Chu Feng continuò a sorridere nonostante l’evidente minaccia di Xian Yushi.


“Woosh!”


All’improvviso Chu Feng si mosse. Era così veloce che arrivò di fronte a Xian Yushi in un lampo.


Era davvero troppo rapido, talmente rapido che lasciò senza parole la folla. Gli altri membri della giovane generazione presenti non riuscirono nemmeno a vedere i suoi movimenti, solo la principessa Lingyue ne era capace.


La sua espressione cambiò immediatamente e il suo sguardo brillò con serietà. Pensò: <em>’Un potere combattivo sbalorditivo capace di sormontare quattro livelli di coltivazione. Le dicerie sono vere. È davvero alla pari con la mia sorellina.’</em>


“Pa pa pa pa pa pa pa pa!!”


Nel frattempo le mani di Chu Feng si mossero incessantemente, trasformandosi in diverse migliaia di immagini residue. Come una tempesta torrenziale, continuarono a precipitarsi su Xian Yushi.


Xian Yushi era completamente impotente di fronte agli attacchi feroci e poté solo farsi picchiare.


Quando Chu Feng smise di attaccare, Xian Yushi fu scaraventato via e si schiantò contro il pilastro della sala del palazzo. Quando atterrò, rivelò naso e bocca sanguinanti e una faccia gonfia.


Gli astanti rimasero tutti sbigottiti. Avevano già previsto che Xian Yushi non avrebbe potuto competere con Chu Feng, ma non si aspettavano che sarebbe stato sconfitto così velocemente. Era stato ridotto in quelle condizioni in un attimo di secondo.


Tuttavia Chu Feng era allo stesso livello di Xian Yushi, erano entrambi al picco del Semi Martial Emperor.


Pensando al potere combattivo di Chu Feng, la giovane generazione degli elfi dell’Antica Era guardarono Chu Feng in modo diverso.


Prima erano un po’ scettici di Chu Feng, ma ora non erano più sospettosi, anzi, provavano un nuovo livello di rispetto nei confronti di Chu Feng.


Xian Miaomiao, la loro leggenda, era eccezionale solo perché aveva un potere combattivo sbalorditivo capace di sormontare quattro livelli di coltivazione.


E ora era apparsa un altro talento simile. Come potevano non dargli importanza?

“Oh cielo, mi dispiace proprio. Non mi aspettavo che il signorino Yushi fosse così debole. I miei attacchi sono stati troppo pesanti. Spero che mi possa perdonare.” Disse con innocenza Chu Feng. Tuttavia ogni sua parola era piena di sarcasmo e derisione.

“Chu Feng, maledetto, ti ucciderò.” Xian Yushi si era infuriato. Tirò fuori un Armamento Imperiale Incompleto e caricò contro il suo avversario con fare assassino. Non stava fingendo, aveva davvero intenzione di ammazzarlo.

“Buzz!!”


Tuttavia, prima che potesse anche solo avvicinarsi, un flusso di energia lo fermò e lo respinse indietro a mezz’aria.


Era la principessa Lingyue.


“Sei stato sconfitto. Perdere non è importante, ma non devi perdere la tua morale. Se lo facessi, gli altri penserebbero che noi elfi dell’Antica Era non possiamo accettare la sconfitta con grazia.” Disse la principessa Lingyue.


Sentendo queste parole, non importava quanto si sentisse contrariato adesso, Xian Yushi doveva comunque sopportarlo.


Non solo doveva controllare la rabbia, dovette anche mostrare un’espressione rispettosa dicendo: “Ero nel torto. Grazie per avermelo ricordato sorellona Lingyue.”


“Non importa. Basta riconoscere di aver commesso un errore.” La principessa Lingyue sorrise lievemente: “Uomini, andate a prendere una scodella di poltiglia del loto nero per il signorino Yushi.”


Figuriamoci Xian Yushi, anche gli altri elfi sussultarono. Non si aspettavano che la principessa Lingyue avesse detto sul serio prima.

“Non c’è bisogno. Ho una scodella di poltiglia nera.” Disse all’improvviso Chu Feng.

“Cosa?” La folla sussultò di nuovo sentendo queste parole. La poltiglia di loto nero era una specialità del regno degli elfi, come poteva possederla?

In effetti, figuriamoci gli altri, perfino Xian Yushi mostrò un’espressione scioccata.


Tuttavia, di fronte alle occhiate perplesse della folla, sporse una mano e afferrò il contenitore nella sala prima pieno di poltiglia di loto nero che gli aveva porto Xian Yushi.


Chu Feng aprì la bocca e con un gorgoglio, vomitò una sostanza nera nella scodella.


La folla attorno rimase senza parole.





