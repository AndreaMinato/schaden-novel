---
title: Capitolo 1889 - Fatto Splendidamente
pubDate: 2024-07-28T01:36:02.210Z
tags:
    - mga
---

Che situazione era questa? Chu Feng aveva davvero vomitato la poltiglia del loto nero?

In quel momento, figuriamoci Xian Yushi e gli altri, perfino la principessa Lingyue era sbalordita.

Al contrario degli altri, la principessa sapeva perché Chu Feng aveva la poltiglia del loto nero. Solo che non si aspettava che non solo avesse potuto mangiarla, ma che fosse stato in grado anche di vomitarla.

“Chu Feng, questo…” Anche la principessa Lingyue era rimasta senza parole.

“Coff, coff…”

“Non fraintendete. Ho vomitato questa scodella di poltiglia del loto nero, starete pensando che sia estremamente sporca e non più commestibile. In realtà è un malinteso.”

“Anche se lo vomitata, non è affatto sporca perché anche se è passata per la mia bocca, il mio esofago e il mio stomaco, non è stata ancora digerita.”

“Perché? Perché l’ho sigillata con una formazione Spirit. È come immagazzinare questa scodella di poltiglia del loto nero nel mio stomaco senza danneggiarla. Così è completamente pulita, pulita com’era prima di entrare nella mia bocca.”

“Così non pensate che l’abbia mangiata solo perché l’ho vomitata.”

“L’ho solo immagazzinata.” Spiegò Chu Feng con un sorriso.

“Ca***te! Vuoi che mangi il tuo vomito? Non credere di poterlo fare!!!” Xian Yushi era così infuriato che iniziò a saltare con rabbia. Era sul punto di impazzire.

Era semplicemente un insulto, un’enorme umiliazione.

“Ho una domanda: Chu Feng, perché hai mangiato questa poltiglia del loto nero?” Chiese la principessa Lingyue. Probabilmente… sapeva già la risposta a questa domanda.

Chu Feng divenne contento sentendo questa domanda, si era reso conto delle intenzioni della principessa.

“Sono stato costretto a mangiarla dal signorino Yushi. Avevo la sensazione che non sarebbe stata saporita, ma ho trovato inappropriato rifiutare di mangiarla. Così ho potuto solo usare la mia formazione Spirit per sigillarla e poi immagazzinarla temporaneamente nel mio stomaco. All’inizio avevo intenzione di vomitarla dopo.”

“Tuttavia, visto che il signorino Yushi ne ha bisogno ora e ce l’ho con me, ho deciso di tirarla fuori.” Disse Chu Feng.

In quel momento una donna dall’aspetto giovane, ma che apparteneva alla generazione più vecchia chiese: “Costretto? Perché ti ha costretto? Anche se l'avesse fatto, perché avresti ceduto? La tua coltivazione è chiaramente superiore alla sua. Non capisco cosa temeresti.”

L’età di questa donna era vicina a quella della principessa Lingyue, anche lei aveva circa duemila anni. Tuttavia la sua coltivazione era inferiore, era al secondo livello del Martial Emperor.

“La principessa Lingyue sa della questione. Sono venuto nel regno degli elfi per chiedere un fiore coda di passero dalle diecimila foglie.”

“Il signorino Yushi ha detto che me ne avrebbe dato uno se avessi mangiato la poltiglia del loto nero. Solo che… non mi sarei mai aspettato che si sarebbe rimangiato la parola data. Ho mangiato la poltiglia del loto nero, eppure non mi ha dato il fiore coda di passero dalle diecimila foiglie.” Chu Feng mostrò un’espressione delusa e triste. Sembrava che fosse stato ingannato.

La folla fu toccata dalla sua espressione miserabile e quando guardarono di nuovo Xian Yushi, rivelarono un po’ di disgusto. Pensavano tutti che la condotta di Xian Yushi fosse stata estremamente disonorevole.

“Chu Feng, non dire assurdità. Ho solo detto che avresti avuto l’occasione di ottenere un fiore coda di passero dalle diecimila foglie e non ho mai detto che te ne avrei procurato uno.” Spiegò frettolosamente Xian Yushi.

“Impudente! In base a ciò che hai detto, hai davvero usato il fiore coda di passero dalle diecimila foglie per costringere Chu Feng a mangiare la poltiglia del loto nero?” In quel momento la principessa Lingyue era infuriata, perché Xian Yushi aveva ammesso indirettamente la storia di Chu Feng dando quella spiegazione.

“Sorellona Lingyue, no, per favore… mi spiego meglio.” Xian Yushi si era reso conto di aver sbagliato.

“Non disturbarti a spiegare. Ti ho detto di ricevere Chu Feng, eppure l’hai trattato in questo modo. Mi hai davvero deluso.” Mentre parlava, la principessa Lingyue prese la scodella da Chu Feng e la passò a Xian Yushi. Disse: “Mangiala. Questa è la tua punizione.”

“Ah? Sorellona Lingyue, è qualcosa che ha vomitato Chu Feng. Come potrei mangiare il suo vomito?” Xian Yushi scosse ripetutamente la testa. Se avesse mangiato la scodella di poltiglia del loto nero, come avrebbe potuto guardare in faccia gli altri una volta che si fosse saputo in giro?

“Signorino Yushi, puoi mangiarla senza preoccupazioni. È esattamente uguale a prima.” Disse Chu Feng con un sorriso.

Xian Yushi era così arrabbiato che gridò: “Non dirmi queste stro***te! L’hai mangiata chiaramente. Come potrebbe essere uguale?!” Se non fosse per il fatto che Chu Feng aveva incitato la folla, perché la principessa Lingyue l’avrebbe trattato così?

“La mangi o no?” Le sopracciglia lunghe e raffinate della principessa Lingyue si aggrottarono. La gentilezza nel suo sguardo era scomparsa, rimpiazzata da furia.

Vedendo quell’espressione arrabbiata, Xian Yushi tremò e impallidì per la paura. Negli ultimi due anni, aveva seguito la principessa Lingyue e si era allenato con lei. Così conosceva meglio di chiunque altro la sua personalità.

Mentre la principessa Lingyue poteva essere molto amichevole, se si fosse infuriata sarebbe stata estremamente spaventosa.

“Io, la mangerò, la mangerò.” Xian Yushi accettò la scodella. Fece una smorfia vedendo la poltiglia del loto nero, sembrava che volesse vomitare.

In quel momento rivolse lo sguardo verso Chu Feng, sembrava davvero feroce, come se volesse ucciderlo sul posto. In effetti, se ne fosse stato capace, l’avrebbe fatto sicuramente. Solo che Chu Feng pensava che Xian Yushi non avrebbe avuto l’opportunità di farlo, così non era preoccupato. Invece alzò la mano e disse: “Signorino Yushi, non mi devi ringraziare. Puoi mangiarla pure.”

“Tu!!!” Xian Yushi stava quasi per morire di rabbia. Non si sarebbe mai aspettato che sarebbe stato messo all’angolo da un umano nel suo territorio.

Tuttavia alla fine strinse i denti, chiuse gli occhi e si versò direttamente la poltiglia del loto nero in bocca.

Era davvero intatta come prima.

La poltiglia del loto nero era estremamente appiccicosa, dopo che entrò nella sua bocca, Xian Yushi non riuscì ad inghiottirla e iniziò a masticarla.

“Eeeh…” Molti dei presenti distolsero lo sguardo, non per via della poltiglia di loto nero in sé, ma perché era qualcosa vomitato da Chu Feng.

“Davvero disgustoso.” Perfino Ovetto la regina non riuscì più a guardare.

“Perché? Non l’ho mangiata e l’ho solo immagazzinata nel mio stomaco per un po’. È proprio come tenerla nel mio Sacchetto Cosmo. Perché sarebbe diventata disgustosa?” Chu Feng si difese.

“Non è quello. È solo che vederlo mangiarla è estremamente disgustoso. Dopotutto proveniva dalla tua bocca, non puoi rifiutarti di ammetterlo.”

“Se qualcuno vomitasse qualcosa e volesse che tu lo mangiassi dicendo che è pulito, lo mangeresti?” Chiese Ovetto.

“Ehh… naturalmente no.” Disse con un sorriso Chu Feng.

“Potevi prendere la poltiglia del loto nero dal tuo stomaco senza fare quelle scene, ma hai insistito a vomitarla di fronte alla folla. Inoltre hai fatto proprio i suoni di uno che vomita.”

“Stavi cercando di disgustare deliberatamente Xian Yushi, così smettila di fare l’innocente.” Lo spirito aveva già capito i piani di Chu Feng.

“Eheh, di sicuro la mia regina mi conosce meglio di chiunque altro. Esatto, l’ho fatto apposta per farlo disgustare. È il prezzo che deve pagare per avermi reso le cose difficili.” Disse con un sorriso Chu Feng.

“Umpf, è prevedibile. Come puoi nascondermi qualcosa?” Ovetto alzò il mento con orgoglio. Poi disse: “Anche se è molto disgustoso, devo ammettere che l’hai fatto splendidamente.”



