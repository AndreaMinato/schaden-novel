---
title: Capitolo 1891 - Sei tu
pubDate: 2024-08-09T09:13:16.562Z
tags:
    - mga
---


“Spaventato? Perché sarei spaventato da una mera formazione Spirit?”


Chu Feng sorrise di nuovo. Poi i suoi palmi tremarono lievemente. Il suo potere Spirit trafisse il corpo della bellezza come una lama tagliente.


“Buzz!”


In quel momento l’espressione della bellezza si irrigidì. Poi il contorni del suo corpo divennero confusi. Un momento dopo si trasformò in innumerevoli raggi di luce e cominciò a scomparire.


Quando la luce si dissipò, la bellezza scomparì completamente, al suo posto rimase una bambola. Era una bambola raffinata e sembrava uguale alla bellezza di prima, come lei, era nuda.


A quanto pareva non era affatto un’elfa dell’Antica Era, ma una bambola creata da una formazione Spirit.


“Così noioso. L’hai notato con una sola occhiata.” Xian Miaomiao balzò allo scoperto con un’espressione imbronciata.


Chu Feng rimase scioccato vedendola. Anche se questa Xian Miaomiao era ancora una giovane ragazza, era ancora più splendida della bambola.


Gli elfi dell’Antica Era possedevano tutti una bellezza eccezionale. I loro uomini erano stupendi come le donne e le loro donne erano ancora più belle.


La sua pelle era bianca, ma rosea, sembrava fatta di giada. Il suo viso aveva una normale forma ovale. Combinato con le sue labbra color rubino delicate e il suo nasino impertinente, sembrava pura e naturale, nobile e affascinante. Le sue splendide gambe che spuntavano fuori dalla gonna del suo abito in particolare erano incredibilmente allettanti.


In quel momento Chu Feng provò lo stesso tipo di stupore che aveva sentito la prima volta che aveva incontrato Ovetto.


Tuttavia le due donne erano diverse. Anche se la sua regina aveva un viso ovale adorabile e incantevole, era eccezionalmente seducente. Allo stesso tempo, non aveva perso la sua aria innocente. Combinato con i suoi lineamenti raffinati, era semplicemente perfetta. Qualsiasi uomo sarebbe stato attratto da lei.


Era una bellezza naturale da sogno.


La giovane di fronte a lui invece, nonostante il suo fisico eccezionale, non emanava quel tipo di fascino, né aveva un’aura fredda e distante. L’impressione che dava poteva essere descritta con due parole: fresca e pura.


Questo valeva specialmente per i suoi splendidi occhi. Erano pieni di spirito e intelligenza.


Se la sua regina poteva sbalordire ogni creatura vivente e fare sbavare qualsiasi uomo, allora la giovane di fronte a Chu Feng sembrava più una splendida perla che chiunque avrebbe voluto tenere tra le mani e ammirare con attenzione.


Così questa Xian Miaomiao possedeva una bellezza davvero distinta. Anche qualcuno come Chu Feng che aveva visto innumerevoli splendide donne sentì un po’ di confusione e il battito cardiaco che accelerava nel momento in cui vide Xian Miaomiao.


Tuttavia rimase soprattutto scioccato dalla sua coltivazione. Era al terzo livello del Martial Emperor. A giudicare dal suo aspetto, sembrava che avesse solo quindici o sedici anni. Era semplicemente troppo spaventoso possedere questa coltivazione alla sua età.


“Quanto è potente. Che sia il grande genio degli elfi dell’Antica Era?” In quel momento, perfino Ovetto rimase colpita da Xian Miaomiao.


Chu Feng porse i suoi rispetti e chiese: “Scusami, potrei chiederti chi sei?”

“Cosa c’è, non mi riconosci?” Notando l’espressione curiosa di Chu Feng, Xian Miaomiao rivelò un dolce sorriso.

“Ci siamo già incontrati prima?” Chu Feng iniziò ad accigliarsi. Iniziò ad esaminare di nuovo Xian Miaomiao per accertarsene, ma non la riconobbe.


Detto questo, sentì uno strano senso di familiarità. Anche se era davvero leggero, aveva comunque la sensazione di averla incontrata prima, ma non poteva ricordare dove.

“Coff, coff.” In quel momento, Xian Miaomiao mostrò un’espressione imperturbabile. Poi si girò all’improvviso, fece il vocione e gridò: “Ehi, signorina, non mi hai ancora detto il tuo nome.”


Dopo aver detto questo, balzò a diversi metri di distanza. Si voltò e rivelò un sorriso dolce e leggermente dispettoso: “Non te lo dirò.”


“Sei tu?” Lo sguardo di Chu Feng brillò e capì.


Si ricordò di come aveva incontrato una ragazzina alla Pozza Immortale dell’Antica Era non molto tempo dopo che era arrivato nella Terra Sacra delle Arti Marziali.


La ragazzina era inseguita da una persona che aveva derubato. Era stato Chu Feng ad intervenire per salvarla.


Prima che lei se ne andasse, Chu Feng le aveva chiesto come si chiamava. Lei però non aveva risposto. La ragazzina aveva appena imitato il dialogo che avevano fatto allora.


Chu Feng sorrise. Era praticamente certo che questa splendida ragazza talentuosa doveva essere la rinomata principessina degli elfi dell’Antica Era.


Non si aspettava che fosse la stessa ragazzina inseguita da degli umani alla pozza immortale dell’Antica Era.


Chu Feng iniziò a riflettere. Se quelle persone che l’avevano inseguita avessero saputo della vera identità della ragazzina, chissà come avrebbero reagito. Probabilmente sarebbero svenuti per la paura, forse si sarebbero perfino pisciati addosso.


“Ahah, finalmente te lo sei ricordato. Sembra che la tua memoria non sia così male.” Xian Miaomiao tenne le mani dietro la schiena mentre camminava verso Chu Feng. Quando arrivò di fronte a lui, annuì con soddisfazione.


“Naturalmente mi ricordo. Anche se ci siamo incontrati solo una volta, mi sei rimasta impressa. Allora… avevi l’aspetto di un’umana. Sembra che tu avessi cambiato il tuo vero aspetto.” Disse Chu Feng.


“La mia tecnica è sbalorditiva, vero? Perfino tu, uno Sciamano che può smascherare subito la mia splendida bambola non sei riuscito a notare che non ero umana.” Xian Miaomiao prese la bambola dalle mani di Chu Feng. Tuttavia all’improvviso disse un po’ scontenta: “Mentre la prova è fallita e sei riuscito a vedere attraverso l’illusione, così non posso dimostrare che tu non sia lascivo, né che tu non abbia secondi fini nei confronti delle donne della nostra razza.”


“Oh cielo. Sembro davvero un tale maniaco?” Disse esasperato Chu Feng.


“Woosh!”


Xian Miaomiao all’improvviso lo esaminò con attenzione. Poi con un’espressione seria, annuì e rispose: “Sì.”


“Pff…”


In quel momento nemmeno Chu Feng riuscì a contenersi. Anche se sapeva che la giovane di fronte a lui era la rinomata principessina degli elfi dell’Antica Era, Chu Feng si sentiva a suo agio di fronte a lei.

“Principessina, dovresti potermi dire il tuo nome ormai, no?” Chiese Chu Feng. In realtà era molto grato nei suoi confronti.


Prima era confuso del perché la principessa Lingyue avrebbe voluto aiutarlo, tuttavia ora aveva capito le ragioni per cui l’aveva fatto. Era tutto dovuto alla ragazzina di fronte a lui.


Xian Miaomiao sospirò: “Perché vi piace così tanto chiedere i nomi degli altri? I nomi sono davvero così importanti?” Sembrava che non volesse dire il suo nome.

“Naturalmente sono importanti. Un nome permettere di ricordare un’altra persona. Altrimenti perché avresti chiesto come mi chiamo quando sei partita allora?” Chiese Chu Feng.

“È vero. Molto bene allora, ti dirò il mio nome. Tuttavia non devi dirlo a nessun altro, altrimenti non te la farò passare liscia.” Xian Miaomiao mosse i suoi pugnetti e mostrò un’espressione feroce. Sembrava proprio adorabile.


Chu Feng alzò la mano e giurò: “Giuro che non menzionerò a nessuno il tuo nome nemmeno sotto minaccia di morte.”

“Meglio così.” Xian Miaomiao sorrise dolcemente. Poi disse: “Ricorda, mi chiamo Xian… Miao… Miao.”





