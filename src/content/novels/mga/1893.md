---
title: Capitolo 1893 - Ragazza Birichina
pubDate: 2024-07-28T05:36:02.211Z
tags:
    - mga
---

Quella sera, Xian Miaomiao fece visita personalmente a Chu Feng. Gli aveva portato cento fiori coda di passero dalle diecimila foglie in dono.

Chu Feng provò un’enorme gratitudine vedendo così tanti fiori. Dopotutto, quando l’Immortale della Bussola era venuto nel regno degli elfi, era riuscito a riceverne solo uno.

Inoltre sembrava che non avrebbe avuto il permesso di chiederne un altro per il resto della vita. Questo era anche il motivo per cui l’Immortale della Bussola aveva chiesto a Chu Feng di recarsi al regno degli elfi.

Da questo si poteva capire quanto erano preziosi i fiori coda di passero dalle diecimila foglie anche nel loro regno e non era qualcosa che avrebbero potuto donare con noncuranza.

Xian Miaomiao era proprio generosa.

“Principessa Miaomiao, ho bisogno solo di un fiore, sono un po’ troppi cento.” Disse Chu Feng.

Chu Feng sapeva che Xian Miaomiao doveva essere grata per ciò che aveva fatto allora e per questo gli stava dando cento fiori per ripagarlo. Tuttavia Chu Feng pensò che era eccessivo.

Specialmente ora che li aveva di fronte, poteva rendersi conto di quanto erano preziosi vedendo la loro splendida coda simile ad un pavone. In effetti erano oggetti estremamente preziosi. Se uno li avesse messi all’asta, sarebbe riuscito a venderli a caro prezzo. Inoltre erano un tipo di oggetto la cui domanda superava sempre l’offerta.

“Rifiuti ciò che ti ho dato, sei stupido?” Xian Miaomiao lanciò un’occhiata di sottecchi a Chu Feng, tuttavia presto sorrise dolcemente e disse: “Accettali e basta. In realtà ho anche una richiesta per te.”

“Potrei sapere qual è?” Chiese chu Feng.

“Accompagnami nella formazione Divoratrice del Sangue.” Disse Xian Miaomiao.

“Formazione Divoratrice del Sangue? Stai parlando di una delle tre grandi aree proibite della Terra Sacra delle Arti Marziali?” Chiese chu Feng.

“Ci sono altre formazioni Divoratrici del Sangue?” Domandò Xian Miaomiao.

“Vuoi davvero che ti accompagni lì?” Chiese Chu Feng.

“Naturalmente. CI ho pensato con attenzione.” Xian Miaomiao annuì.

“Molto bene.” Chu Feng accettò con fare diretto.

“Non mi stai chiedendo perché voglio che mi accompagni o lo scopo per cui andrò lì? Devi sapere che quel posto non è ordinario; è uno dei luoghi più pericolosi nella Terra Sacra delle Arti Marziali.” Xian Miaomiao rimase scioccata da come Chu Feng aveva accettato con franchezza la sua richiesta.

Chu Feng sorrise lievemente e disse: “Mi hai mostrato una grande fiducia chiedendomi di accompagnarti lì. Dato che hai mostrato una tale fiducia, significa che mi consideri tuo amico. Così naturalmente anche io ti considero mia amica. È naturale aiutare con tutte le forze i propri amici, al punto da sacrificarsi.”

“È così? Molto bene, ti infilzerò due volte prima.” Xian Miaomiao strinse i pugni, fingendo di tenere delle lame da affondare nelle costole di Chu Feng.

“Oh, è solo un’analogia. Eppure la stai prendendo in modo letterale.” Chu Feng diede un colpetto alla fronte di Xian Miaomiao. Questo perché i pugnetti della ragazzina gli avevano fatto un po’ male quando erano atterrati sulle sue costole.

<em>Nota traduzione: in cinese, sacrificarsi per un amico viene definito come “venire infilzati da lame da ogni lato”.</em>

“Ahahah, hai paura ora? Sono estremamente potente.” Xian Miaomiao sorrise compiaciuta. Poi iniziò a raccontargli il motivo per cui voleva andare nella formazione divoratrice del sangue.

Il fisico di Xian Miaomiao era un po’ speciale. Era estremamente potente dal momento in cui era nata, superando di gran lunga la forza di un elfo dell’Antica Era ordinario.

Tuttavia le risorse di coltivazione ordinarie erano inutili per lei. Poteva aumentare la sua energia contando sulle Energie Naturali.

Scoprendo questo, Chu Feng rimase scioccato. Solo pensare che Xian Miaomiao era arrivata a questo livello spaventoso allenandosi era davvero troppo scioccante.

Tuttavia c’era un tipo di risorsa di coltivazione che poteva aiutarla, era il Fiore Immortale dell’Antica Era.

I Fiori Immortali erano privi di colore, odore e perfino senza forma. Era praticamente impossibile trovarli per le persone ordinarie.

Tuttavia Xian Miaomiao aveva una speciale abilità percettiva. Finché un posto avesse contenuto un Fiore Immortale dell’Antica Era, sarebbe riuscita a trovarlo.

Nonostante i Fiori Immortali provenissero dall’Antica Era, ce n’erano un bel po’ nella Terra Sacra delle Arti Marziali.

Negli anni, Xian Miaomiao aveva viaggiato costantemente per varie antiche terre e rovine, tutto per trovare Fiori Immortali. Era andata praticamente in tutti i posti nella Terra Sacra delle Arti Marziali in cui poteva viaggiare e aveva cercato dovunque. Anche se aveva ottenuto un ottimo raccolto, ora non ne trovava più.

Ora era certa che ci fossero Fiori Immortali nelle profondità della formazione divoratrice del sangue. Inoltre ce ne sarebbero stati in grande quantità, se fosse riuscita ad ottenerli, sarebbe stato ottimo per lei.

Tuttavia la formazione divoratrice del sangue non era uno scherzo, era una delle tre grandi aree proibite. Questo valeva soprattutto per le profondità di quell’area. Quel posto conteneva un’enorme pressione estremamente strana. Perfino il sovrano del regno degli elfi non poteva entrare lì.

Ma nelle profondità della formazione divoratrice del sangue viveva un tipo speciale di insetto. La creatura non temeva la pressione, per questo era il solo organismo che viveva in quel posto, così era stata chiamata Insetto Divoratore del Sangue.

Per entrare e ottenere il Fiore Immortale, il re degli elfi aveva chiesto aiuto ad uno dei Dieci Immortali, l’Immortale Incommensurabile.

Era una persona famosa quanto l’Immortale Raffinatore, era uno degli Sciamani più influenti nella Terra Sacra delle Arti Marziali.

Se il punto di forza dell'Immortale Raffinatore era la forgia delle armi, allora l’aspetto più forte dell’Immortale Incommensurabile sarebbero state le formazioni Spirit meravigliose che poteva usare. Era in grado di utilizzare rari tesori per forgiare le armature difensive più robuste.

Così il sovrano degli elfi gli aveva chiesto di usare insetti divoratori del sangue per creare un’armatura che avrebbe potuto resistere alla strana pressione, così che potessero addentrarsi nelle profondità della formazione divoratrice del sangue.

Al momento, dopo aver fatto grandi sforzi, l’Immortale Incommensurabile aveva finito la sua missione e aveva forgiato due armature.

Tuttavia, a causa delle caratteristiche speciali degli insetti divoratori del sangue, l’Immortale Incommensurabile aveva menzionato fin dall’inizio che solo membri della giovane generazione sarebbero potuti entrare nella formazione, persone al di sotto dei cento anni. Oltre i cento, anche se uno avesse indossato l’armatura, non sarebbe riuscito a nascondere la sua aura e così sarebbe stato schiacciato a morte dalla strana pressione.

Così dovevano essere due membri della giovane generazione ad indossare le armature ed entrare nella formazione divoratrice del sangue. All’inizio avevano scelto Xian Yuyin per accompagnarla, ma Xian Miaomiao lo detestava. Così aveva fatto questa richiesta a Chu Feng.

“Nessun problema.” Chu Feng annuì con franchezza.

“Sei davvero meraviglioso.” Xian Miaomiao era proprio contenta. Dopotutto le profondità della formazione divoratrice del sangue era un posto che perfino i grandi esperti della Terra Sacra delle Arti Marziali temono. Entrare in quel posto significava mettere la propria vita in pericolo. Se delle persone ordinarie avessero sentito parlare di quella zona proibita, avrebbero mostrato espressioni impaurite.

Eppure, anche se sapeva che era un posto pericoloso, Chu Feng aveva accettato comunque di accompagnarla senza la minima esitazione. Questo aveva toccato Xian Miaomiao.

“Ho solo una condizione.” Disse Chu Feng.

“Quale?”

“Sono venuto a chiedere i fiori coda di passero dalle diecimila foglie per salvare una persona, così devo riportarli indietro da quella persona prima. Ti accompagnerò nella formazione dopo.” Disse Chu Feng.

“Questo…” Xian Miaomiao cominciò ad accigliarsi. Mostrò il broncio e poi sembrò in difficoltà.

Chu Feng cominciò a preoccuparsi vedendo la sua reazione. Aveva intuito che Xian Miaomiao aveva qualche problema di cui era difficile parlare.

Tuttavia, proprio in quel momento, Xian Miaomiao iniziò a sorridere e disse: “Nessun problema.”

“Oh cielo, ti stavi prendendo gioco di me.” Chu Feng la guardò di sottecchi. Evidentemente l’elfa aveva finto di essere in difficoltà prima, stava scherzando.

Detto questo, Chu Feng doveva proprio ammirare le sue capacità di recitazione. Erano davvero ottime, nemmeno lui aveva potuto smascherarla. Era stato sconfitto da questa ragazzina dispettosa.



