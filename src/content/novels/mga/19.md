---
title: Capitolo 19 – Puoi chiamarmi Giustizia
pubDate: 2024-05-23T09:13:16.331Z
tags:
    - mga
---
“Sparisci ora e ti lascerò vivere.”
Quando quella persona puntò la fredda e lucente spada di ferro contro Chu Gao e gli altri, rivelò un intendo omicida.
Di fronte a minacce di morte, la famiglia Chu e gli altri rimasero scossi ed alcuni iniziarono ad indietreggiare.
Nonostante Chu Xue fosse la loro padrona e dovessero enormi favori alla famiglia Chu, la loro decisione fu molto semplice visto che riguardava la loro vita.
“Tutti voi…” Il cuore di Chu Xue era pieno di amarezza quando vide i servi che volevano abbandonarla. Fin da giovane, erano persone che erano rimaste al suo fianco e avevano seguito tutti i suoi ordini.
Voleva rimproverarli, eppure era impotente perché sapeva che era spacciata.
Nella Scuola del Drago Azzurro non aveva né influenza né potere, e contro persone che non poteva offendere, anche se fosse stata macchiata poteva solo sopportarlo dato che non voleva morire.
*whoosh*
Ma proprio quando Chu Xue si stava disperando, un’ombra balzò dalla foresta come un mostro e atterrò di fronte a Chu Xue.
*bang bang bang*
Dopo essere arrivata quella persona attaccò con velocità fulminea. Innumerevoli immagini residue di palmi, insieme ad un intento omicida, volarono dritte verso i tre dell’Alleanza Sword.
*whoosh whoosh whoosh*
Sorprese i tre membri dell’Alleanza Sword, i quali batterono il terreno con la punta dei piedi e balzarono all’indietro.
Volsero lo sguardo e scoprirono che la persona che li aveva attaccati a sorpresa era un giovane uomo.
Ma la persona che era rimasta più stupita era Chu Xue. Non avrebbe mai pensato che, quando le persone di cui si fidava di più la stavano per abbandonare, Chu Feng l’avrebbe protetta ignorando la propria sicurezza.
“Chi sei? Come osi interrompere il mio bel momento?” Il membro dell’Alleanza Sword butterato si rivolse a Chu Feng urlando con rabbia.
“Non sei degno di conoscere il mio nome, ma puoi chiamarmi giustizia.” Chu Feng sorrise leggermente.
“Giustizia? Ah!” L’uomo butterato mosse la spada di ferro e innumerevoli lame di vento volarono verso Chu Feng.
Vedendolo Chu Feng mosse uno dei suoi palmi e una forza lieve spostò via Chu Xue.
Dopodiché schivò velocemente e dopo averlo fatto corse direttamente verso l’uomo e colpì con un Palmo Illusorio.
“Moccioso, stai cercando la morte.”
Vedendo che Chu Feng aveva osato addirittura contrattaccare, gli altri due membri dell’Alleanza Sword tirarono fuori anche le loro lame e menarono un fendente verso Chu Feng usando uno strano stile di spada.
*whoosh whoosh*
Non solo Chu Feng schivò, cambiò anche il suo modo di attaccare e tutti e tre i Palmi Illusori colpirono allo stesso tempo, collidendo contro le tre spade di ferro.
*clang clang clang*
Risuonarono tre forti colpi e le quattro persone indietreggiarono un poco. Ma Chu Feng sentì una sensazione di intorpidimento provenire dai palmi, si accigliò e la sua espressione divenne più grave.
Sapeva che i tre erano esperti al quinto livello dello Spirit realm e non avevano nemmeno usato pienamente il loro potere.
Anche i tre membri dell’Alleanza Sword aggrottarono le sopracciglia. Avevano scoperto che Chu Feng era al quarto livello dello Spirit realm.
Ma quando un bambino al quarto livello era in grado di respingere tre di loro, significava che non potevano sottovalutarlo.
“Ragazzo, siamo completi estranei. Non devi offendere l’Alleanza Sword per delle persone che non conosci.”
“Hai ragione. Vedo che hai un bel po’ di talento. Se sarai ragionevole possiamo introdurti all’Alleanza Sword. Garantisco che il tuo futuro sarà brillante.”
Vedendo che Chu Feng non era così facile da battere come avevano pensato, i tre volevano invitarlo nella loro alleanza.
Chu Feng non reagì mentre ascoltava quelle parole, ma Chu Xue si innervosì subito.
Lei e Chu Feng non erano in buoni rapporti e lui non aveva davvero alcun motivo per aiutarla.
Ora che l’Alleanza Sword aveva proposto delle condizioni del genere, era davvero preoccupata che Chu Feng la abbandonasse.
Sapeva anche che sperare che Chu Feng la proteggesse era irragionevole, ma lui era la sua sola speranza.
“Alleanza Sword? Credo sia meglio chiamarla Alleanza delle Bestie. Spazzatura come voi che vuole invitarmi alla vostra alleanza? Ah!” Chu Feng sputò una boccata di saliva.
“Ci stai forzando.” Vedendo che il loro tentativo era fallito e che invece erano stati umiliati, i tre si arrabbiarono e, afferrando le loro spade di ferro, iniziarono ad attaccare Chu Feng.
Era ovvio che i tre stavano usando tutte le loro forze. Le lame non erano nemmeno arrivate e già stava sopraggiungendo il vento. Anche Chu Feng socchiuse gli occhi e li trattò seriamente.
“Che guardate? Non volete andarvene? Non ostacolate il mio sterminio del male.”
Chu Feng prima gridò a Chu Xue e agli altri. Solo allora si mosse e con movimenti delle braccia, innumerevoli palmi invisibili riempirono l’aria e attaccarono le tre persone.
“È il Palmo Illusorio, attenti.”
Uno di loro riconobbe la tecnica marziale di Chu Feng e ne rimase scioccato, il suo stile di spada cambiò di conseguenza. Ci fu una fredda scintilla e le tre persone mostrarono la stessa tecnica, circondando Chu Feng.
“Chu Feng…”
Mentre vedeva Chu Feng lottare contro i tre esperti al quinto livello dello Spirit realm, Chu Xue era combattuta. Sapeva cosa significava. Significava che Chu Feng stava rischiando la sua incolumità per lei e quel rischio poteva anche costargli la vita.
“Ancora non ve ne andate?” Urlò nuovamente Chu Feng vedendo Chu Xue esitare.
“Signorina andiamo.” Allo stesso tempo anche le persone della famiglia Chu arrivarono e trascinarono Chu Xue nella foresta.
“Lasciatemi.” Chu Xue li scostò via e guardò a lungo Chu Feng.
Vedendolo circondato dalle immagini residue di spade, che faceva del suo meglio per lottare, Chu Xue strinse i denti come se stesse facendo una decisione molto difficile.
“Andatevene!” Chu Feng gridò di nuovo.
In quell’istante il fragile corpo di Chu Xue non poté non tremare e due lacrime brillanti caddero dagli angoli dei suoi occhi. Dopo aver detto un “grazie” si addentrò nella foresta.
“Moccioso, hai osato interrompere il mio bel momento. Oggi ti storpierò.”
Vedendo il bel bocconcino scappare di fronte a loro, i tre bruciavano di rabbia. Le loro spade erano dirette verso i punti vitali, volevano uccidere Chu Feng.
“Dipenderà dalla vostra forza.”
Nonostante l’espressione di Chu Feng mostrasse sicurezza, anche lui sentiva pressione. Combattere contro tre persone che erano di un livello sopra al suo lo stava estenuando.
Quei tre. Nonostante non fossero straordinari, non solo le spade nelle loro mani erano formidabili, le tecniche marziali che avevano coltivato sfruttavano al massimo le loro armi affilate. Inoltre con loro tre che univano le forze, Chu Feng era in difficoltà.
La cosa più importante era che Chu Feng non voleva mostrare i Tre Stili Tuono, quindi decise di non perdere più tempo con loro.
*whoosh whoosh*
A quel punto Chu Feng fece una finta, poi balzò in aria e saltò come un fulmine fuori dal loro cerchio.
“Spazzatura, provate a prendermi se ci riuscite.” Dopo aver saltato Chu Feng li provocò e sorrise, poi balzò nella foresta come una scimmia.
“Vuoi scappare? Inseguiamolo.”
Come potevano lasciarlo andare? Lo inseguirono velocemente.
Ma avevano comunque sottovalutato la velocità di Chu Feng. Anche se avessero usato il loro potere spirituale e ogni genere di tecnica marziale, non avevano alcun modo di raggiungerlo. C’era sempre una certa distanza tra loro.



