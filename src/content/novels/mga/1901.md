---
title: Capitolo 1901 - Davvero un Piano Brillante
pubDate: 2024-07-28T13:36:02.214Z
tags:
    - mga
---

“Bene, ormai si è fatto tardi. Lasciamo che l’amico Chu Feng torni nel suo alloggio e riposi.” Il sovrano degli elfi in persona decise di aiutarlo a congedarsi vedendo la folla attorno al giovane.

“Giusto, giusto. Attivare nove aghi immortali dell’Antica Era è molto stancante. Dovresti andare a riposarti.” Disse Xian Miaomiao.

Sentendo queste parole, anche gli altri aggiunsero: “Miaomiao ha ragione. È meglio che torni a riposare.”

Anche se stavano dicendo a Chu Feng di riposare, sembravano proprio riluttanti. Erano davvero entusiasti dopo aver assistito ad un miracolo e non riuscivano a descrivere come si sentivano. Probabilmente non sarebbero riusciti a dormire stasera.

In quel momento Xian Yuyin mormorò scontento: “È solo un umano, vale la pena comportarsi così?”

Visto che i presenti erano individui straordinari, avevano una percezione eccezionale. Così tutti avevano i suoi mormorii-

La maggior parte di loro erano tutti membri della vecchia generazione per Xian Yuyin, figure alla pari con suo padre, eppure Xian Yuyin aveva osato fare un commento del genere. Naturalmente divennero tutti estremamente scontenti.

Nonostante questo però non si disturbarono a litigare con Xian Yuyin. Dopotutto era un membro della giovane generazione, non sarebbe stato appropriato per loro abbassarsi a rispondere ad un giovane di fronte al sovrano degli elfi.

Detto questo, mentre era inappropriato intervenire per loro, questo non avrebbe impedito a Chu Feng di esprimersi. Dopotutto anche lui faceva parte della generazione più giovane.

Così guardò Xian Yuyin con un sorriso e chiese: “Posso chiedere se ho vinto l’incontro tra noi?”

“Umpf.” Xian Yuyin si incupì e non rispose. Invece si girò e volò via.

Xian Yuyin se n’era andato. Ad essere esatti, sembrava più che fosse scappato. Oggi aveva proprio perso la faccia. Era stato surclassato da Chu Feng. In un momento del genere, perfino lui non riuscì più a rimanere e a discutere con Chu Feng.

“Ho proprio viziato quel ragazzo.” Vedendo che suo figlio se n’era andato senza salutare la folla, il padre di Xian Yuyin rivelò un’espressione piena di emozioni contrastanti.

Anche se era infuriato e riluttante ad accettare cos’era successo, sapeva che sarebbe stato davvero umiliante rivelare la sua rabbia in un momento del genere.

Inoltre, visto che Xian Yuyin aveva già perso la calma, era ancora più importante che lui mantenesse la compostezza. Così il padre di Xian Yuyin forzò un sorriso e disse al giovane: “Spero che l’amico Chu Feng non se la prenda.”

“Non importa. Volevo solo sapere se avevo vinto la competizione.” Chiese di nuovo Chu Feng.

In quel momento la gente del regno degli elfi sorrise lievemente, ma nessuno disse nulla. Il risultato dell’incontro era già deciso e Chu Feng lo sapeva molto bene. Stava facendo una domanda del genere solo per mettere in difficoltà Xian Yuyin e suo padre.

L’avevano capito tutto, ma nessuno provò a difendere il padre di Xian Yuyin. Pareva che stessero aspettando che venisse umiliato.

Vedendo che i suoi compagni si rifiutavano di difenderlo e invece stavano dalla parte di Chu Feng, il padre di Xian Yuyin divenne estremamente scontento.

Anche se non voleva ammetterlo, alla fine poté solo stringere i denti e forzare un altro sorriso. Disse: “L’amico Chu Feng è eccezionalmente talentuoso. Mio figlio non può competere con te.”

In quel momento Xian Miaomiao disse all’improvviso: “Dato che Chu Feng ha vinto, dovrò farle prendere il disturbo di informare Xian Yuyin.”

“Informarlo su cosa?” Chiese il padre di Xian Yuyin con fare confuso.

“Informarlo di smetterla di importunarmi.” Disse Xian Miaomiao.

“...” Sentendo queste parole, perfino il padre di Xian Yuyin non riuscì a contenersi nonostante la sua straordinaria tolleranza. Non rispose e si limitò ad annuire. Poi si girò e se ne andò immediatamente.

Gli altri elfi non provarono nessuna compassione per lui, alcuni di loro sogghignarono perfino.

Dopotutto Xian Yuyin e suo padre non avevano nessun conto in sospeso con Chu Feng, eppure avevano cercato deliberatamente di metterlo in difficoltà fin dall’inizio. Inoltre era stato Xian Yuyin a sfidarlo, così se l’era solo cercata.

…..

Alla fine Chu Feng tornò nella sua residenza. Naturalmente Xian Miaomiao e la principessa Lingyue lo accompagnarono. Le due sorelle non avevano intenzione di farselo sfuggire così facilmente. Volevano ancora fargli altre domande.

Allo stesso tempo, nella residenza del padre di Xian Yuyin era arrivato un ospite inaspettato. Era l’Immortale Avaro.

“Immortale Avaro, cosa l’ha portata qui?”

“Se non ha qualcosa di importante da dire, per favore mi perdoni se non potrò intrattenerla.”

In quel momento il padre di Xian Yuyin era di pessimo umore. Oggi era proprio avvilito. Non solo era depresso perché suo figlio era stato sconfitto, ma perché il talento che Chu Feng aveva rivelato era troppo sbalorditivo. Perfino il sovrano degli elfi ne era stato colpito.

Anche Xian Miaomiao sembrava avere un’ottima impressione di Chu Feng. La situazione stava volgendo proprio al peggio.

Se Chu Feng fosse cresciuto e fosse davvero diventato un Signore in futuro, forse il sovrano degli elfi avrebbe dato in sposa Xian Miaomiao a Chu Feng. Allora il suo piano e quello di suo figlio sarebbe stato completamente rovinato.

Così in quel momento i due erano proprio contrariati. Così come potevano essere dell’umore adatto a perdere tempo con l’Immortale Avaro?

“Ahah…” Vedendo le espressioni avvilite di Xian Yuyin e di suo padre, l’Immortale Avaro ridacchiò lievemente. Poi disse: “Sono venuto qui per aiutare il signore e il signorino a risolvere i vostri problemi.”

“Risolvere i nostri problemi? Cosa potrebbe fare?” Il padre di Xian Yuyin ridacchiò. Il tono con cui stava parlando era pieno di disprezzo.

Anche se l’Immortale Avaro poteva essere una figura importante nella Terra Sacra delle Arti Marziali, non era molto importante agli occhi del padre di Xian Yuyin.

“So cosa vi sta infastidendo, è quel Chu Feng.” Disse l’Immortale Avaro.

“Oh? E allora?” Chiese il padre di Xian Yuyin.

“Chu Feng ha un talento eccezionale. Inoltre è riuscito a diventare un Martial Emperor in breve tempo. La velocità dei suoi progressi è sorprendente e semplicemente senza precedenti.”

“Se si diffondesse voce di quello che è successo, probabilmente penseranno che diventerà il Signore di quest’era.” Disse l’Immortale Avaro.

“Sta dicendo assurdità.” Il padre di Xian Yuyin divenne ancora più irritato e rivelò un’espressione arrabbiata.

“Mio signore, non si preoccupi. Ho un modo per impedire a Chu Feng di diventare più potente.” Disse l’Immortale Avaro.

“Oh?” Solo sentendo queste parole l’espressione del padre di Xian Yuyin cambiò lievemente. Disse con tono dubbioso: “Sentiamo.”

“Le armature Divoratrici del Sangue sono state già completate. In origine il mio senior aveva intenzione di consegnarle personalmente alla principessa Miaomiao e al signorino Yuyin nel palazzo dell’Antica Era oggi.”

“Tuttavia la consegna è stata ritardata dalla comparsa di Chu Feng. Inoltre il mio senior ha avuto una questione urgente di cui occuparsi ed è già partito. Al momento ho io le armature Divoratrici del Sangue.”

“Domani dovrò consegnarle a Chu Feng e alla principessa Miaomiao. Comunque… visto che il mio senior non è qui, potrò fare qualche lieve modifica alle armature. Così, usando come pretesto che le armature sono state fatte su misura, domani Chu Feng non potrà indossarla.”

“Così non potrà entrare nella formazione Divoratrice del Sangue con la principessa Miaomiao; dovrà entrarci da sola.”

“Tuttavia credo che, visto quanto è pericolosa la formazione, perfino il sovrano degli elfi non rimarrebbe tranquillo a lasciarla entrare da sola. Allora sarà il signorino Yuyin ad accompagnarla.” Disse l’Immortale Avaro.

I due iniziarono ad entusiasmarsi sentendo questo piano, ma il padre di Xian Yuyin era ancora scettico. Disse: “Chu Feng è uno Sciamano dal Marchio del Drago. Temo che potrà capire quali sono i suoi piani.”

“E allora? Finché gli altri non potranno farlo, non cambierà niente. Inoltre, anche se sono inferiore a Chu Feng in termini di potere marziale, Chu Feng è assolutamente inferiore a me in quanto a tecniche Spirit.”

“Se oserà questionarmi in pubblico, chiederò di fare un incontro di tecniche Spirit con lui. Lo umilierò di fronte a tutti.” Disse l’Immortale Avaro.

“Ahah, brillante, che piano davvero brillante.” Il padre di Xian Yuyin si alzò e iniziò a battere le mani.

Era stato davvero infastidito da come Chu Feng aveva attivato gli aghi immortali dell’Antica Era e adesso finalmente aveva sentito una buona notizia.

“Forse potrebbe perfino avere il coraggio di competere con me usando tecniche Spirit.” L’Immortale Avaro rivelò un sorriso freddo.



