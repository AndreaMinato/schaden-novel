---
title: Capitolo 1902 - Venuto preparato
pubDate: 2024-08-09T20:13:16.563Z
tags:
    - mga
---


“Perché?” Chiesero simultaneamente Xian Yuyin e suo padre.


“Perché se osa accettare la mia sfida, scommetterò la vita contro la sua. Come potrebbe osare accettare?” Disse l’Immortale Avaro.


“Scommettere la vita?” Xian Yuyin e suo padre cambiarono espressione. Poi il padre aggiunse: “Avaro, come è certo che può sconfiggere Chu Feng?”

“Come ho detto, non posso competere con Chu Feng in quanto a potere marziale. Ma sicuramente è inferiore a me in quanto a tecniche Spirit.” Disse con sicurezza l’Immortale Avaro.


“Immortale Avaro, cosa può volere da noi per aiutarci in questo modo?” Xian Yuyin sapeva che questo vecchio non avrebbe mai concesso nulla senza trarne qualcosa in cambio.


“Signorino, anche se sono avaro, sono anche saggio. I benefici che desidero oggi sono molto semplici; voglio solo rimanere sotto la vostra protezione.” Disse con un inchino cortese l’Immortale Avaro.


Sentendo queste parole, Xian Yuyin rivelò un’espressione confusa. L’Immortale Avaro era estremamente avido ed era risaputo in tutta la Terra Sacra delle Arti Marziali.


Eppure voleva aiutarli in maniera incondizionata oggi. Non capiva davvero cosa stava pianificando.

“Molto bene. È raro che ottenga un’ispirazione del genere. Indipendentemente da cosa accadrà domani, d’oggi in avanti sarà nella nostra stessa barca. Godremo di benedizioni e disgrazie insieme.” Il padre di Xian Yuyin accettò direttamente il piano.


Poi tirò fuori un pendente di giada e lo consegnò all’Immortale Avaro dicendo: “Questo è il nostro cimelio di famiglia che mi è stato dato da mio padre. Per mostrare la nostra buona volontà nel cooperare con lei, lo daremo a te.”


L’espressione di Xian Yuyin cambiò di nuovo vedendo questo pendente. Nonostante non fosse un tesoro inestimabile, era molto importante. Era davvero qualcosa tramandato da suo nonno.

“La ringrazio mio signore. Non la deluderò. Mio signore e signorino, dovete solo aspettare di godervi lo spettacolo domani.” L’Immortale Avaro accettò il pendente e poi si girò per andarsene.

“Padre, non capisco. L’Immortale Avaro ha sempre tenuto alle ricchezze in modo spropositato. Oggi è venuto ad aiutarci senza chiedere nulla. Non sembra rientrare nella sua personalità.” Disse in modo perplesso Xian Yuyin.

“Oh Yuyin, non capisci. Chu Feng e l’Immortale Avaro sono nemici inconciliabili. Ora Chu Feng sta per ascendere al potere e naturalmente l’Immortale ne è inquietato. Si può dire che sia più ansioso e spaventato di chiunque altro.”


“Se Chu Feng ascendesse al potere, la sola cosa che aspetterebbe l’Immortale Avaro sarebbe la morte. In confronto a noi, è lui ad essere in imminente pericolo.”


“Così non sta aiutando noi, ma sé stesso.” Disse il padre di Xian Yuyin.


“Allora è così. Ora capisco.” Xian Yuyin rivelò uno sguardo gelido e mormorò: “Chu Feng, vedremo come continuerai a fare il compiaciuto domani.”


Xian Yuyin era estremamente sicuro di cosa sarebbe accaduto domani. Non importava quanto potesse essere talentuoso Chu Feng, rimaneva un membro della giovane generazione. Anche se era uno Sciamano dal Marchio del Drago, Xian Yuyin era certo che non potesse competere con l’Immortale Avaro.


Questo perché le tecniche Spirit erano estremamente diverse da quelle marziali. Le tecniche Spirit comprendevano ogni sorta di formazione complicata che richiedevano molto tempo per essere studiate. In altre parole, era molto più difficile che apprendere a coltivare. Dato quanto era giovane Chu Feng, naturalmente non avrebbe avuto un’esperienza superiore a quella di un vecchio mostro come l’Immortale Avaro.


…..


Il giorno dopo, Chu Feng e gli altri tornarono al palazzo dell’Antica Era.


Solo che stavolta non c’era nessuno che osava provocarlo, anzi la folla prese l'iniziativa di salutarlo e chiacchierare con lui. Sembravano davvero amichevoli mentre sorridevano.


In effetti, perfino i quattro Grandi Anziani, uno alto, uno basso, uno grasso e l’altro magro, dalla posizione straordinaria, sorrisero e annuirono verso Chu Feng. Anche se non avevano detto nulla, avevano riconosciuto le capacità di Chu Feng.


Tuttavia, sorprendentemente, si erano presentati anche Xian Yuyin e suo padre.


Questo stupì gli elfi dell’Antica Era. Dato il loro temperamento, sarebbe stato impossibile che tornassero qui. Che finalmente la loro natura fosse migliorata?


Questo era ciò che stavano pensando le figure importanti presenti. Dopotutto era il solo modo con cui avrebbero potuto spiegare come avevano abbandonato la loro dignità per tornare qui.


Dopo che arrivarono tutti, l’Immortale Avaro si fece avanti, porse i suoi rispetti al re degli elfi e disse: “Sua maestà, il mio senior è dovuto partire la scorsa notte per una questione importante.”


“Lo so. Credo che l’Immortale Incommensurabile le abbia affidato qualcosa, Immortale Avaro. Faccia come deve.” Disse il sovrano degli elfi.

“Sua maestà, è proprio questo di cui volevo parlare.” Disse il vecchio.

“Immortale Avaro, c’è qualcosa che non va?” Il re degli elfi era molto intelligente. Aveva intuito dal suo tono che qualcosa doveva essere andato storto.


“Sua maestà, quando io e il mio senior stavamo creando le armature Divoratrici del Sangue, le abbiamo fatte appositamente per la principessa Miaomiao e il signorino Yuyin.”


“Ma ora la principessa Miaomiao vuole entrare nella formazione Divoratrice del Sangue con Chu Feng. Temo che non si potrà fare, perché l’altra armatura può essere indossata solo dal signorino Yuyin e non da Chu Feng.” Spiegò l’Immortale Avaro.


“Cosa? Perché l’Immortale Incommensurabile non ce ne ha parlato?” La folla iniziò subito a discutere animatamente e molti stavano esprimendo dei dubbi.


“Stai mentendo.” Xian Miaomiao lo insultò direttamente con un’espressione incredula.

“È vero. Non ho l’audacia per mentire a tutti qui. Se non mi credete, posso tirare fuori l’armatura Divoratrice del Sangue e farla ispezionare personalmente all’amico Chu Feng. Visto che anche l’amico Chu Feng è uno Sciamano dal Marchio del Drago, credo che potrà capire se sto mentendo o no.” Disse l’Immortale Avero.

“Posso fare un tentativo.” Chu Feng annuì con calma. In realtà, da quando aveva visto arrivare Xian Yuyin, aveva intuito che sarebbe successo qualcosa oggi.


Il motivo per cui erano venuti tutti qui era per vedere come Chu Feng e Xian Miaomiao avrebbero ricevuto le armature.


Xian Yuyin ovviamente non ne era contento, quando perfino le persone ordinarie non sarebbero state disposte ad assistere a qualcosa del genere, come poteva un individuo dalle vedute ristrette come Xian Yuyin essere disposto a farlo?


Tuttavia non solo si era presentato, ma non mostrava nessuna rabbia o scontentezza. Sembrava che non fosse accaduto nulla ieri. Inoltre lo sguardo con cui osservava Chu Feng sembrava un po’ gongolante.


Chu Feng sapeva che erano venuti preparati. Inoltre aveva intuito che il loro piano doveva avere a che fare con l’Immortale Avaro. Dopotutto lui e il vecchio erano nemici. Così sarebbe stato ragionevole che cooperasse con Xian Yuyin e suo padre.


Ora ciò che doveva fare Chu Feng era sventare i loro piani.


“Amico Chu Feng, dia un’occhiata per favore.” L’Immortale Avaro tirò fuori le due armature Divoratrici del Sangue.


Erano equipaggiamenti davvero speciali, erano fatti interamente di insetti rosso scuro della stessa dimensione, lunghi mezzo dito e dalla forma ovale.


Anche se erano diventati un’armatura, erano ancora tutti vivi. Inoltre Chu Feng poteva percepire quanto erano straordinari.





