---
title: Capitolo 1906 - Inginocchiarsi e Implorare perdono
pubDate: 2024-07-28T18:36:02.216Z
tags:
    - mga
---

“Immortale Avaro, non c’è bisogno di sussultare per la sorpresa. Ora è il momento che affronti la mia formazione.”

Chu Feng continuò a sorridere di fronte all’espressione colta dal panico dell’Immortale. Mentre parlava, si sedette a mezz’aria, unì le mani e chiuse gli occhi.

“Cosa sta facendo? Non deve preparare la sua formazione Spirit?”

All’inizio molti avevano pensato che il giovane avrebbe iniziato a creare la sua barriera e aspettavano con impazienza di vederlo all’opera, tuttavia Chu Feng aveva smesso di muoversi.

Rimase seduto per due intere ore, sembrava che si fosse addormentato. Questo sorprese e confuse la folla.

Che si fosse davvero addormentato?!!!

“Fatto.”

Dopo due ore, Chu Feng non solo aprì gli occhi, si alzò con un lieve sorriso.

“Fatto? Cos’hai fatto? Chiaramente non hai fatto nulla, no?” La folla si guardò attorno e non riuscì a trovare formazioni Spirit. Cos’aveva fatto esattamente?

Sembrava che avesse solo dormito per due ore, perché aveva detto “fatto”?

Che Chu Feng stesse rinunciando alla competizione per dare una possibilità all’Immortale Avaro?

Ma non c’era motivo per lui di farlo. Erano nemici. Chu Feng probabilmente non vedeva l’ora di uccidere l’Immortale Avaro, come poteva rinunciare a competere?

“Chu Feng, stai sprecando deliberatamente il mio tempo?” In effetti perfino l’Immortale Avaro era estremamente confuso.

Anche se era estremamente scioccato per come Chu Feng aveva distrutto la sua formazione, non si era arreso. Dopotutto anche lui aveva l’occasione di trapassare la barriera del giovane.

Tuttavia che situazione era questa? Il giovane non aveva nemmeno creato una formazione Spirit, come avrebbe dovuto distruggerla?

Questo era il motivo per cui aveva detto che stava sprecando il suo tempo.

“Sprecare tempo? No, è il momento di tentare di distruggere la mia formazione?” Mentre parlava, Chu Feng aprì i palmi.

“Buzz!”

Un’abbagliante luce dorata apparì.

Era una sfera dorata delle dimensioni di un uovo d’oca. Eppure brillava quanto un sole.

“Che sia questa la formazione Spirit di Chu Feng? Perché è così piccola?”

Xian Miaomiao e gli altri erano sbigottiti. In confronto alla formazione creata dall’Immortale Avaro, quella di Chu Feng era troppo piccola.

“Eheh, ridicolo. Anche se non so molto di formazioni Spirit, so che non potrà sopportare nemmeno un colpo.” Xian Yuyin iniziò a ridere freddamente.

Era rimasto sbalordito da come Chu Feng era riuscito a distruggere la formazione Spirit dell’Immortale Avaro. Anche se era ancora a mezz’aria, aveva avuto la sensazione di essere caduto in un abisso senza fondo, senza un modo per uscire da questa situazione.

Dopo aver visto la formazione Spirit di Chu Feng però era tornato a sperare.

Tuttavia l’Immortale Avaro si irrigidì vedendola, come se fosse rimasto pietrificato. Era sbalordito.

“Immortale Avaro, cosa rimani lì impalato? Anche tu puoi distruggere la mia formazione in un istante?” Chiese con un sorriso raggiante Chu Feng. Lo stava deridendo perché sapeva che non sarebbe riuscito affatto a distruggere la sua formazione.

“È il tuo turno.” In quel momento fu Xian Yuyin a diventare impaziente e intervenne. Non voleva che l’Immortale Avaro perdesse.

Era stato già sconfitto da Chu Feng. Se anche l’Immortale Avaro avesse perso, ogni suo piano sarebbe stato rovinato. Inoltre avrebbero anche aiutato Chu Feng a dimostrare quanto era potente.

“Umpf, come previsto, si erano messi d’accordo in qualche modo.” Xian Miaomiao e la principessa Lingyue, insieme ad alcuni Protettori, gettarono un’occhiata di sottecchi verso Xian Yuyin.

Praticamente tutti i membri del regno degli elfi desideravano che Chu Feng vincesse, questo perché erano molto scontenti dell’Immortale Avaro.

Eppure Xian Yuyin in quel momento aveva mostrato di essere dalla sua parte. Questo naturalmente peggiorò l’impressione che la folla aveva di lui.

“Immortale Avaro, cosa sta facendo?! Presto, distrugga quella formazione!!!”

In quel momento Xian Yuyin non si preoccupò dell’opinione degli altri. Questo perché l’Immortale Avaro era rimasto sul posto, stordito, e questo lo stava agitando.

“Putt…”

L’Immortale Avaro si inginocchiò a mezz’aria e disse: “Amico Chu Feng, ho perso. Ammetto la sconfitta. Per favore risparmiami la vita, risparmiami la vita.”

La folla rimase sbalordita da quella scena. Che sorta di situazione era questa? La formazione Spirit di Chu Feng era solo una piccola sfera dorata; come poteva ridurre l’Immortale Avaro in condizioni del genere, costringendolo ad ammettere la sconfitta?

Per quanto riguardava Chu Feng, la sua espressione rimase impassibile, come se avesse previsto tutto fin dall’inizio.

Anche se la sua formazione era delle dimensioni di un uovo d’oca, era ancora più difficile da trapassare della barriera creata dall’Immortale Avaro prima.

Perfino Chu Feng, che conosceva il metodo per romperla, avrebbe avuto difficoltà a distruggerla, figuriamoci l’Immortale Avaro che non sapeva nemmeno come trapassarla.

“Immortale Avaro, sei davvero spudorato. Abbiamo accettato di scommettere la vita. Allora hai accettato quella condizione.”

“Inoltre prima ti ho dato l’autorità di decidere le regole della competizione. Ti ho già accontentato abbastanza.”

“Dato che sei stato sconfitto, dovresti accettarlo e onorare la tua promessa. Cosa significa questo?” Chiese Chu Feng.

“Ero nel torto amico Chu Feng. Stavo solo pensando al mio tornaconto personale prima. Non lo farò di nuovo.”

“Questi sono tutti gli averi che ho accumulato durante la mia vita. Ogni mia ricchezza è qui. Amico Chu Feng, per favore risparmiami la vita, per favore dammi la possibilità di redimermi.”

L’Immortale Avaro tirò fuori tre Sacchetti Cosmo. Ancora inginocchiato, strisciò verso Chu Feng e, con fare miserabile, presentò tre Sacchetti Cosmo al giovane.

Chu Feng li accettò con fare diretto e iniziò ad esaminarli.

Rimase davvero scioccato, cosa contenevano quei tre Sacchetti Cosmo?

Ancora altri Sacchetti Cosmo. Ognuno di essi ne conteneva diverse centinaia, tutti insieme ammontavano a milleottocentotrentasei Sacchetti Cosmo.

I tesori all’interno erano davvero incredibili, si poteva dire che ci fosse di tutto lì.

C’erano perfino molte Stranezze Naturale di cui Chu Feng aveva bisogno.

Tuttavia non contenevano molta Energia Naturale, così non sarebbero state d’aiuto per lui.

Detto questo, c’erano molti altri tesori, inclusi molti Armamenti Imperiali Incompleti.

Bisognava dire che l’Immortale Avaro aveva radunato molti tesori nel corso della vita. Solo che non si aspettava che avrebbe dovuto dare tutto il frutto del suo lavoro, fatto anche a costo di danneggiare la sua reputazione, a Chu Feng.

“Questi oggetti erano miei fin dall’inizio. Dopotutto, dopo che morirai naturalmente saranno miei.” Anche se aveva accettato con calma i tre Sacchetti Cosmo, Chu Feng non aveva intenzione di risparmiarlo. Qualcuno come l’Immortale Avaro era troppo detestabile e sarebbe tornato a causare guai.

“Chu Feng, per favore risparmiami. Ammetto di aver alterato le armature Divoratrici del Sangue. Ma l’ho fatto perché sono stato costretto. Non volevo. È stato tutto a causa sua, è stato lui a costringermi a farlo.” Mentre parlava, l’Immortale Avaro indicò il padre di Xian Yuyin.

“Avaro, tu… tu… che assurdità stai dicendo?” Il padre di Xian Yuyin fu colto dal panico. Non si aspettava che l’immortale Avaro sarebbe stato così spregevole. Non solo temeva la morte, ma aveva fatto il suo nome.

“Xian Daofeng, non fare finta di niente! Sei stato tu ad avermelo ordinato. L’ho fatto solo perché hai accettato di darmi qualcosa in cambio.”

“Tu e tuo figlio siete invidiosi del talento dell’amico Chu Feng. E tu, per aiutare tuo figlio, hai deciso di ingannare l’amico Chu Feng. Sei davvero spregevole e indegno di essere il Protettore del regno degli elfi.”

Tuttavia l’Immortale Avaro non temeva affatto il padre di Xian Yuyin. Non solo, tirò anche fuori il pendente di giada che il padre di Xian Yuyin gli aveva dato la scorsa notte.

L’Immortale Avaro lo sollevò. Poi scorse con lo sguardo la folla e disse: “Miei signori, non sto mentendo. Questo è ciò che mi ha dato. Mi ha promesso di darmi un’enorme ricompensa se fossi riuscito a sistemare Chu Feng.”

Non solo aveva fatto il suo nome, aveva iniziato perfino ad aggiungere dettagli alla storia. Inoltre aveva addossato ogni responsabilità al padre di Xian Yuyin.



