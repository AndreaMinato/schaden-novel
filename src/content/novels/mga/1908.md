---
title: Capitolo 1908 - Dall’altro mondo
pubDate: 2024-07-28T20:36:02.216Z
tags:
    - mga
---

“Perché?” Chiese Chu Feng.

“Perché da quel giorno in avanti, è diventato Qing Xuantian il mio idolo.” Rispose il sovrano degli elfi.

“Questo…” Chu Feng ne fu davvero sorpreso. Non si aspettava che il re degli elfi dell’Antica Era, il grande esperto della Terra Sacra delle Arti Marziali, avrebbe considerato un umano il suo idolo.

Chu Feng si immaginò quanto doveva essere stato potente Qing Xuantian allora, altrimenti come avrebbe potuto domare l’attuale sovrano degli elfi?

“Qing Xuantian era il Signore di un’era. È anche il solo vero Signore di un’era per me.”

“Non solo ha salvato la Terra Sacra delle Arti Marziali, ma anche noi elfi dell’Antica Era. È il nostro benefattore. Anche le generazioni dopo non dovrebbero dimenticare l’enorme grazia che ci ha dato.”

“Tuttavia, visto che il sovrano degli elfi di allora è stato sconfitto da lui e allora abbiamo dovuto condividere molte delle nostre Pozze Immortali con varie razze come stabiliva l’accordo fatto prima dell’incontro, molti dei membri del nostro clan hanno provato grande ostilità nei confronti di Qing Xuantian.”

“Tuttavia parte di noi elfi hanno approvato la decisione di Qing Xuantian. Questo perché era vero che noi elfi dell’Antica Era siamo stati estremamente arroganti ed eccessivi in molti modi. Ciò che ha fatto Qing Xuantian era solo giusto.”

“È stato proprio perché c’erano elfi che riconoscevano la potenza di Qing Xuantian e anche chi era ostile nei suoi confronti, che allora siamo finiti in conflitto con lui.”

“E ora vedo l’ombra di Qing Xuantian in te, amico Chu Feng. E io… desidero solo esserti amico e non nemico.” Disse il sovrano degli elfi.

“Stavo pensando la stessa cosa sua maestà.” Chu Feng alzò la coppa di vino per fare un brindisi.

Il re degli elfi alzò la sua coppa e ricambiò con un sorriso. Tuttavia aggiunse: “Un bicchiere è troppo poco. Non è soddisfacente, passiamo a qualcosa di più grande.”

In risposta, Chu Feng passò direttamente alla brocca di vino e disse: “Beviamo direttamente da qui.”

“Ahah, giusto. Beviamo dalle brocche direttamente.” Anche il re degli elfi fece lo stesso.

Anche se i coltivatori marziali erano molto potenti, alcuni vini erano ancora capaci di inebriarli. Questo perché i vini nel mondo della coltivazione erano speciali.

Tuttavia entrambi reggevano bene l’alcol. Nel corso della notte, bevvero diverse decine di brocche di vino e non si erano ancora ubriacati.

Non c’era bisogno di menzionare Chu Feng, era immune ai veleni. Quando perfino i veleni non potevano farlo svenire, come poteva riuscirci del vino?

Il sovrano degli elfi invece non sembrava avere un fisico speciale, semplicemente reggeva benissimo l’alcol.

Era diverso da Chu Feng, nonostante non si fosse ubriacato, diventò rosso e più loquace. Era chiaro che fosse stato influenzato dall’alcol.

Tuttavia era positivo per Chu Feng, avrebbe permesso al re degli elfi di conversare senza restrizioni.

“Amico Chu Feng, non riuscirò a raggiungere il Mondo Esterno… ma so che tu ci andrai un giorno. Se potrai farlo, puoi aiutarmi a trovare una persona?” Chiese il re degli elfi.

“Trovare una persona?” Chu Feng cambiò espressione, poi chiese: “Chi?”

“La madre di Miaomiao.” Disse il re degli elfi.

“La madre della principessa Miaomiao?” Gli occhi di Chu Feng brillarono sentendo queste parole. Pensò che ci doveva essere una storia dietro.

Così non continuò a chiedere, invece guardò il sovrano degli elfi; aspettò che fosse lui a spiegare. Dato che il re degli elfi lo aveva già menzionato, sicuramente gli avrebbe raccontato l’intera storia.

“Sai perché sono certo che ci sono coltivatori nel Mondo Esterno? È perché la madre di Miaomiao proviene dal Mondo Esterno.” Disse il sovrano degli elfi.

“La principessa Miaomiao e la principessa Lingyue non sono nate dalla stessa madre?” Chiese sorpreso Chu Feng.

“Questo è ciò che credono tutti, ma non è così. È qualcosa che sappiamo solo io e la madre di Lingyue- E ora lo sai anche tu.” Disse il re degli elfi.

Chu Feng non riuscì a contenersi e chiese: “Sua maestà, cosa sta succedendo esattamente?” Dopotutto il Mondo Esterno era il posto dove sarebbe andato un giorno.

Il re degli elfi non nascose nulla e iniziò a raccontare cos’era successo in passato.

A quanto pareva allora, la madre della principessa Lingyue era incinta della figlia del re degli elfi. Tuttavia, dopo un mese la gravidanza era diventata estremamente instabile, senbrava che avrebbe avuto un aborto spontaneo.

Allora, i Grandi Anziani del regno avevano consigliato al re degli elfi di lasciare che la natura facesse il suo corso. Dopotutto… se il bambino fosse nato con un fisico così debole, non sarebbe riuscito a diventare una persona capace in futuro. Così era meglio lasciare perdere.

Tuttavia il sovrano degli elfi si era intestardito, era determinato a salvare il suo bambino.

Così cercò diversi degli Sciamani più potenti della Terra Sacra delle Arti Marziali. Voleva il loro aiuto per salvare il suo bambino.

Inoltre, per trovare un’erba medicinale, aveva affrontato pericoli ed era entrato nell’area proibita numero uno della Terra Sacra delle Arti Marziali, il Regno degli Dei.

“Il Regno degli Dei? Sua maestà è stato nel Regno degli Dei?” Chu Feng ne fu davvero scioccato.

“Mn, sì.” Il sovrano degli elfi annuì.

“Ma non dicono che chiunque entri nel Regno degli Dei morirà e che, anche se sopravvivesse, non riuscirebbe a sopravvivere per più di un mese? Che le voci siano false?” Chiese Chu Feng. Il motivo per cui lo chiedeva era perché era sempre stato incuriosito dal Regno degli Dei, ma non aveva avuto l’opportunità di visitarlo.

“Le dicerie sono vere. Dentro il Regno degli Dei c’è un tipo speciale di agente patogeno. Se uno ci entra a contatto, morirà sicuramente. Inoltre tutti quelli che entrano nel Regno degli Dei saranno influenzati da quell’agente patogeno.”

“Tutte le persone al di sotto del Martial Emperor muoiono una volta che ne sono affette. Tuttavia c’è un modo per curare chi è allo stadio di Martial Emperor o ad un livello superiore. Naturalmente solo gli Sciamani dal Marchio del Drago sono capaci di curare da quella malattia.” Disse il sovrano degli elfi.

“Allora è così. In tal caso cos’è successo dopo?” Chiese Chu Feng.

“Non sono riuscito a trovare l’erba medicinale, ma ho incontrato la persona più indimenticabile di tutta la mia vita.” Disse il sovrano degli elfi.

“Era la madre biologica della principessa Miaomiao?” Chiese Chu Feng.

“Mn.” Il sovrano degli elfi annuì. Disse: “La questione è un po’ complicata. Così tralascerò i dettagli. In breve, mentre è rimasta incinta con la mia bambina, non è stata disposta a rimanere qui. Così ha usato le sue abilità per trasferire la bambina dal suo ventre a quello di mia moglie. Inoltre è stata anche lei a sceglierne il nome. E quella bambina era Miaomiao.”

In quel momento Chu Feng sembrò capire il motivo dietro il talento di Xian Miaomiao. A quanto pareva anche lei era nata da un abitante del Mondo Esterno.

“Come sapeva che proveniva dal Mondo Esterno?” Chiese Chu Feng.

“È stata lei a dirlo. Inoltre la sua forza era inimmaginabile. Quando se n’è voluta andare, non sono stato affatto capace di fermarla.” Mentre lo menzionava, il sovrano degli elfi rivelò un’espressione impotente.

Chu Feng ne fu sorpreso. Quando perfino il numero uno della Terra Sacra delle Arti Marziali si sentiva così, la madre di Xian Miaomiao doveva proprio essere una persona fuori dal comune.

Gli esperti del Mondo Esterno erano tutti così potenti? In quel momento Chu Feng provò sempre più curiosità.

“In breve, Miaomiao non appartiene alla Terra Sacra delle Arti Marziali, ma al Mondo Esterno. Inoltre, se le mie ipotesi sono corrette, dovrebbe valere anche per te. Questo perché la tua forza non è qualcosa che appartiene alla Terra Sacra delle Arti Marziali.” Disse il sovrano degli elfi guardando Chu Feng.

In quel momento il giovane sorrise. Stava esitando se rivelare o no le sue origini.

Pensando a come il re degli elfi gli aveva raccontato un segreto del genere e gli aveva mostrato un’enorme fiducia, Chu Feng determinò che anche lui avrebbe potuto parlargli delle sue origini.

“Chu Feng, credo che le tue origini siano il tuo segreto, non c’è bisogno che me ne parli. Tutto ciò che so è che prima o poi volerai verso il Mondo Esterno e la mia Miaomiao è come te.”

“Anche se non sono mai stato nel Mondo Esterno, posso immaginare quanto sia pericoloso. Così spero che potrai badare a Miaomiao per mio conto e aiutarla a cercare sua madre dopo che entrerai nel Mondo Esterno con lei.” Disse il sovrano degli elfi.

“Nemmeno la principessa Miaomiao lo sa?” Chiese Chu Feng.

“Non lo sa ancora. Ma prima o poi lo saprà.” Disse il re degli elfi.

“In tal caso, lei sa anche come entrare nel Mondo Esterno?” Chiese Chu Feng.



