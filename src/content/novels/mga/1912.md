---
title: Capitolo 1912 - Formazione Divoratrice del Sangue
pubDate: 2024-07-29T00:36:02.217Z
tags:
    - mga
---

Nangong Longjian sentì qualcosa di strano nello stato mentale di Chu Feng e chiese: “Hai qualcosa che ti preoccupa?”

“Non sarà così facile salvare senior Duan Jidao e senior Yin Gongfu. Devi considerare bene la questione. Così è meglio non essere troppo impazienti e pensare alla tua salute.” Bai Ruochen pensava che Chu Feng fosse preoccupato.

Tuttavia Chu Feng scosse la testa e disse: “Naturalmente li devo salvare, ma ora sono preoccupato anche per la sicurezza della montagna del Legno Turchese.”

Pensandoci, era naturale che lo fosse. Quando perfino Duan Jidao e gli altri erano stati attaccati a sorpresa, era molto difficile che la gente della montagna del Legno Turchese non andasse incontro allo stesso fato.

Nangong Longjian rivelò un’espressione piena di sensi di colpa. Sapeva che chu Feng doveva averci già pensato, ma invece era rimasto qui per molti giorni. Nangong Longjian sapeva che doveva averlo fatto perché era preoccupato per la sua malattia.

“Amico Chu Feng, andrò a controllare subito. Se anche alla montagna del Legno Turchese è accaduta una disgrazia, cercherò la Sala Oscura e gliela farò pagare.” Disse con un’espressione piena di serietà Nangong Longjian.

Chu Feng fu commosso dalle sue parole e immediatamente divenne molto meno teso. Sembrava che un’enorme pietra che pesava sul suo cuore fosse finalmente caduta a terra.

In realtà sarebbe potuto andare immediatamente nella montagna del Legno Turchese dopo aver finito di curare la malattia di Nangong Longjian, ma non lo aveva fatto perché la data di ritrovo con Xian Miaomiao si stava avvicinando.

Doveva rispettare la sua promessa. Inoltre, aspetto più importante, le armature Divoratrici del Sangue avevano un limite di tempo d’utilizzo, dopodiché gli insetti sarebbero morti. Una volta che gli insetti fossero morti, le armature Divoratrici del Sangue avrebbero perso la loro efficacia.

Ci sarebbe voluto molto tempo per andare e tornare dalla montagna del Legno Turchese. Anche se il tempo trascorso non sarebbe stato sufficiente a fare perdere d’efficacia le armature, avrebbero rischiato di non fare in tempo ad arrivare alla formazione Divoratrice del Sangue.

Se avessero dovuto rimanere in quel luogo per un po’ di tempo e le armature avessero perso la loro efficacia durante il loro viaggio, Chu Feng e Xian Miaomiao sarebbero morti nella formazione Divoratrice del Sangue.

Tuttavia era anche preoccupato per la sicurezza della montagna del Legno Turchese. E ora, la dichiarazione di Nangong Longjian lo aveva riempito di sollievo. Dopotutto era un Martial Emperor di sesto livello, una persona molto più potente di lui.

“La ringrazio senior Longjian.” Chu Feng porse i suoi rispetti con gratitudine e sincerità.

“Non dire così, se non fosse stato per te sarei morto molto presto.”

“È solo grazie a te che posso continuare a coltivare e posso riunirmi alla mia famiglia.”

“Così si può dire che sia stato tu a darmi questa vita. Non potrò ripagare un favore così enorme.” Disse Nangong Longjian.

“Senior, è troppo cortese. Non solo mi ha salvato, ma anche se non l’avesse fatto, mi sarei impegnato a curarla anche solo per il rapporto d’amicizia che ho con Ruochen.” Disse Chu Feng.

“Ora concentriamoci. La massima priorità adesso è determinare se la montagna del Legno Turchese è al sicuro o no.”

“Amico CHu Feng, hai ancora delle questioni da sbrigare, non devi andare nella montagna del Legno Turchese. Lascia la questione a me e a Nangong Longjian.” Disse l’Immortale della Bussola. Mentre parlava, tirò fuori un oggetto e disse: “Lascia un’impronta qui. Ti informerò delle condizioni della montagna del Legno Turchese.”

Chu Feng lo guardò e i suoi occhi brillarono. Disse con sorpresa: “Un uccello del Bagliore Dorato?” Sorprendentemente l’Immortale della Bussola aveva un esemplare di questa specie quasi estinta.

“Naturalmente. È qualcosa che ho pagato a caro prezzo per acquistare.” L’Immortale della Bussola annuì con fare molto compiaciuto.

Poi lui e Nangong Longjian partirono per la montagna del Legno Turchese. Avevano intenzione di controllare che la gente del Sect fosse riuscita a tornare sana e salva al quartier generale.

Per quanto riguardava Bai Ruoche, Bai Suyan e Jiang Wushang, rimasero nella montagna nera delle Fiamme Viola. Anche se questo luogo emanava un’enorme pressione, la caverna in cui erano possedeva una speciale formazione Spirit che annullava questa forza.

Inoltre era un posto che nessuno si sarebbe disturbato a visitare, era un posto piuttosto sicuro. Detto questo, per proteggersi da ogni imprevisto, Chu Feng creò una formazione Spirit per nascondere completamente la caverna.

Dopo aver finito di fare tutto questo, Chu Feng si diresse verso il posto dove si sarebbe ritrovato con Xian Miaomiao.

Una delle tre grandi aree proibite della Terra Sacra delle Arti Marziali, la formazione Divoratrice del Sangue.

Era una vastissima formazione Spirit che risaliva dall’Antica Era. Guardandola da fuori, sembrava un’enorme montagna coperta da nebbia. Non pareva affatto strana.

Nonostante fosse un posto famoso, era disabitato e non si poteva vedere nemmeno un albero o un filo d’erba fuori, figuriamoci edifici o creature viventi.

A parte il sibilo del vento, questo luogo era così mortalmente silenzioso da essere spaventoso.

Chu Feng sentì un po’ di gelo. Questo posto era proprio degno di essere un’area proibita.

“Paa!”

All’improvviso un paio di mani coprirono gli occhi di Chu Feng da dietro.

Allo stesso tempo una voce gentile risuonò accanto alle sue orecchie: “Buon signore, le piacerebbe un massaggio?”

“Sicuro, da dove inizi?” Disse sorridendo Chu Feng. Era riuscito a capire che era Xian Miaomiao da quando erano apparse le sue morbide manine.

“Ah, sei proprio una canaglia.” Xian Miaoamiao ritrasse le mani e iniziò a fare il broncio. Lo stava guardando con sdegno.

“Come sarei una canaglia? Sei tu ad aver chiesto se volevo un massaggio.”

“Sono arrivato fin qui e mi sento un po’ stanco. Che c’è di male nel voler un massaggio?” Disse sorridendo Chu Feng. Per qualche motivo sconosciuto, anche se non era affatto contento, il suo umore era migliorato molto dopo aver visto Xian Miaomiao.

“Ho detto che sei una canaglia, così sei una canaglia. Perché diamine stai facendo tutte queste domande?” Disse con intransigenza Xian Miaoamiao.

“Oh, sei proprio irragionevole.” Chu Feng finì con il tirare fuori le armature e ne lanciò una a lei: “Ecco, indossala. Entriamo.”

VIsto che le armature Divoratrici del Sangue erano speciali, non bisognava cambiare abiti per indossarle. Così Xian Miaomiao la indossò direttamente.

“Wow, è così calzante?” Esclamò con sorpresa Xian Miaomiao. Era contenta e cominciò a girare su sé stessa con fare giocoso.

Dopo le modifiche di Chu Feng, non solo le armature Divoratrici del Sangue erano diventate calzanti, ma il loro aspetto era diventato molto più bello.

“L’ho sistemata per te, naturalmente ti calza bene.” Chu Feng sorrise lievemente.

“Sorprendente. Come previsto dall’assistente della principessa.” Disse Xian Miaomiao.

“Da quando sono diventato il tuo assistente?” Chu Feng rivelò un’espressione confusa.

“Non lo eri prima, ma ora sì. Avanti, ti porterò a vedere il mondo e ad affrontare i pericoli della formazione Divoratrice del Sangue.”

“Wha!!!!” Xian MIaoamiao cominciò a correre come una matta verso la formazione e caricò verso la foschia sconfinata che riempiva la montagna.

Chu Feng scosse la testa esasperato e la inseguì senza esitazione.

Anche se Xian Miaomiao era molto potente, non era una Sciamana. Così Chu Feng temeva che le potesse accadere qualcosa.



