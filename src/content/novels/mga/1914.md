---
title: Capitolo 1914 - Una Leggenda
pubDate: 2024-08-10T08:13:16.565Z
tags:
    - mga
---


“C’è altro. Molti pensavano che fossero nascosti dei tesori nella formazione, ma in realtà contiene bestie feroci dell’Antica Era.” Disse Xian Miaomiao.


“Bestie feroci dell’Antica Era? Dici sul serio?” Chiese Chu Feng.


“Sì, è la verità. Questo è il motivo per cui noi elfi eravamo preoccupati per l’indebolimento della formazione. Temevamo che non avrebbe più potuto continuare a tenere sigillate le bestie feroci. Dopotutto, se uscissero dalla formazione, porterebbero una catastrofe nella Terra Sacra delle Arti Marziali.”


“Questo perché sono simili a quelle della Terra Sacra delle Arti Marziali, sono prive di intelligenza e sanno solo come uccidere. Sono assetate di sangue. Ma c’è una grossa differenza tra le bestie feroci dell’Antica Era e le nostre, sono molto più potenti. Non possiamo competere con creature del genere.” Disse Xian Miaomiao.

“In tal caso, stai dicendo che prima o poi la Terra Sacra delle Arti Marziali andrà incontro ad una catastrofe?” Chiese Chu Feng,


“Esatto, ma aspetto con impazienza quel giorno.” Disse Xian Miaomiao.

Chu Feng iniziò ad accigliarsi lievemente e chiese con fare confuso: “Perché?” 


“Pensaci, quanto sarebbe interessante uccidere una bestia feroce dell’Antica Era?” Disse Xian Miaomiao.


“Oh cielo. Se le bestie feroci dell’Antica Era apparissero, quante persone innocenti morirebbero tragicamente?”


“Ti sbagli, quelle persone sono deboli, possono solo diventare delle prede, nel mondo della coltivazione vige la legge della giungla. Anche se non ci sono bestie feroci che uccidono i deboli, finirebbero comunque per essere umiliati dagli altri.” Disse Xian Miaomiao.


Chu Feng non lo negò perché in effetti Xian Miaomiao aveva detto la verità. Gli omicidi accadevano ogni giorno nella Terra Sacra delle Arti Marziali.

“Va bene, stavo solo scherzando. Non preoccuparti. Visto che lo sappiamo, naturalmente abbiamo già fatto dei preparativi.”

“In realtà ci sono degli elfi di guardia fuori dalla formazione in ogni momento. Se le bestie feroci dell’Antica Era uscissero dalla formazione, noi elfi le circonderemmo e le uccideremmo immediatamente.” Disse Xian Miaomiao.


“Ma ora sono sigillate in questo posto, come potrebbero essere così facili da uccidere?” Chiese Chu Feng.

“Abbiamo dei mezzi speciali per farlo, non ti devi preoccupare.” Disse Xian Miaomiao.

“Va bene allora.” Chu Feng sorrise lievemente. Dopo aver sentito ciò che aveva detto Xian Miaomiao, si sentiva molto più tranquillo.


Dopodiché i due continuarono ad addentrarsi nella formazione Divoratrice del Sangue. Mentre viaggiavano, parlavano e ridevano.


Questo non significava che la formazione non fosse pericolosa, ma la percezione di Chu Feng era così potente che evitarono facilmente le trappole e i meccanismi del posto.


Inoltre Chu Feng scoprì che, nonostante le tecniche Spirit di Xian Miaomiao non fossero formidabili, la sua percezione era molto acuta. Poteva notare ogni pericolo che aveva scoperto anche lui.

Così, anche senza lui qui, probabilmente non sarebbe rimasta ferita dalle trappole e dai meccanismi.


Tuttavia, l’aspetto più sbalorditivo della formazione Divoratrice del Sangue era chiaramente la quantità di persone che erano morte qui in passato. Eppure Chu Feng e Xian Miaomiao non trovarono nemmeno uno scheletro.


Chu Feng immaginava che anche questo fosse un effetto della formazione, non lasciava nemmeno le ossa delle vittime che uccideva. Era proprio letale.


Dopo un po’ Chu Feng e Xian Miaomiao arrivarono finalmente nella regione centrale.

C’era una vasta formazione Spirit distinguibile ad occhio nudo. Era così alta da raggiungere le nuvole nel cielo. Sembrava un forte, ma al tempo stesso no. In breve, era enorme. Inoltre c’erano entrate in ogni direzione.


Aspetto più scioccante, mentre Chu Feng la guardava, scoprì che il posto più pericoloso, il centro, era completamente diverso da fuori.


L’esterno era coperto di sangue ed era scioccante.


L’interno invece sembrava contenere una foresta. C’erano enormi alberi che svettavano nel cielo e fiori grossi quanto un palazzo.


Ad una prima occhiata, pareva un paradiso. Come poteva sembrare la zona più pericolosa della Terra Sacra delle Arti Marziali?

“Wow, è davvero straordinario.” Xian Miaomiao all’improvviso si tolse l’armatura Divoratrice del Sangue.


Anche Chu Feng capì e anche lui fece lo stesso. Dopo averla rimossa, sentì un’enorme pressione dalla formazione Spirit nonostante fosse fuori. Premeva contro il suo corpo ad ondate.


Questa forza faceva rizzare i capelli e scricchiolare le ossa. Aveva la sensazione che sarebbe stato annientato immediatamente nel momento in cui fosse entrato nella formazione Spirit.


“Sembra che non esistano solo insetti Divoratori del Sangue qui. Anche quelle piante speciali possono sopravvivere in questa zona.” Chu Feng sussultò con ammirazione.

“È vero. Ma possiamo usare dei metodi speciali per attirare gli insetti Divoratori del Sangue fuori e usarli. Tuttavia non possiamo fare nulla con quelle piante.” Disse Xian Miaomiao.


“Beh allora entriamo.” Mentre parlava, Chu Feng indossò nuovamente l’armatura ed entrò nella formazione. Xian Miaomiao lo seguì.


“Sembra che il centro della formazione Divoratrice del Sangue sia ancora più vasto di quanto immaginassi. Questo posto è davvero enorme.” Chu Feng era impressionato. Sembrava un mondo separato.


“Miaomiao, come va? Puoi percepire dove sono i Fiori Immortali?” Chiese Chu Feng.


Xian Miaomiao scosse la testa e disse con un’espressione determinata: “No, ma sono certa che ci siano Fiori Immortali qui.”


“Non puoi percepire nulla ora?” Chiese di nuovo Chu Feng.


Xian Miaomiao scosse di nuovo la testa.


In quel momento Chu Feng si rese conto che questo posto non era semplice come si era immaginato.

“Non c’è fretta. Questa zona è molto ampia. Guardiamoci attorno con attenzione.” Disse Chu Feng.


Dopodiché Chu Feng e Xian Miaomiao cominciarono ad esplorare con cautela l’area attorno. All’inizio viaggiarono molto lentamente, ma dopo un po’ cominciarono ad accelerare il passo. Questa zona era troppo vasta, se fossero stati troppo prudenti, non sarebbero riusciti ad esplorarlo tutto nemmeno dopo diverse decadi.


All’improvviso Xian Miaomiao disse: “Ho un brutto presentimento. Ci sono sicuramente Fiori Immortali qui, ma… ma la mia risposta innata ai Fiori Immortali è stata tagliata fuori. Non posso percepirli.”


“Non ti preoccupare, anche se ci sono Fiori Immortali qui, è impossibile che siano ovunque. Continuiamo a cercarli.” Disse Chu Feng.


“Va bene.” Xian Miaomiao cominciò a scoraggiarsi. Questa era la prima volta che Chu Feng l’aveva vista comportarsi così. Era evidente che desiderasse proprio trovare Fiori Immortali dell’Antica Era.


Detto questo, la ragazza era davvero ottimista. Anche se Chu Feng non provò a consolarla, riuscì velocemente a riprendersi di morale e tornò a parlare e a ridere.


Inoltre era molto facile incontrare insetti Divoratori del Sangue in questo posto. Ogni insetto che la ragazza incontrava non sarebbe riuscito a sfuggire dalle sue grinfie.


Tuttavia era comprensibile. Dopotutto li si poteva usare per creare armature Divoratrici del Sangue. Se i loro effetti speciali fossero diventati ben noti, sarebbero stati una risorsa molto preziosa.


Tuttavia Chu Feng pensava che non ci fosse bisogno di sprecare energia in questo modo. Questo perché le piante e gli alberi qui erano capaci di resistere a quell’enorme pressione e così dovevano essere ugualmente o anche più preziosi degli insetti Divoratori del Sangue.


Chu Feng aveva intenzione di portarne un po’ con sé prima di andarsene da qui. Avrebbe creato armature che potevano sopportare la pressione di questo posto in futuro. Sapeva che avrebbe potuto venderle a caro prezzo.


All’improvviso Xian Miaomiao chiese: “Sapevi che c’è una leggenda riguardo alla formazione Divoratrice del Sangue?”





