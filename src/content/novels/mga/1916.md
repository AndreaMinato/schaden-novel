---
title: Capitolo 1916 - Combattere coraggiosamente contro un misero insetto
pubDate: 2024-08-10T10:13:16.565Z
tags:
    - mga
---


“Ahah, quell’insetto è davvero vile. Chu Feng, sarà proprio imbarazzante se non riuscirai a catturarlo.” Ovetto stava ridendo a crepapelle. Era davvero divertita. No, ad essere sinceri, stava gioendo delle disgrazie di Chu Feng.

“Se riuscirò a catturarlo, gli darò una lezione.” Il giovane era infuriato. I fulmini nei suoi occhi divennero ancora più violenti. Poi due ali di saette cominciarono a spiegarsi dalla sua schiena come due lame taglienti.


In quel momento, la coltivazione di Chu Feng arrivò al terzo livello e anche la sua velocità aumentò.


“Santo cielo! Mamma, aiuto!!!” Gridò allarmato il piccolo insetto rosso. Era così spaventato che era stato colto dal panico. Allo stesso tempo, continuò a gridare: “Che sorta di creatura anormale sei?! Come sei riuscito ad aumentare la tua coltivazione? Ah, mi fai pisciare addosso dalla paura. Mamma, aiuto!!!!”


Era chiaro che l’insetto stesse già correndo più velocemente che poteva. Questo era il motivo per cui il piccolo insetto rosso sapeva che non sarebbe riuscito a scappare.

“Miserabile, vedremo come continuerai ad essere così arrogante.” Chu Feng stava sfrecciando veloce come un lampo. Arrivò di fronte al piccolo insetto rosso e lo afferrò.


Una volta catturato, l’insetto diventò estremamente ubbidiente. Non provò a lottare e smise di parlare. Invece guardò Chu Feng con fare pietoso.


“Avanti, insultami di nuovo, avanti.” Chu Feng lo fissò con rabbia.

“Per favore non uccidermi nonno. Stavo solo scherzando.” Disse con fare affranto l’insetto rosso.

“Pah!” Chu Feng era sbalordito, questo piccolo insetto era davvero troppo spudorato.


Sicuramente era intelligente e non era appena nato. Altrimenti non avrebbe preso in giro Chu Feng, inoltre il suo comportamento rispettoso adesso era tutta una recita.


“Non chiamarmi nonno, chiamami signore.” Disse Chu Feng.


“Sì signore. Stavo solo scherzando prima signore. Puoi risparmiarmi per favore?” Implorò con fare miserabile il piccolo insetto cremisi.


“Mi hai preso per uno scemo?” Chiese Chu Feng.

“No, naturalmente no. Credo che tu sia estremamente intelligente signore.” Disse il piccolo insetto rosso.


“Sta zitto, basta leccare il culo. Maledetto insetto! Hai osato insultarmi prima, ti darò in pasto agli uccelli.” Disse Chu Feng.


“Dici sul serio? Mi darai davvero in pasto agli uccelli?” L’insetto sussultò e il suo sguardo iniziò a cambiare.

“Esatto.” Disse con fare determinato Chu Feng.


“Tua nonna ti ha perfino implorato! Maledetto sciocco! Ti morderò a morte! Lasciami andare! Altrimenti i miei genitori ti ridurranno in poltiglia. Ti immergeranno nel tè e ti mangeranno come dessert!” Il piccolo insetto rosso rivelò la sua vera indole e tornò a maledirlo.


“Osi insultarmi di nuovo! Ti darò una lezione!” Chu Feng iniziò a rilasciare elettricità dalla mano. Anche se il suo avversario era solo un insetto, possedeva un fisico speciale estremamente robusto.


Tuttavia, in quanto Sciamano dal Marchio del Drago, Chu Feng aveva innumerevoli modi per torturarlo.

“Noooo!!!!”


Il grido di un piccolo insetto risuonò nella foresta.

All’improvviso Chu Feng smise di tormentarlo e chiese con curiosità: “Eh, strano. Come sai cosa sono gli uccelli?”


"Naturalmente so cosa sono. Non mi stai sottovalutando un po’ troppo? Anche se noi della razza degli Insetti Reali Spirit viviamo qui, abbiamo un’abbondante quantità di conoscenze.” Rispose l’insetto.


“Insetti Reali Spirit? Così sei della razza degli Insetti Reali Spirit?” Chiese Chu Feng.


“Esatto.” L’insetto annuì.

“In tal caso, sai qual è la mia razza?” Chu Feng fu colto da una curiosità improvvisa e continuò a fargli domande.


“Naturalmente. Ho sentito che ci sono molte razze diverse fuori dalla formazione Divoratrice del Sangue.”


“Inoltre hanno livelli di forza diversi, tu appartieni alla razza più debole.” Spiegò il piccolo insetto rosso.


“La più debole?” Gli occhi di Chu Feng iniziarono a brillare e cominciò a riflettere.

Anche se gli umani erano i più forti dopo gli elfi dell’Antica Era, era vero che fossero inferiori rispetto alle altre creature di questo mondo.


In effetti una roccia che cadeva del cielo avrebbe potuto uccidere un essere umano. Pensandoci, le parole dell’insetto potevano essere considerate corrette.

“In tal caso dimmi, a che razza appartengo?” Chiese Chu Feng.


“Sei un maiale.” Disse l’insetto rosso.


Chu Feng spalancò gli occhi e disse: “Ripetilo.”

“Sei un maiale.”

“Ahh!!!! Noooo!!!!”


“Mi sbagliavo? Non sei un maiale?”


“Cosa sei allora? Ahh! Noo! Risparmiami!! Sono ancora piccola!” Le grida dell’insetto rosso iniziarono a riecheggiare di nuovo nella foresta. Chu Feng smise di torturarlo solo dopo un po’ di tempo.


Anche se lo stava tormentando, in realtà stava usando le sue tecniche Spirit per mettere alla prova i limiti dell’insetto.


Aveva scoperto che il fisico del piccolo insetto era davvero miracoloso. Anche se provava dolore per la tortura, sarebbe stato estremamente difficile per Chu Feng ucciderlo.


In altre parole, al suo attuale livello, non poteva ucciderlo. Era evidente quanto fosse potente la vitalità di questa creatura.


In quel momento provò un po’ di inquietudine. Se questo piccolo insetto era già così potente, quanto sarebbero stati forti esemplari maturi? Questi Insetti Reali Spirit erano davvero troppo spaventosi.


Pensandoci, Chu Feng lo strinse e non gli permise più di parlare. Inoltre sigillò la sua aura e tornò velocemente nel posto dove stava riposando Xian Miaoamiao.


Quando Chu Feng tornò, scoprì che Xian Miaomiao era sparita. La formazione che aveva creato era stata distrutta da qualcuno.

“Me**a!” In quel momento, Chu Feng cambiò drasticamente espressione. Si stava mettendo male.

“Woosh, woosh, woosh!!”


Proprio in quel momento sentì dei passi che si stavano avvicinando sempre di più. Presto arrivò una figura di fronte a lui.


Chu Feng si rallegrò subito vedendola, era Xian Miaomiao.

“Dove sei andata?” Chiese Chu Feng.


“Dovrei essere io a chiedertelo. Dove sei andato? Perché non ti ho trovato quando mi sono svegliata?” Chiese con rabbia Xian Miaomiao. Questa era la prima volta che la vedeva così arrabbiata, era una furia diversa rispetto a quella che aveva mostrato in passato. Doveva essersi preoccupata per lui.


Chu Feng iniziò a provare sensi di colpa. Anche se era andato a cercare Fiori Immortali da solo, avrebbe dovuto lasciare un qualche tipo di messaggio per non farla preoccupare. Era stato proprio negligente.


“Miaomiao, io…” Chu Feng voleva scusarsi con lei.

“Ehi! Bellezza!” Il piccolo insetto nella sua mano iniziò a parlare. Aveva distrutto la formazione Spirit con cui Chu Feng lo teneva legato.

Non solo, mostrò un’espressione miserabile e guardò Xian Miaoamiao con emozione. Chiaramente stava cercando di suscitare la sua compassione.

“Ah, cos’è quella cosa che hai in mano?” Xian Miaomiao in effetti lo notò. Non solo, ne fu sorpresa e rallegrata. Sembrava una profuga che aveva appena scoperto un nuovo mondo.


“Eh… è un Insetto Reale Spirit. Se non sbaglio, dovrebbe essere… la leggendaria creatura di cui hai parlato.” Disse Chu Feng.





