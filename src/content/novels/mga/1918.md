---
title: Capitolo 1918 - Membri della Sala Oscura
pubDate: 2024-07-29T06:36:02.220Z
tags:
    - mga
---

“In tal caso, ti farò un paio di domande.” Xian Miaomiao chiese a Rossa di descrivere le caratteristiche particolari dei Fiori Immortali.

Sorprendentemente Rossa riuscì a rispondere correttamente ad ogni domanda e lo fece immediatamente. Pareva che sapesse proprio dove fossero.

Così, figuriamoci Xian Miaomiao, anche Chu Feng si riempì di gioia. Finamente avevano qualche speranza di ottenere ciò che stavano cercando. Avevano la sensazione di vedere la luce in fondo al tunnel.

Dopodiché lasciarono che Rossa facesse loro strada e iniziarono a procedere rapidamente verso il posto dove si trovavano i Fiori Immortali.

Dopo un intero giorno di viaggio, l’espressione di Chu Feng cambiò e il suo sguardo si riempì di emozioni contrastanti. Poi si fermò all’improvviso.

In quel momento Chu Feng guardò Rossa e chiese: “Sii sincera, ci stai ingannando?”

“Ah? Cosa stai dicendo signore? Sono ubbidiente, come potrei ingannarvi?” Il piccolo insetto fu colto un po’ dal panico.

“Più avanti non ci sono Fiori Immortali, è il posto dove si trovano gli altri membri della tua razza, non è vero?” Disse Chu Feng.

Xian Miaomiao aggrottò le sue lunghe sopracciglia fini. Chiese con rabbia: “Rossa, ciò che sta dicendo Chu Feng è la verità?” Era una questione troppo importante per lei.

“Ah, mi sono sbagliata, va bene? Volevo solo tornare a casa. Volevo solo vedere i miei parenti prima di andare a cercare i Fiori Immortali.” Disse con fare contrariato Rossa vedendo che avevano capito il suo piano.

“Piccola bastarda! Hai osato ingannarmi. Guarda come ti concio per le feste.” XIan Miaomiao aveva intenzione di darle una lezione.

“Miaomiao, ferma.” Tuttavia Chu Feng la interruppe.

Xian Miaomiao ne fu scioccata. Dopotutto l’inganno di Rossa era stato di grande detrimento per entrambi.

Rossa era ancora più scioccata e fissò Chu Feng con fare confuso. Non capiva perché Chu Feng l’avrebbe aiutata.

“Rossa, preparati.” Disse Chu Feng.

“Ah? Di cosa stai parlando signore?” Il piccolo insetto era ancora più perplesso.

“I tuoi parenti non ci sono più. Disse Chu Feng.

“Cosa?” Le palpebre di Xian Miaomiao tremarono. Sembrava essersi resa conto di qualcosa.

“Signore, di cosa stai parlando? Perché non capisco?” Rossa era ancora molto confusa.

“Puoi andare e vederlo da te.” Chu Feng salvò Rossa dalle grinfie di Xian Miaomiao e la lasciò andare. In quel momento non temeva che scappasse via.

Dopo essere stata liberata, Rossa volò subito avanti. Xian Miaomiao, che sembrava aver intuito qualcosa, fece lo stesso, seguita da Chu feng.

I tre erano estremamente veloci e presto arrivarono nella casa di Rossa.

Era un piccolo campo, doveva essere la casa degli insetti Reali Spirit.

In origine ci dovevano essere state caverne complicate, popolate da diverse migliaia di Insetti Reali Spirit.

Tuttavia in quel momento questo posto era stato devastato, ridotto in un enorme cratere.

Inoltre dentro e ai lati della voragine c’erano molti insetti morti. I loro corpi si erano rinsecchiti ed era impossibile capire che forma avessero in origine, tuttavia Chu Feng poteva percepire che non dovevano essere morti molto tempo fa.

“No! No! No!!!!!!”

Vedendo questa scena, Rossa iniziò a diventare frenetica e a gridare istericamente.

Chu Feng e XIan Miaomiao provarono compassione per il piccolo insetto. Anche se l’avevano incontrato da poco ed erano certi che fosse vile e spudorato, e che li avesse portati qui con l’intenzione di intrappolarli, sentendo le sue grida, non potevano più provare rabbia nei suoi confronti.

Non solo la voce di Rossa era isterica, ma anche piena di dolore.

Chu Feng aveva sperimentato personalmente la sofferenza nel vedere il proprio clan sterminato, così sapeva quanto dolore stava provando Rossa e provò compassione per lei.

“Woosh!”

Proprio in quel momento, il piccolo insetto si trasformò in un raggio lucente e volò in avanti.

“Miaomiao, seguiamola.” In risposta, Chu Feng prese Xian Miaomiao per mano e cominciò a seguire Rossa.

Data la sua velocità, avrebbe potuto raggiungere il piccolo insetto, ma non lo fece. Questo perché Rossa doveva aver percepito qualcosa.

In effetti era così, il piccolo insetto era riuscito ad individuare l’aura dei membri del suo clan, ma presto non vide solo i suoi compagni, ma anche dieci figure.

Erano dieci umani al quarto livello del Martial Emperor. Indossavano tutti mantelli neri e la stessa strana maschera. Era la divisa della Sala Oscura.

Anche se erano solo Sciamani dal Marchio del Serpente, stavano controllando una grande formazione per sciogliere sigilli. Il centro di questa formazione era piena di Insetti Reali Spirit. Le aure degli insetti erano ancora presenti, ma erano tutti morti. Come quelli dentro l’enorme cratere, i loro corpi erano rinsecchiti e privi di vita.

Tuttavia non erano stati uccisi direttamente, ma raffinati fino alla morte. Era stata quella formazione Spirit ad ucciderli.

“Ahhhh!!!!!!!” Rossa era infuriata. Come se fosse impazzita, caricò verso la gente della Sala Oscura.

“Bang!”

Rossa era davvero veloce e scaraventò a diversi metri di distanza uno dei membri della Sala Oscura.

“Cosa succede?”

All’inizio i dieci membri della Sala Oscura erano tutti concentrati sulla formazione Spirit, così l’attacco di Rossa li aveva colti di sorpresa.

“Ne è scappato uno. Catturatelo!”

Dopo aver visto Rossa, cinque dei dieci esperti della Sala Oscura continuarono a controllare la formazione, mentre gli altri unirono le forze per catturare il piccolo insetto.

Rossa continuò ad attaccarli freneticamente, scaraventandoli a terra.

Impotenti, i cinque cominciarono a creare formazioni per sigillare i movimenti di Rossa, che però non riuscirono a fermarla. Le loro formazioni Spirit erano inutili contro di lei.

“Quell’insetto è un po’ speciale. Catturatelo. Deve possedere un’energia ancora più forte. Se lo gettassimo nella formazione potrebbe ridurre di gran lunga il tempo necessario a sciogliere la formazione Spirit.”

La gente della Sala Oscura si era resa conto che Rossa era davvero potente. Dopo che i cinque gridarono allarmati, gli altri smisero di controllare la formazione e si unirono agli altri per circondare il piccolo insetto.



