---
title: Capitolo 1919 - Interrogatorio
pubDate: 2024-07-29T07:36:02.220Z
tags:
    - mga
---

“Vi schiaccerò a morte, vi schiaccerò a morte! Maledetti diavoli!!! Ahhh!!!!”

Rossa non aveva intenzione di scappare. Altrimenti, con la sua velocità, figuriamoci dieci Martial Emperor di quarto livello, perfino cento di loro non sarebbero riusciti a catturarla.

Era piena di furia e stava usando freneticamente il suo piccolo corpo e la sua velocità per scontrarsi incessantemente con gli esperti della Sala Oscura.

Sfortunatamente per lei, non importava quanto fosse rapida o quanto fosse robusta, il suo potere era limitato. Sarebbe stato impossibile ferirli contando solo su questi impatti.

Alla fine, a causa di un momento di imprudenza, Rossa fu catturata da una degli esperti della Sala Oscura.

“Ahah, sai proprio come lottare piccoletto. Vuoi vendicare i membri del tuo clan, giusto? Sfortunatamente per te non avrai occasione di farlo.”

“Detto questo, puoi sempre accompagnarli a morire.” L’esperto della Sala Oscura mostrò uno strano sorriso.

In quel momento Rossa rinunciò a resistere, sembrava che sapesse di non poter competere con loro. In realtà Rossa era già pronta a morire con i membri del suo clan.

“Lasciala andare.” Tuttavia una voce risuonò all’improvviso da dietro gli esperti come un tuono.

I dieci sussultarono e rimasero ancora più scioccati.

“Chu Feng?!” Vedendolo, le loro espressioni divennero ancora più scioccate.

Nessuno di loro si aspettava che fosse qui ed era anche accompagnato dalla principessina degli elfi dell’Antica Era.

Xian Miaomiao non aveva nascosto la sua aura. Visto che erano tutti Sciamani, avevano determinato dall’età e dalla coltivazione di Xian Miaomiao che doveva essere la principessa talentuosa degli elfi.

“Chu Feng, perché sei qui? Oh, dev’essere quell’armatura che stai indossando, vero?” Disse l’uomo che stava tenendo Rossa.

“Ho detto lasciala andare.” Disse di nuovo Chu Feng con un tono gelido.

Tuttavia quell’uomo non temeva il giovane, anzi, scoppiò a ridere: “Non so da dove viene quel tuo coraggio, osi darmi ordini?”

Dopodiché il suo sguardo diventò truce e aggiunse: “Non sai di essere già entrato nelle porte dell’inferno?”

“Woosh!”

Proprio in quel momento, Chu Feng si mosse. Arrivò in un lampo di fronte a quell’uomo. Poi un bagliore cremisi si irradiò attorno. L’uomo perse un braccio, ma non era stato tagliato da una lama, ma dalla mano di Chu Feng.

Il giovane aveva tenuto la mano dritta come una spada e aveva tagliato il braccio al nemico.

Rossa tornò libera, si trasformò in una luce rossa e volò verso Xian Miaomiao.

Chu Feng non si fermò. Indicò il dantian dell’uomo con l’altra mano e lo trafisse.

Figuriamoci l’uomo che era stato attaccato, anche gli altri nove erano sbalorditi. Anche se la coltivazione di Chu Feng era inferiore alla loro, il suo potere combattivo esplosivo era davvero troppo sbalorditivo.

“Buzz!”

Gli occhi di Chu Feng brillarono. Si guardò attorno e potere Spirit dorato iniziò ad apparire. Questa energia si trasformò in una fortezza e li sigillò tutti quanti.

“In effetti sono le porte dell’inferno, ma il padrone di queste porte non siete voi, sono io.”

Chu Feng mosse il braccio e fece a pezzi l’esperto della Sala Oscura che aveva davanti. Non ebbe nemmeno l’occasione di urlare prima di morire.

“Un potere combattivo sconvolgente capace di sormontare cinque livelli di coltivazione?!”

Gli altri nove esperti rivelarono espressioni spaventate.

Evidentemente nessuno di loro si aspettava che Chu Feng sarebbe stato così formidabile. Un potere combattivo capace di sormontare quattro livelli era già straordinario, ma da cinque?

Perfino Xian Miaomiao rivelò uno sguardo sorpreso.

“Vi farò un po’ di domande. Dovete rispondere subito, altrimenti morirete.” Disse freddamente Chu Feng.

“Chu Feng, non stai sottovalutando troppo la nostra Sala Oscura? Desideri estorcere informazioni da noi? Eheh, forse nella tua prossima vita.” Tuttavia uno dei nove esperti sogghignò e un lampo di determinazione brillò nel suo sguardo. Aveva intenzione di suicidarsi.

“Buzz…”

Chu Feng sbuffò freddamente. Poi un potere opprimente si diffuse dal suo corpo, bloccando ogni movimento dei nove esperti.

“Pensi davvero di poterci fermare con un po’ di tecniche?” L’uomo continuò a deridere CHu Feng.

“Cosa ne pensi?” Il giovane sembrava molto tranquillo.

“Tu!!!” In quel momento, figuriamoci l’esperto che stava parlando, anche gli altri otto furono colti dal panico. Chu Feng era riuscito a bloccarli, non si sarebbero nemmeno potuti suicidare.

“È quella formazione Spirit! Hai usato la tua potenza opprimente insieme a quella formazione! Che tecnica spietata!” Visto che erano tutti Sciamani, presto si resero conto cos’era successo.

“Morirete tutti, ma non sta più a voi decidere come. Sarò io a decidere.” Chu Feng iniziò a formare dei sigilli e molti oggetti simili a mani infilzarono i corpi dei nove.

“Ahh!!!!!!!!!!!!!!!!!!!!!!!”

Un momento dopo, i nove esperti gridarono di dolore. Stavano soffrendo così tanto da desiderare di essere morti.

“Fe-fermo! Fermo!!!” Iniziarono ad implorare perdono.

“Parlate, perché siete qui?”

“Chi è il vostro capo?” Chu Feng fece diverse domande in successione.

Tuttavia gli esperti della Sala Oscura si limitarono ad implorare perdono e non risposero.

Il giovane usò molti altri metodi per torturarli e li fece soffrire enormemente, ma non riuscì comunque a farli rispondere.

“Tenete proprio la bocca chiusa. Molto bene, darò un’occhiata alle vostre vere identità e vedrò esattamente chi è disposto a sacrificare la vita per la Sala Oscura.”

Chu Feng non si aspettava che sarebbero stati così risoluti. Arrivò di fronte ad uno degli esperti e rimosse la maschera.

Tuttavia era una maschera estremamente speciale e non poteva essere rimossa facilmente, perfino Chu Feng dovette usare tecniche Spirit speciali per rimuoverla.

“Woosh!”

Tuttavia subito dopo che toccò la strana maschera con la sua tecnica Spirit, Chu Feng cambiò immediatamente espressione. Subito dopo si allontanò frettolosamente.

“Boom!!”

Un momento dopo il corpo dell’uomo esplose. La tecnica Spirit di Chu Feng aveva attivato qualcosa e lo aveva fatto esplodere.

“Chu… Chu Feng, per, per favore risparmiaci. Non abbiamo davvero modo di dirti nulla. Nei… nei nostri corpi c’è…” Un altro sembrava voler dire qualcosa.

“Bang!!!” Tuttavia, subito dopo anche il corpo di quell’uomo esplose. Non stava cercando di morire, ma qualcosa nel suo corpo aveva finito con l’ucciderlo nel momento in cui aveva detto qualcosa che non avrebbe dovuto dire.

“Chu Feng, te lo dirò, te lo dirò.”

In risposta, anche gli altri iniziarono a parlare. Ma non avevano davvero intenzione di rispondere alle sue domande, volevano farsi esplodere come gli altri prima di loro.

Questo perché perfino Chu Feng non poteva impedire che scoppiassero.

In un batter d’occhio tutti e nove morirono esplodendo.



