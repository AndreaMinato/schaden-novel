---
title: Capitolo 1920 - Cadere in una Trappola
pubDate: 2024-08-10T14:13:16.566Z
tags:
    - mga
---

“Cos’è successo?” Xian Miaomiao mostrò un’espressione sbalordita.


Chu Feng sembrava molto serio, in quanto Sciamano naturalmente aveva capito cosa stava succedendo.

La gente della Sala Oscura aveva un potere capace di farli detonare. Finché qualcuno avesse cercato di rimuovere forzatamente le loro maschere o avessero detto qualcosa che non dovevano, avrebbero attivato l’esplosivo e i loro corpi sarebbero scoppiati.


Aspetto più importante, anche se Chu Feng aveva bloccato i loro movimenti, non era comunque riuscito ad impedirlo.


Questo significava… che c’era uno Sciamano ancora più potente di lui nella Sala Oscura, e non di poco.


“Chu Feng, cosa stavano facendo qui?” Xian Miaomiao si avvicinò a Chu Feng tenendo in mano Rossa.


Chu Feng iniziò ad esaminare con attenzione questo posto. Voleva scoprire che sigillo stavano cercando di sciogliere sacrificando le vite di tutti gli Insetti Reali Spirit.


Detto questo, anche se stava ispezionando l’area circostante, non osò usare tutta la sua forza per farlo. Questo perché sapeva che la formazione Divoratrice del Sangue sigillava bestie feroci dell’Antica Era.


Era una possibilità che gli era venuta in mente da quando aveva visto quella formazione di scioglimento. Credeva che i membri della Sala Oscura stessero cercando di liberare le bestie feroci dell’Antica Era.

“Oh no.” Dopo aver esaminato l’area, Chu Feng si accigliò ancora di più. Si girò verso Xian Miaomiao e chiese: “Sai esattamente dove sono sigillate le bestie feroci dell’Antica Era?”


“No.” L’elfa scosse la testa. Poi chiese: “Cosa sta succedendo?”


“Sotto la formazione c’è il nucleo di un’altra formazione. Se non erro, la formazione Spirit sotto di noi ha qualcosa a che fare con il sigillo delle bestie feroci dell’Antica Era. Lo dico perché sono certo che il nucleo della formazione sotto appartiene ad un sigillo.”


“Molto probabilmente avevi ragione. C’è qualcosa di spaventoso sigillato qui, dovrebbero essere le bestie feroci dell’Antica Era.”

“Solo che il nucleo della formazione è troppo in profondità. Non posso determinare dove siano sigillate esattamente.”

“Tuttavia una cosa è certa. I membri della Sala Oscura hanno creato una formazione Spirit del genere perché volevano liberare qualunque cosa sia sigillata lì.” Disse Chu Feng.


“Devono essere le bestie feroci dell’Antica Era. Cosa facciamo? Sono davvero così malvagi.”

“Tornerò subito a riferirlo agli altri.” Disse Xian Miaomiao.


“Riferire? Non hai detto che avete sempre delle persone a fare la guardia a questo posto?” Chiese Chu Feng.


“Sì, ma il mio onorabile padre di recente ha spostato molte truppe. Così la forza delle guardie qui è inferiore rispetto a prima. Se le bestie feroci dell’Antica Era venissero liberate in un momento del genere, le guardie non potrebbero fermarle.” Disse Xian Miaomiao.


“Il tuo onorabile padre ha trasferito le truppe per cercare la Sala Oscura?” Chiese Chu Feng.

“Sì.” Xian Miaomiao annuì.


“Me**a, è caduto nella loro trappola.” Chu Feng si allarmò. Evidentemente anche la Sala Oscura era a conoscenza del segreto, era stato tutto un loro piano.


“Devo andare subito ad avvertirli.” Disse Xian Miaomiao, preparandosi a partire.

“Temo che sia troppo tardi.” Chu Feng la fermò.


“Allora… allora cosa facciamo?” Xian Miaomiao si rese conto che, se la gente della Sala Oscura era davvero preparata, non sarebbe riuscita a tornare e avvertire in tempo il regno degli elfi.


“Stai dicendo che dovremmo continuare a cercare Fiori Immortali dell’Antica Era?” Chiese Xian Miaomiao.

“Esatto. Altrimenti il nostro viaggio qui sarebbe stato inutile, no?” Disse Chu Feng.


“Ma i Fiori Immortali dell’Antica Era sono troppo difficili da trovare. Inoltre questo posto ora è estremamente pericoloso con i membri della Sala Oscura qui.” Disse Xian Miaomiao.


Anche Chu Feng era preoccupato. Questo sopratutto perché la formazione che i dieci esperti della Sala Oscura stavano controllando era qualcosa creato da uno Sciamano dal Marchio del Drago.


La Sala Oscura doveva aver mandato molti esperti. I dieci Martial Emperor di quarto livello uccisi da Chu Feng erano già estremamente potenti. Dopotutto, i Sommi Anziani dei quattro grandi imperiali erano a quel livello.

Erano super esperti che avrebbero potuto fare tremare la Terra Sacra delle Arti Marziali.


Tuttavia Chu Feng aveva il presentimento che fossero pesci piccoli tra i guerrieri mandati dalla Sala Oscura.


Proprio in quel momento, Rossa disse: “So dove sono i Fiori Immortali dell’Antica Era. Vi porterò lì.”


“Stai ancora cercando di ingannarci?” Chiese con tono freddo Xian Miaomiao. Anche se il clan di Rossa era stato sterminato, l’elfa provava ancora risentimento per come aveva provato ad ingannarli.

“No, so davvero dove sono. Posso portarvi lì. Ma… potreste non essere in grado di ottenerli.” Anche se era molto più calma rispetto a prima, sembrava mogia. Solo guardandola destava compassione.

“Se sai davvero dove sono i Fiori Immortali, facci strada.” Disse Chu Feng.


“Mn.” Rossa si trasformò in un raggio cremisi e iniziò a volare lontano.


“Aspetta.” All’improvviso Chu Feng la fermò.

“Cosa succede? Non vi sto davvero ingannando signore.” Rossa tornò indietro e rivelò un’espressione implorante.


“Ti credo, ma non possiamo lasciare questo posto così.” Chu Feng sorrise a Rossa. Poi distrusse la formazione creata dagli esperti della Sala Oscura.


Anche se la formazione sotto era solo uno dei tanti sigilli, Chu Feng pensava che sarebbe stato utile che rimanesse intatto. Così doveva distruggere la formazione in superficie.


Dopodiché creò un’altra formazione al suo posto per ingannare gli altri.


Dall’esterno sarebbe sembrato che la formazione sciogli sigilli della Sala Oscura fosse ancora presente e che i dieci esperti della Sala Oscura morti fossero ancora lì a controllarla.


Ma era tutta un’illusione dovuta alla formazione di Chu Feng.


Dopo aver finito tutto, Chu Feng disse: “Facci strada Rossa.”

“Va bene.” Rossa si trasformò in un raggio di luce e iniziò a guidare Chu Feng e Xian Miaomiao.


Dopo aver visto la sua velocità sbalorditiva, Chu Feng iniziò a riflettere. Rossa era molto potente, di sicuro era speciale.


Ma la sua razza non sembrava affatto potente, altrimenti come sarebbe stata sterminata così facilmente?


Inoltre Chu Feng era riuscito a vedere delle differenze tra i loro corpi e Rossa.


Chu Feng intuì che Rossa non doveva essere un Insetto Reale Spirit o anche se lo fosse stato… probabilmente era una variante.


….


Guidati dal piccolo insetto, Chu Feng e Xian Miaomiao viaggiarono per un intero giorno prima di arrivare ad una grande montagna.

“Eccoci.” Rossa indicò una piccola fessura nella grande montagna.


“Ci sono davvero Fiori Immortali lì. Posso percepire la loro aura. Entriamo.” Xian Miaomiao rivelò un’espressione piena di gioia visto che Rossa stavolta non li aveva ingannati.

“Vedete, non vi ho ingannato. Solo… non sono facili da ottenere. Posso entrare lì, ma non posso portarli fuori.” Disse Rossa.


Xian Miaomiao iniziò ad accigliarsi. Mentre la grande montagna non sembrava straordinaria, era estremamente dura. Nemmeno lei avrebbe potuto distruggerla.

E la fessura era estremamente piccola, solo Rossa sarebbe riuscita a passarci. Detto questo,  anche Xian Miaomiao poteva percepire che c’era un potere che proteggeva i Fiori Immortali dell’Antica Era dentro la montagna. Così era vero che erano davvero difficili da ottenere.

“Se avessimo potuto tirarli fuori, l’avremmo già fatto. Come sarebbero rimasti lì?” Aggiunse Rossa.

“Non possiamo ottenere i Fiori Immortali che abbiamo trovato dopo così tante difficoltà?” Xian Miaomiao rivelò un’espressione riluttante. Non poterli raccogliere dopo averli trovati era ancora più doloroso che non riuscire a trovarli.





