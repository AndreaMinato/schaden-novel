---
title: Capitolo 1921 - Otto Bandiere
pubDate: 2024-08-10T15:13:16.566Z
tags:
    - mga
---


All’improvviso Chu Feng disse: “Fammi dare un’occhiata.”


Xian Miaomiao rivelò un’espressione sollevata sentendo queste parole. Si era avvilita così tanto prima da essersi dimenticata che Chu Feng era uno Sciamano straordinario.


“Tu?” Tuttavia Rossa mostrò uno sguardo sdegnoso, non credeva che avrebbe potuto fare qualcosa. Dopotutto era impossibile perfino per lei.

“Le mura di roccia sono estremamente solide perché hanno un potere molto speciale. Anche se non è potere Spirit, posso tentare di usare le mie tecniche Spirit per annullarlo.” Disse Chu Feng.


“È il potere dei Fiori Immortali dell’Antica Era. Più Fiori Immortali dell’Antica Era ci sono, maggiore sarà quel potere. Visto che questo posto contiene molti Fiori Immortali, il potere che li protegge è eccezionalmente forte.” Disse Xian Miaomiao.

“Lascia fare a me.” Chu Feng sorrise di nuovo e poi iniziò a preparare la sua formazione. Stavolta però usò un metodo un po’ diverso rispetto a prima.


Tirò fuori otto bandiere dal suo Sacchetto Cosmo. Erano tutte di colore diverso e su di esse erano disegnate rune e simboli dal potere speciale.


Chu Feng le inserì nel terreno attorno a lui. Poi, usando il potere Spirit come un filo, le collegò l’una all’altra.


Poi si sedette al centro delle otto bandiere e cominciò a creare la sua formazione.


Queste bandiere erano tesori per gli Sciamani e le aveva ottenute dall’Immortale Avaro.


Ad essere sinceri, se non le avesse avute a disposizione sarebbe stato estremamente difficile per lui trapassare il potere difensivo di questo posto, mentre ora, grazie a questi tesori aveva l’ottanta per cento di certezza del poterci riuscire.


“Woosh, woosh, woosh!!”


Chu Feng mosse rapidamente le mani fino a lasciare immagini residue. Allo stesso tempo, un potere Spirit sconfinato iniziò a volare fuori dal suo corpo sotto forma di draghi dorati. I draghi dorati poi entrarono nella formazione e iniziarono ad emanare luce. Era davvero uno spettacolo.

“Bellezza, bellezza, cosa sta facendo il signore? Sono tecniche spirit? Allora è uno Sciamano?” Chiese Rossa con curiosità. Era davvero impressionata dalla formazione.

“Esatto. Chu Feng è uno Sciamano, sai cosa sono gli Sciamani?” Xian Miaomiao la guardò con un’espressione sorpresa. Anche se era isolata dal resto del mondo, Rossa sembrava sapere molte cose.

“Naturalmente. Noi Insetti Reali Spirit ci impegniamo sempre e siamo studiosi. Inoltre sono la migliore per come mi impegno. Così non so nulla. No, no, intendevo dire che so tutto.”


“Sono estremamente intelligente e potente.” Rossa alzò con orgoglio la testolina.

“Spaccati!”

Gridò Chu Feng in quel momento. Poi una delle bandiere lasciò la formazione ed, emanando una sconfinata quantità di potere, cominciò a volare verso la direzione che aveva indicato il giovane.


“Buzz!!”


La bandiera impattò sulla montagna, ma la parete non si ruppe, né esplose. Invece, come uno spirito, la bandiera attraversò il muro.


In quel momento era evidente ad occhio nudo che ci fossero strati di potere che si stavano distorcendo e dissipando nella parete della montagna.

“Spaccati!”


Gridò sette volte consecutive Chu Feng. Poi anche le altre sette bandiere entrarono nella parete della montagna.


“Woosh!”


Proprio in quel momento, Chu Feng si alzò e l’enorme formazione Spirit che lo circondava si sollevò insieme a lui.


I lunghi capelli e l’abito di Chu Feng stavano svolazzando. Sembrava straordinario e maestoso.


“Paa!”


Chu Feng unì i palmi incrociando le dita. Così la formazione Spirit si rimpicciolì ed entrò nel suo corpo.


Un momento dopo, puntò le dita incrociate verso la direzione da cui erano entrate le otto bandiere.

“Dividiti!”


Una luce dorata sfrecciò dalle sue mani, come una spada tagliente, trafisse il muro della montagna.


“Rumble!”


Risuonarono esplosioni e pezzi di roccia iniziarono a crollare attorno. Quella parete indistruttibile era stata divisa da Chu Feng.


Non solo, aveva anche trapassato la protezione dei Fiori Immortali dell’Antica Era.


In quel momento Chu Feng, Xian Miaomiao e Rossa videro i misteriosi Fiori Immortali dell’Antica Era.


Sembravano un ammasso di nebbia fatto di seta.

Tuttavia Chu Feng poteva vedere con una sola occhiata che erano un tipo di Energia Naturale straordinario.


Come suggeriva il loro nome, erano tesori incredibili. Chu Feng provò un po’ di tentazione vedendoli. Se fosse riuscito a raffinarli tutti, forse sarebbe avanzato al secondo stadio del Martial Emperor.


Tuttavia fu solo una tentazione, non l’avrebbe fatto perché questi Fiori Immortali dell’Antica Era appartenevano a Xian Miaomiao.


“Wow! Signore, le tue tecniche Spirit sono davvero così potenti? Sei riuscito a trapassare perfino le difese di questo posto?” Rossa era rimasta a bocca aperta, era incredula.


Xian Miaomiao invece saltò nella caverna con fare contento e iniziò a raccogliere con attenzione i Fiori Immortali.


Chu Feng non entrò e invece guardò come Xian Miaomiao raccoglieva i Fiori Immortali che aveva desiderato giorno e notte.


All’improvviso smise di raccoglierli e mostrò un’espressione avvilita.


Chu Feng avanzò e chiese: “Cosa succede Miaomiao?”


“Posso solo portarne via una parte.” Xian Miaomiao indicò le diverse decine di ammassi di Fiori Immortali in lontananza.

“Ahimè, si sono già dissolti. È davvero un peccato.” Anche Rossa era accorsa.


Anche Chu Feng aveva scoperto che per qualche motivo quei Fiori Immortali si erano dissolti. Mettendola in termini semplici, erano già danneggiati.


Ad esempio, se quei Fiori Immortali dell’Antica Era erano frutti, allora quelli che si potevano portare via erano frutti in buone condizioni. Gli altri erano come frutti marchi e al momento erano molto più numerosi. Non c’era da meravigliarsi che Xian Miaomiao fosse così scontenta.


“Anche se si sono già dissolti, ho un modo per radunare una porzione della loro energia così da permetterti di poterli raffinare ora.” Disse Chu Feng.

“Davvero?” Xian Miaomiao si riempì di gioia, era come se avesse visto una luce in fondo ad un tunnel oscuro.

“Perché ti mentirei?” Chu Feng temeva che Xian Miaomiao non ci avrebbe creduto, così iniziò subito a creare una formazione. Voleva radunare l’energia dispersa dei Fiori Immortali così da farla raffinare a Xian Miaomiao.


“Ma ci sono molti Fiori Immortali qui. Ci metterei un po’ di tempo a raffinarli. Siamo in una situazione pericolosa qui, sei sicuro…?” Xian Miaomiao ne fu colpita e al tempo stesso si preoccupò.


“Non importa. Stai tranquilla e inizia a raffinarli. Proteggerò io questo posto. Ti garantisco che nessuno ti disturberà prima che tu finisca di raffinarli tutti.” Disse sorridendo Chu Feng.


L’espressione di Xian Miaomiao si irrigidì vedendo il suo sorriso. Era commossa e sentiva calore al cuore. Tuttavia questa sensazione le fece salire le lacrime agli occhi.





