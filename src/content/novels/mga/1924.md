---
title: Capitolo 1924 - Competizione di Tecniche Spirit
pubDate: 2024-08-10T18:13:16.566Z
tags:
    - mga
---


L’Immortale Yin Yang all’improvviso ritirò la sua pressione e disse con un sorriso: “Tuttavia se ti uccidessi così sarebbe davvero noioso. Ti darò un’occasione.”


“Cosa vuoi?” Chiese Chu Feng.

“Competi con me usando tecniche Spirit. Se potrai battermi, ti lascerò andare. Se perderai potrò fare ciò che voglio della tua vita. Cosa ne pensi?” Disse l’Immortale Yin Yang.

“Come vuoi competere?”


“Molto semplice.” L’Immortale Yin Yang fece un cenno e un oggetto volò fuori dalla sua manica per atterrare sul suo palmo.


L’oggetto era delle dimensioni di una mano e sembrava un loto traslucido. Se uno non l’avesse osservato con attenzione, non sarebbe riuscito a vederlo. Anche guardandolo con attenzione, assomigliava solo ad una pianta strana, ma dall’aspetto ordinario.


Tuttavia gli occhi di Chu Feng iniziarono a brillare con sorpresa dopo averlo visto. Questo perché non solo il loto era vivo, ma aveva una sua coscienza. Chu Feng scorse un paio di occhi nel fiore, che lo guardò a sua volta.


“Formazione Spirit fiore dell’imperfezione.” Disse Chu Feng.


Ciò che stava tenendo in mano l’Immortale Yin Yang era la formazione Spirit del fiore dell’imperfezione. Chu Feng lo sapeva grazie al Divino Diagramma dei Nove Spiriti.


La formazione Spirit del fiore dell’imperfezione aveva un effetto speciale, poteva aiutare gli Sciamani a trovare scappatoie e difetti nelle formazioni Spirit, ma naturalmente questa capacità dipendeva dal potere iniettato nella formazione stessa.


Ad esempio, non sarebbe stata efficace se fosse stata creata da uno Sciamano dal Mantello Reale per esaminare la formazione di uno Sciamano dal Mantello Immortale. Dopotutto ci sarebbe stato un enorme divario di potere.


Se sia la formazione esaminate che quella del fiore dell’imperfezione fossero state create da Sciamani dal Mantello Reale, allora sarebbe dipeso tutto dalla forza delle tecniche Spirit.


Mentre Chu Feng non sapeva quanto erano potenti le tecniche Spirit dell’Immortale Yin Yang, non poteva accertarsi del livello della formazione del fiore dell’imperfezione.


Detto questo, Chu Feng era rimasto scioccato per come l’Immortale Yin Yang era riuscito a raffinare una formazione Spirit del genere.


Sapeva molto bene quanto erano difficili da raffinare. Perfino Chu Feng stesso non sarebbe stato sicuro di poterne produrre una.

“Non male, sei abbastanza esperto da poterla riconoscere subito.” L’Immortale Yin Yang rivelò uno sguardo ancora più compiaciuto.

“Dato che la riconosci, dovresti sapere come funziona.”

“Ma sicuramente non sai che può cambiare colori a seconda della forza della formazione che incontra. In altre parole, il fiore dell’imperfezione può determinare quanto è potente una formazione Spirit.”


“Creeremo formazioni allo stesso tempo. Il limite di tempo è di due ore. Dopodiché il fiore dell’imperfezione deciderà qual è la più forte e la persona con la formazione Spirit più forte vincerà. Cosa ne pensi?” Propose l’Immortale Yin Yang.


“Non ho nessuna obiezione.”


“Bene. Allora iniziamo.” L’Immortale Yin Yang sorrise con sicurezza. Poi fece un cenno e iniziò a fare numerosi sigilli veloci. Aveva iniziato a creare la sua formazione Spirit.

Chu Feng si sedette frettolosamente a gambe incrociate, scatenò il suo potere e iniziò a costruire con diligenza la sua formazione.


Il suo avversario non era come l’Immortale Avaro o l’Immortale Baimei. Chu Feng doveva fare sul serio e in effetti doveva mettercela tutta.


Erano entrambi molto esperti e si poteva dire che le loro tecniche Spirit fossero sia raffinate che misteriose. Però le formazioni che stavano creando erano completamente diverse.


La formazione dell’Immortale Yin Yang non era offensiva, né difensiva. Si stava solo concentrando sulla qualità.

Ad essere esatti, la sua formazione Spirit non aveva nessuna funzione pratica, sembrava più un’opera d’arte.


Chu Feng invece stava creando una formazione offensiva, ma era nascosta. Se non altro, se uno l’avesse guardata, non avrebbe capito che funzione avesse.

Chu Feng non si fidava dell’Immortale Yin Yang, così non poteva sprecare nemmeno un secondo, specialmente dato che aveva a disposizione due ore. Così doveva sfruttarle per creare qualcosa di utile per lui.


Tuttavia non era semplice da fare, specialmente mentre provava a nasconderla dall’Immortale Yin Yang, un altro Sciamano dal Marchio del Drago. Per riuscirci, aveva bisogno di una formazione Spirit superba, così anche la formazione Spirit che stava creando Chu Feng era di altissima qualità.

Il tempo passò velocemente.


I due uomini riuscirono a finire le formazioni usando la stessa quantità di tempo, proprio in due ore precise.


Non solo avevano tenuto entrambi conto del passare del tempo, ma questo poteva dimostrare anche quanto erano eccellenti le loro tecniche Spirit visto che non avevano usato un secondo di più, né di meno.


La formazione Spirit dell’Immortale Yin Yang era ampia e alta tre piedi. Sembrava un vaso di fiori brillante. Emanava un’aura eccellente ed era davvero un’opera d’arte. Se fosse stata messa all’asta, avrebbe raggiunto un prezzo estremamente elevato.


Per quanto riguardava la formazione che aveva creato Chu Feng, era alta cinque metri, ampia due e pareva un’enorme tinozza. Tuttavia al suo interno erano stati scolpiti draghi e fenici. Sembrava estremamente raffinata, anch'essa era un’opera d’arte, come il vaso di fiori dell’Immortale Yin Yang.

“Sei piuttosto capace.” L’Immortale Yin Yang squadrò la formazione di Chu Feng e annuì con ammirazione. Tuttavia la sicurezza nel suo sguardo non diminuì. Da come la vedeva, anche se la formazione del giovane era davvero sbalorditiva, era carente in confronto alla sua.


“Tuttavia starà al fiore dell’imperfezione determinare chi vincerà.” L’Immortale Yin Yang posò il loto sulla sua formazione.


“Papapapapa!”


Molti dei suoi petali batterono sulla formazione, come ventose.


Un momento dopo la formazione del fiore dell’imperfezione cominciò a brillare in modo così appariscente da mettere in ombra la formazione dell’Immortale Yin Yang.


Inoltre dal bagliore apparirono un cielo blu, nuvole bianche e ogni sorta di splendida illusione. Era davvero uno spettacolo che poteva essere descritto solo come “perfetto”.


Vedendo questo, Chu Feng annuì con ammirazione. Le tecniche dell’Immortale Yin Yang erano davvero formidabili. Se non altro, l’Immortale Avaro non poteva competere con lui, in effetti era superiore perfino all’Immortale della Bussola.


“Umpf.” Vedendo che Chu Feng stava annuendo, l’Immortale Yin Yang sbuffò compiaciuto. Questo era il suo vero punto di forza, una capacità con cui aveva sbalordito il mondo e messo in ombra altri Sciamani.

“Snap!!”


Proprio in quel momento, la formazione Spirit che l’Immortale Yin Yang aveva creato crepitò.


Sembrava un vaso di fiori fatto a pezzi.


L’espressione dell’Immortale Yin Yang cambiò drasticamente.


Chu Feng sorrise lievemente.

Sapeva che il crepitio proveniva dal punto debole della formazione Spirit.


Anche se la formazione Spirit che aveva creato l’Immortale era davvero eccezionale, il fiore dell’imperfezione era riuscito comunque a trovare un difetto.





