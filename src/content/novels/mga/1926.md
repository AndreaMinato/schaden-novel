---
title: Capitolo 1926 - Attaccare per Primi
pubDate: 2024-08-10T20:13:16.567Z
tags:
    - mga
---


La formazione offensiva di Chu Feng era stata un successo. Anche se non riuscì ad uccidere all’istante l’Immortale Yin Yang o anche ferirlo, poteva ostacolarlo.


In quel momento, Chu Feng era completamente in grado di scappare, ma non lo fece perché Xian Miaomiao era ancora qui. Non poteva abbandonarla.


Così non solo non fuggì, ma attivò il Drago Azzurro, la Tigre Bianca, l’Uccello Vermiglio e la Tartaruga Nera, le sue quattro Supreme Tecniche.

“Roar!”


La tecnica dello scatto del drago azzurro.


La tecnica del massacro della tigre bianca.


La tecnica della rinascita dell’uccello vermiglio.


La tecnica dell’armatura della tartaruga nera.


In quel momento, Chu Feng non cercò minimamente di nasconderle. Le creature apparirono attorno a Chu Feng, sembrava che quattro Bestie Divine lo stessero proteggendo.


Con l’aumento di coltivazione del giovane, anche la forza delle tecniche supreme era aumentata. Inoltre, mentre Chu Feng le aveva attivate, aveva rilasciato tutta la loro forza tirannica.


“Questo…”

“Tu…”


Dopo aver visto le quattro tecniche supreme, lo sguardo dell’Immortale Yin Yang si riempì di stupore. Era così scioccato che rimase senza parole.

“Sembrano le quattro bestie guardiane dell’imperatore Qing. Perché ce le hai? Che tu sia… il successore dell’imperatore Qing?” Chiese scioccato l’Immortale Yin Yang.


Era una questione molto importante.


L’Imperatore Qing era il più forte tra i cinque imperatori, i cinque Signori. Innumerevoli persone volevano ottenere la sua eredità, eppure non potevano trovare un solo indizio che lo conducessero ad essa. L’Imperatore Qing era un mistero.


E ora le quattro bestie guardiane che avevano accompagnato l’Imperatore Qing in passato erano apparse accanto a Chu Feng.


Anche se le quattro bestie guardiane non possedevano veri corpi ed erano tecniche segrete, questo rendeva la scena ancora più scioccante. Questo significava che Chu Feng aveva ottenuto l’eredità e i segreti dell’imperatore Qing.


L’Immortale Yin Yang si rese conto perché Chu Feng era così potente, era perché Chu Feng era il successore dell’imperatore Qing.


“Al momento non hai… i requisiti per farmi domande.”


“Roar!!”


All’improvviso Chu Feng lanciò il suo attacco. Con le quattro tecniche supreme, poteva creare la combinazione perfetta tra attacco, difesa, velocità e guarigione, e prese l’iniziativa.


“Un mero Martial Emperor di terzo livello, cosa ti fa pensare di potermi sconfiggere? Tutto ciò che possiedi diventerà mio.”


L’Immortale Yin Yang sbuffò con sdegno e la sua voce si riempì di avidità.


Innumerevoli persone desideravano l’eredità dell’Imperatore Qing e ora era di fronte a lui. L’Immortale Yin Yang si entusiasmò solo a pensarci.


Allo stesso tempo, cominciò a muovere incessantemente le mani, formando degli artigli che puntò verso Chu Feng.


“Woosh, woosh, woosh!!”


Potere marziale cominciò a formarsi. Diverse grandi mani dorate, simili ad artigli d’aquila, sfrecciarono verso Chu Feng. Sembrava che volessero fare a pezzi Chu Feng.


L’attacco dell’Immortale Yin Yang non era ordinario, era una tecnica marziale. Anche se era solo una tecnica marziale di nono livello, era estremamente potente, dopotutto era un Martial Emperor di sesto livello.


L’Immortale Yin Yang pensava che una tecnica di nono livello sarebbe stata più che sufficiente ad ucciderlo sul posto.


Tuttavia Chu Feng mosse le mani avanti di colpo. La tecnica del Massacro della Tigre Bianca avanzò con coraggio. Dopo un ruggito, distrusse completamente la tecnica marziale di nono livello.


Sì, la tecnica dell’Immortale Yin Yang era stata distrutta solo da un ruggito.


Un momento dopo, Chu Feng contò sulla velocità della tecnica dello scatto del Drago Azzurro per arrivare di fronte al nemico. Poi, usando la tecnica della tigre bianca per attaccare, le tecniche del drago e della tartaruga per difendersi e quella dell’uccello vermiglio come supporto, cominciò ad attaccare incessantemente l’Immortale Yin Yang.


“Come può essere? Hai… hai… un potere combattivo capace di sormontare cinque livelli di coltivazione?”


L’Immortale Yin Yang era sbalordito. Si era già reso conto che il potere combattivo di Chu Feng era aumentato.


In altre parole, il potere combattivo di Chu Feng era di due interi livelli superiore a quello di un Martial Emperor ordinario.


Anche se la coltivazione di Chu Feng era solo al terzo livello dopo aver usato le Ali e l’Armatura del Fulmine e anche se Martial Emperor di terzo livello non potevano competere con Martial Emperor di sesto livello, i Martial Emperor ordinari possedevano solo un potere combattivo capace di sormontare tre livelli di coltivazione.


Chu Feng invece, in confronto ai Martial Emperor ordinari, aveva un potere combattivo sbalorditivo che poteva dargli due livelli di coltivazione in più.


La sua forza era pari a quella di un Martial Emperor di quinto livello.


In altre parole, c’era solo un livello di differenza tra l’Immortale Yin Yang e Chu Feng in realtà.


“Sembra che non ti possa assolutamente lasciare vivo.” L’Immortale Yin Yang rivelò un intento omicida ancora più forte.


Chu Feng mosse il palmo e rivelò la Spada Celeste Immortale. Il suo potere combattivo aumentò dopo la comparsa dell’Armamento Imperiale Incompleto. Detto questo, l’aspetto più spaventoso era la superba tecnica di spada del giovane.

“Woosh, woosh, woosh, woosh!!”


La Spada Celeste Immortale divenne uno strumento di morte nelle sue mani. I raggi di lama sfrecciarono in avanti e non squarciarono solo l’aria, ma lo spazio stesso.


Chu Feng inoltre era incredibilmente veloce ed era semplicemente impossibile parare i suoi colpi. L’Immortale Yin Yang al momento era in svantaggio.


Chu Feng sapeva di non poter uccidere l’Immortale Yin Yang, ma doveva comunque guadagnare tempo così che Xian Miaomiao potesse finire di raffinare i Fiori Immortali dell’Antica Era. Poi sarebbe scappato con lei.


Tuttavia, per guadagnare tempo, doveva mettere in svantaggio l’Immortale Yin Yang. Chu Feng si stava approfittando del fatto che il nemico non aveva scatenato ancora tutta la sua forza e stava cercando di impedirgli di passare all’attacco.


In altre parole, stava cercando di prendere l’iniziativa attaccando per primo!!!

“Ragazzo, le tue tecniche sono piuttosto sbalorditive. Ma non sottovalutarmi.” Gridò l’Immortale Yin Yang. Poi una vasta potenza opprimente cominciò a diffondersi dal suo corpo e riuscì a respingere Chu Feng.


La sua forza aumentò enormemente. Un bastone color verde acqua apparì nelle sue mani. Sulla superficie del bastone brillante erano incisi rune e simboli, era un Armamento Imperiale Incompleto. L’Immortale Yin Yang era riuscito a respingere Chu Feng aumentando il suo potere combattivo con questo Armamento Imperiale Incompleto.


“Vediamo quanto sei bravo con la tua spada.”


L’Immortale Yin Yang cominciò a brandire il suo Armamento Imperiale Incompleto, che si ingrandì e poi sfrecciò verso Chu Feng.


I movimenti del bastone erano estremamente feroci e la potenza opprimente dell’Immortale Yin Yang cominciò a seminare il caos attorno.


Le piante attorno erano state tutte distrutte. C’erano state esplosioni ovunque e l’ambiente attorno era stato distrutto. Solo la caverna dietro Chu Feng era rimasta intatta. Questo perché il giovane stava facendo di tutto per proteggere quella caverna.

“Allora è per questo che non sei scappato, c’è qualcosa dietro di te. Fammi vedere cosa stai proteggendo con così tanto impegno.”


Questo attirò l’attenzione dell’Immortale Yin Yang, si era reso conto che il giovane stava proteggendo qualcosa.


La vecchia volpe cominciò a lanciare attacchi ancora più feroci e mirò anche verso la caverna dietro Chu Feng.


Era davvero spregevole.





