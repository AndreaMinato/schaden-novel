---
title: Capitolo 193 - Affrontare Jie Bufan
pubDate: 2024-05-30T15:13:16.359Z
tags:
    - mga
---


CAPITOLO SPONSORIZZATO ringraziamo akisame!
17 Capitoli in coda 0/3€
-Schadenfreude


La Torre Fantasma Asura era permeata da luci rosse. Comunque i deboli bagliori blu che erano al primo, al secondo e al terzo piano attiravano ancora di più lo sguardo perché rappresentavano il numero di persone che stavano partecipando all'esame.


Comunque l'esame stava già continuando da un certo periodo di tempo, fino a quel momento non era apparsa alcuna luce blu al quarto piano. Significava che non era ancora arrivato nessuno fino a quel punto. Questo fece accigliare i tre Anziani della Gilda del Mondo degli Spiriti e i tre Anziani del clan Jie.


"Cos'è successo nella torre?"


I due gruppi si stavano chiedendo cosa fosse accaduto e non poterono trattenersi dal fissarsi tra di loro con sguardi pieni di amarezza e odio profondo, come se si stessero minacciando in silenzio comunicando: "se il vostro clan ha osato fare qualcosa alla mia giovane generazione, sicuramente non vi perdonerò."


"Guardate, qualcuno è arrivato al quarto livello!" Gridò una persona all'improvviso.


Tutti cambiarono espressione e puntarono velocemente lo sguardo verso il quarto piano. Dopo aver visto la luce blu che sfrecciava verso l'alto, gli Anziani delle due organizzazioni non poterono trattenersi dal sospirare di sollievo.


Nonostante la Pressione Spirit nella Torre Fantasma Asura fosse molto potente, se la loro giovane generazione non fosse riuscita nemmeno a raggiungere il quarto livello, sarebbero diventati gli zimbelli del continente. Così erano sollevati dal fatto che qualcuno fosse giunto finalmente al quarto piano.


Tuttavia erano anche curiosi. In quell'istante era salita solo una persona. Era Gu Bo della Gilda del Mondo degli Spiriti o Jie Bufan del clan Jie? Questa era la domanda più importante.


"Guardate, è salita un'altra persona!" Gridò di nuovo un'altra persona.


In effetti era apparsa un'altra luce blu al quarto palco. In quel momento si rallegrarono tutti, sia la gente del clan Jie che quelli della Gilda del Mondo degli Spiriti. I sei Anziani incredibilmente potenti mostrarono una lieve contentezza.


C'erano solo due persone che potevano arrivare al quarto livello tra i partecipanti.
Una era Gu Bo e l'altra era Jie Bufan. In quel momento, dato che erano apparsi due bagliori blu, tutti avrebbero pensato naturalmente a quei due.


Significava che entrambe le giovani generazioni erano arrivate al quarto piano, se non altro non avevano perso la faccia ed erano alla pari. Questo era il motivo per cui entrambe le parti si rilassarono.


"Oh cielo! È salita un'altra persona!" Urlò un'altra persona.


In effetti era apparsa un'altra debole luce. Gli sguardi di tutti i membri del clan Jie e della Gilda del Mondo degli Spiriti si animarono.


"È salita un'altra persona? Chi è?"


Tutti stavano cercando di indovinare l'identità della terza persona. Dopotutto secondo loro solo Jie Bufan e Gu Bo potevano avanzare al quarto stadio tra la giovane generazione. Non riuscivano a capire chi fosse quella terza persona.


"Dannato moccioso, hai davvero osato salire fino a qui."


Allo stesso tempo, al quarto livello della Torre Fantasma Asura, Jie Bufan si trovava di fronte a Chu Feng e a Gu Bo. Sembrava una persona completamente diversa in quel momento e l'atmosfera che emanava era completamente diversa.


Stava mostrando pienamente la sua aura al settimo livello dell'Origin realm, il suo potere stava fluttuando attorno a lui. Perfino il vento stava fischiando.


"Credo che tu abbia capito male, non è che sono salito fino a qui, sei tu che sei scappato su.
Allora? Non scappi più? Non puoi arrivare al quinto piano, vero?" Disse sogghignando Chu Feng.


"Moccioso impudente, presto te la farò pagare."


"Gu Bo, questa è una questione tra me e lui. Puoi non interferire?" Jie Bufan non attaccò direttamente e diede un'occhiata a Gu Bo. Nonostante la sua coltivazione non fosse più soppressa, anche Gu Bo era nelle stesse condizioni.


"Jie Bufan, Chu Feng è un amico della mia Gilda del Mondo degli Spiriti. Se vuoi attaccarlo, significa che dovrai attaccare anche me."


"Questa non è una questione tra voi due, ma tra la mia gilda e il tuo clan Jie. Credi che possa stare a guardare con le mani in mano?" Disse sorridendo lievemente Gu Bo.


"Tu..." Jie Bufan era furioso. Era abbastanza sicuro di poter battere Chu Feng da solo, ma se avesse dovuto affrontare anche Gu Bo, non pensava di avere possibilità.


Comunque Chu Feng fece un cenno verso Gu Bo comunicandogli che non era necessario intervenire:"Fratello GU Bo, non c'è bisogno che mi aiuti. Vorrei proprio vedere che genere di metodi ha questo genio del clan Jie."


Il ragazzo strinse uno dei suoi palmi e una picca dorata apparve nella sua mano. Dopodiché Chu Feng scattò verso Jie Bufan.


"Impudente." Jie Bufan non schivò l'attacco, con un bagliore dal Sacchetto Cosmo che teneva alla vita, nella sua mano apparve una spada lunga di colore blu.


Era un'arma estremamente bella, sembrava composta da ghiaccio. La lama traslucida brillava e al tempo stesso sembrava estremamente robusta. Una debole aura permeava il filo della spada. Prima ancora di avvicinarsi si poteva sentire un freddo agghiacciante. Era una lama particolare composta da Ferro Freddo, un materiale superiore all'Oro Nero.


*whoosh whoosh*


Quella spada era un tesoro speciale e anche le tecniche di Jie Bufan erano impressionanti. Usò una mossa di livello 5 così velocemente che i confini dell'arma svanivano e riapparivano in modo intermittente.
Quando la spada di Ferro Freddo era nelle sue mani, mostrava veramente la sua potenza mentre attaccava in continuazione Chu Feng.


*swoosh swoosh*


Comunque Chu Feng non si limitò a ricevere questi colpi. Guardò con freddezza il nemico e poi scagliò la picca. L'arma dorata sembrava un drago dagli attacchi violenti e agile come il vento. Era ancora più formidabile degli attacchi di Jie Bufan.


*clang clang clang clang*


I due lottarono usando i loro attacchi più feroci e Chu Feng iniziò ad entrare in vantaggio. Dopo un po' di mosse colpì Jie Bufan con la sua picca.


Tuttavia non ebbe alcun effetto, Jie Bufan aveva una Formazione Spirit creata da un particolare tipo di tesoro. Anche se Chu Feng poteva colpirlo, non poteva ferirlo.


Per questo Jie Bufan non temeva gli attacchi di Chu Feng e poteva ancora contrattaccare senza preoccuparsi di difendersi. Non sarebbe rimasto ferito, ma finché poteva attaccare, Chu Feng prima o poi avrebbe perso.


"Dannato moccioso, osi infrangere le regole di questo esame e costringere il mio clan Jie ad uscire. Anche se lascerai questa torre, avrai difficoltà a sfuggire alla morte, così io, Jie Bufan ti spazzerò via."


Gli attacchi di Jie Bufan divennero sempre più intensi e la spada di Ferro Freddo divenne sempre più difficile da schivare. Inoltre l'uomo stava usando una tecnica marziale misteriosa e per questo non era inferiore a Chu Feng in termini di velocità. In un istante, partendo da una situazione difficile, entrò in vantaggio.



