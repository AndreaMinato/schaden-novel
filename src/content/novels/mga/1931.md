---
title: Capitolo 1931 - Interrogare Yin Yang
pubDate: 2024-07-29T19:36:02.224Z
tags:
    - mga
---

“Queste ferite sono troppo gravi. Non ho altra scelta che usare questo allora.” Xian Miaomiao si tolse la collana e ne aprì il pendente, recuperando una perla delle dimensioni di un’unghia.

“Wow, wow, wow, cos’è quello?” Gli occhi di Rossa iniziarono a brillare e corse subito da lei.

Rossa non era grezza e ignorante, era la perla ad essere troppo speciale. Anche se era molto piccola, era scintillante. Guardandola attentamente, sembrava che contenesse un magnifico cielo stellato.

Aspetto più importante, c’erano nove puntini che emettevano colori diversi. Era davvero appariscente.

Vedendo questi nove puntini di luce, chiunque sarebbe rimasto sbalordito anche se non avesse avuto un potere percettivo speciale.

“Shh, zitta.” Disse Xian Miaomiao.

Poi posò la perla sul dantian di Chu Feng. All’improvviso il tesoro iniziò ad illuminarsi. Allo stesso tempo, gli occhi di Xian Miaomiao brillarono quanto la perla.

Poi uno dei puntini di luce nella perla volò fuori ed entrò nel dantian di Chu Feng.

“Huuu!”

Poco dopo, Xian Miaomiao impallidì e cominciò a sudare.

“Bellezza, cosa ti è successo?” Chiese preoccupata Rossa.

“Sto bene.” Anche se era chiaro che non stesse bene, rivelò un’espressione contenta. Si asciugò il sudore dalla fronte con tranquillità. Poi guardò Rossa: “La vita del tuo signore è salva. Solo che non so quanto ci vorrà per fargli riprendere i sensi.”

“Allora portiamolo in un posto sicuro prima. Conosco un posto molto nascosto e sicuro.” Disse Rossa.

“Sarebbe meglio. Andiamo.” Disse Xian Miaomiao portando Chu Feng in spalla.

Anche se Xian Miaomiao era molto potente, era piccola di costituzione. Così sarebbe sembrato faticoso lasciare che una ragazza portasse un adulto come Chu Feng in spalla.

Detto questo, se gli altri avessero visto una scena del genere, avrebbero invidiato Chu Feng.

In quel momento Xian Miaomiao guardò di nuovo la mano destra di Chu Feng. Anche se era privo di sensi, stava ancora stringendo la spada del Dio Malvagio. Vedendo questo, Xian Miaomiao iniziò ad accigliarsi. Sospirò e disse: “Questa spada è davvero nefasta.”

…..

Chu Feng rimase privo di sensi per molto tempo e nel frattempo la sua coscienza era tornata in quel posto pieno di montagne di cadaveri e di fiumi di sangue.

Anche se non era la prima volta che era capitato qui, si sentì comunque gelare il sangue e rizzare i capelli. Stava tremando di dolore.

Chu Feng era travolto da un enorme dolore. Era estremamente difficile per lui tollerarlo. Tuttavia, all’improvviso, un’energia si diffuse dal suo dantian, alleviando di molto le sue sofferenze.

Anche così però, era comunque un incubo stare in questo mondo.

Alla fine riprese i sensi. Subito dopo che si svegliò, vide immediatamente Xian Miaomiao e Rossa.

“Chu Feng, finalmente ti sei svegliato. Pensavo che avresti continuato a dormire per un intero anno.” Xian Miaomiao tirò un sospiro di sollievo e iniziò a scherzare.

“Signore, pensavo che fossi morto.” Rossa iniziò a piangere, ma solo singhiozzando e senza lacrime. La piccoletta stava esagerando.

“Miaomiao, sei avanzata di livello? E sei passata direttamente al quinto livello? Sei proprio straordinaria ragazza.” Chu Feng era preoccupato sopratutto per la sicurezza di Xian Miaomiao e di rossa. Vedendo che entrambe stavano bene, tirò un sospiro di sollievo. Dopo aver scoperto il livello di Xian Miaomiao, si riempì di gioia.

Ne era valsa la pena tollerare quel dolore.

“Sono riuscita ad avanzare al quinto livello solo grazie al tuo aiuto. Tuttavia la prossima volta non esagerare. Se fossi uscita dal mio isolamento un momento dopo, saresti stato ucciso da quella canaglia.” Xian Miaomiao indicò un posto vicino.

“L’Immortale Yin Yang?” Chu Feng guardò nella direzione indicata dalla giovane. Intento omicida riempì i suoi occhi.

Anche se l’Immortale Yin Yang era stato legato dalla tecnica marziale di Xian Miaomiao, Chu Feng aveva capito con una sola occhiata chi era.

“Eheh. Chu Feng, sembra che la spada del Dio malvagio abbia un enorme effetto collaterale. Se non fosse stato per Xian Miaomiao, anche se fossi riuscito a sopravvivere, saresti rimasto privo di sensi per molto tempo. Sarebbe stato impossibile per te riprendere i sensi così velocemente.” DIsse con un sorriso l’Immortale Yin Yang. Sembrava che sapesse che sarebbe stato ucciso e non mostrò nessuna paura, anzi, iniziò a deridere Chu Feng.

“Uccidilo pure. L’ho tenuto vivo così a lungo solo perché tu potessi sistemare i conti personalmente.” Disse Xian Miaomiao.

“Paa!!”

Chu Feng si alzò. Brandendo la spada del Dio Malvagio, iniziò ad avvicinarsi al vecchio.

La spada del Dio Malvagio aveva una natura demoniaca e avrebbe danneggiato il suo proprietario. Tuttavia, se non avesse usato la sua forza, non gli avrebbe dato nessun contraccolpo.

Era simile alla Spada Celeste Immortale. Possedeva un’aura retta e solo usandola avrebbe potuto utilizzare la tecnica della Spada Celeste Immortale.

Il potere della spada del Dio Malvagio però era molto più terrificante. Tuttavia, finché Chu Feng non l’avesse usato, sarebbe stata solo un’arma ordinaria che non avrebbe potuto fargli alcun male.

Era per questo che Chu Feng osava brandirla ancora.

A dire la verità, non era spaventosa finché non si utilizzava quel potere. Contro l’Immortale Yin Yang, la spada del Dio Malvagio normale non sarebbe stata una minaccia.

Tuttavia ora Chu Feng aveva visto che il potere del vecchio era sigillato e i suoi movimenti erano stati bloccati. Figuriamoci la spada del Dio Malvagio, Chu Feng avrebbe potuto decapitarlo facilmente con un pezzo di metallo qualunque.

Ma non lo uccise subito.

Invece indicò il dantian del vecchio con la spada del Dio Malvagio. Poi chiese: “Dove avete portato Duan Jidao e Yin Gongfu? Qual è l’obiettivo della vostra Sala Oscura?”

“Cosa? Sono stati catturati?” L’Immortale Yin Yang rivelò un’espressione sorpresa.

“Non fare finta con me. È stata chiaramente opera della tua Sala Oscura.”

“La Sala Oscura è enorme. Abbiamo innumerevoli persone nei nostri ranghi. Non so necessariamente cosa fanno gli altri.”

“Non dovresti perdere tempo a minacciarmi. Se davvero temessi la morte, non mi sarei unito alla Sala Oscura. Da quando sono passato dalla loro parte, sapevo che non sarei più potuto tornare indietro.” Disse l’Immortale Yin Yang.

“Dì pure.” Chu Feng decise di non fargli altre domande. All’Immortale Yin Yang non gli importava di morire e così il giovane non avrebbe potuto trarre nulla da lui.

Poteva solo sperare che avrebbe avuto un po’ di coscienza e gli desse informazioni utili volontariamente.



