---
title: Capitolo 1935 - Confrontarsi con i Nemici Insieme
pubDate: 2024-07-29T23:36:02.227Z
tags:
    - mga
---

“Gli elfi dell’Antica Era sono davvero potenti.” Dopo aver visto l’esercito, Chu Feng provò ammirazione.

Dovevano aver protetto questo posto per molti anni. In effetti dovevano aver sorvegliato questo luogo per diverse generazioni.

Rimanere di guardia così a lungo senza che emergessero le bestie feroci dell’Antica Era inevitabilmente avrebbe fatto abbassare la guardia. Eppure gli elfi non lo avevano fatto minimamente, si poteva vedere quanto fossero ben addestrati e disciplinati.

Gli elfi dell’Antica Era sembravano soldati celesti discesi nel mondo mortale per punire demoni. Inoltre questi soldati celesti erano tutti composti da esperti.

Chu Feng pensava che, nell’intera Terra Sacra delle Arti Marziali, gli elfi dell’Antica Era dovevano essere i soli capaci di continuare a fare una missione del genere.

“Miaomiao, stai bene?”

Un vecchio biondo dall’aura immortale arrivò di fronte a Chu Feng e a Xian Miaomiao.

Anche se non era uno dei Protettori, la sua aura era estremamente potente e superava quella dell’Immortale Yin Yang. Se Chu Feng aveva ipotizzato correttamente, doveva essere un Martial Emperor di settimo livello.

Quell’uomo non era uno degli elfi dell’Antica Era a guardia di questo posto, ma la guardia del corpo di Xian Miaomiao. L’avrebbe seguita ovunque ed era rimasto nascosto nel vuoto per tutto il tempo. Questa era la prima volta che Chu Feng lo incontrava.

Visto che solo la generazione più giovane poteva entrare nella regione centrale della formazione Divoratrice del Sangue, non aveva avuto altra scelta se non aspettare fuori.

“Sto bene zio. Solo che si sta mettendo proprio male.” Disse con impazienza Xian Miaomiao.

“Sì, non mi sarei mai aspettato che le bestie feroci dell’Antica Era avrebbero infranto il sigillo all’improvviso. È molto prima di quanto si aspettasse sua maestà.” Altri due uomini di mezz’età robusti con armature verdi volarono da Xian Miaomiao e da Chu Feng.

Anche se avevano un aspetto relativamente giovane, erano vissuti per migliaia di anni. Erano estremamente potenti e, come l’Immortale Yin Yang, erano entrambi al sesto livello del Martial Emperor realm.

Erano di postazione qui, ma Chu Feng sentiva che non dovevano essere i soli due Martial Emperor di sesto livello di guardia. Dato quanto era enorme la formazione Divoratrice del Sangue, dovevano esserci molti esperti.

Dopo aver visto Xian Miaomiao, altri elfi dell’Antica Era accorsero. Anche se le loro coltivazioni erano diverse, il più debole era al quarto livello del Martial Emperor; erano tutti estremamente potenti.

Fu in quel momento che Chu Feng si rese conto del perché gli elfi dell’Antica Era erano l’organizzazione più potente nella Terra Sacra delle Arti Marziali. A quanto pareva non avevano solo i quattro Grandi Anziani e gli otto Protettori; avevano molti altri esperti di alto livello. L’unica differenza stava nelle loro maggiori responsabilità.

“Ma non si preoccupi sua altezza. Anche se sua maestà ha appena trasferito un po’ delle truppe, quelli rimasti sono sufficienti ad affrontare le bestie feroci. Quando la formazione Divoratrice del Sangue è stata distrutta, abbiamo sigillato subito l’intera regione. Non importa quanto sono numerose le bestie feroci, nemmeno una di loro sarà in grado di scappare.” Disse l’altro uomo di mezz’età robusto.

“No, non è così semplice. Non possiamo assolutamente abbassare la guardia.” Disse Xian Miaomiao.

“Sua altezza, è successo qualcosa?” La guardia del corpo di Xian Miaomiao e i due uomini di mezz’età si scambiarono un’occhiata. Sembravano essersi resi conto di qualcosa.

“Permettetemi di spiegare.” Chu Feng si fece avanti e riferì loro della Sala Oscura.

“Allora è stata opera della Sala Oscura. Come sapevano che c’erano delle bestie feroci dell’Antica Era sigillate qui?” Gli elfi erano rimasti scioccati.

Un conto era se le bestie feroci fossero riuscite a rompere il sigillo da sole, un altro se fosse stato a causa della gente della Sala Oscura, la situazione sarebbe diventata molto più complicata e molto più pericolosa.

All’improvviso la guardia del corpo di Xian Miaomiao disse: “Amico Chu Feng, dovrò darti un compito, per favore riporta Miaomiao sana e salva nel nostro regno.”

“Non tornerai con me zio?” Chiese Xian Miaomiao.

“È mio dovere proteggerti Miaomiao. Ma tutti gli elfi qui potrebbero incontrare un pericolo fatale. Non posso ignorarli. Stavolta temo che non potrò stare al tuo fianco a proteggerti.” Disse il vecchio con un sorriso. Tuttavia era evidente il senso di colpa nel suo sguardo.

Si stava biasimando per il fatto di non poter proteggere Xian Miaomiao, ma sapeva cos’era più importante al momento.

Se le bestie feroci dell’Antica Era fossero scappate, innumerevoli creature nella Terra Sacra delle Arti Marziali sarebbero andate incontro ad una calamità. In questa situazione, doveva rimanere qui e ostacolare quelle creature con tutte le sue forze.

“Se lo zio non se ne va, nemmeno io lo farò. Non solo sono un’elfa dell’Antica Era, ma sono anche la principessa. Affronterò questi nemici insieme a tutti voi ed eliminerò la Sala Oscura.”

Disse Xian Miaomiao dandosi una pacca sul petto. Anche se la situazione si stava mettendo male, la giovane mostrò un’espressione entusiasta. Sembrava una ragazza inesperta e impavida di fronte al pericolo.

“Miaomiao, non è il momento di fare la testarda.” La guardia del corpo divenne subito ansiosa.

“Esatto sua altezza. È meglio se se ne andrà. Questo posto è troppo pericoloso.” Anche gli altri esperti furono colti dal panico. Xian Miaomiao poteva essere definita il tesoro della loro razza, potevano perdere tutto, ma non lei.

“Zio, sai come sono. Ho detto che rimarrò e così rimarrò. Anche se te ne andassi ora, io rimarrei comunque. Devo dare una lezione a quelle canaglie della Sala Oscura. Sono davvero troppo odiosi.” Disse Xian Miaomiao.

“Ma se rimarrai, nemmeno l’amico Chu Feng potrà andarsene. Non puoi coinvolgerlo.” Il vecchio guardò il giovane.

“In realtà non ho mai avuto intenzione di andarmene. C’è già un enorme conto in sospeso tra me e la Sala Oscura.” Rispose con un sorriso Chu Feng.

Stava dicendo la verità. Se non ci fossero stati numerosi elfi qui, avrebbe scelto di scappare. Non avrebbe iniziato una battaglia persa in partenza.

Ma la situazione al momento era diversa. Tutti questi esperti erano qui per proteggere la Terra Sacra delle Arti Marziali. Come poteva scappare da solo?

“Ahah, zio, non puoi fare nulla ora, vero?” Xian Miaomiao rise. Poi volò verso una campana dorata e la colpì.

“Anche io devo aiutare.” Mentre parlava, Chu Feng fece lo stesso. Solo il suono delle campane sarebbe stato capace di fare arretrare le bestie feroci.

“Mio signore, questo…” Gli elfi non sapevano cosa fare e guardarono il vecchio biondo.

“Anche se non conoscete bene il temperamento di Miaomiao, io lo conosco molto bene.”

“Nessuno potrà portarla via da qui. Se insisteremo a portarla via, inizierà a minacciare di suicidarsi.” Disse con impotenza il vecchio.

“Ah?” Gli altri elfi dell’Antica Era rimasero a bocca aperta. Furono colti dal panico ancora di più.

“Pensate ad un modo per trasferire tutti gli esperti dal quarto livello in su qui. Radunate l’esercito più forte per proteggere sua altezza la principessa e l’amico Chu Feng.” Disse il vecchio.

“Sì!” Dopo aver ricevuto l’ordine, gli esperti si dispersero.

In seguito, sempre più elfi dell’Antica Era cominciarono a radunarsi in questa zona.

Chu Feng notò cosa stava succedendo. Sapeva che era una misura per proteggere Xian Miaomiao.

Ora che c’erano diverse decine di Martial Emperor di quinto livello e oltre una decina al sesto radunati attorno a loro, Chu Feng non poté che provare stupore.

Se tutta la forza militare degli elfi dell’Antica Era si fosse radunata qui, quanto sarebbero stati potenti? La potenza degli elfi era davvero enorme. Era così enorme da essere incommensurabile.

Figuriamoci i quattro grandi clan imperiali, probabilmente erano di gran lunga superiori perfino ai Tre Palazzi.

In quel momento, perfino Ovetto iniziò a lodarli: “Sono piuttosto potenti. Sono davvero all’altezza della loro fama nella Terra Sacra delle Arti Marziali. Non c’è da meravigliarsi che la Sala Oscura li tema.”

“Eppure ci sono degli umani che pensano che i Tre Palazzi siano i più forti. Si può solo dire che sono troppo arroganti.”

“Mn, ora i soli capaci di competere con la Sala Oscura sono gli elfi dell’Antica Era.”

“Non mi sarei immaginato che sarebbero stati gli elfi a proteggere la Terra Sacra delle Arti Marziali.” Anche Chu Feng stava sussultando con ammirazione.

“Però è chiaro che la Sala Oscura abbia fatto tutto questo con un piano in mente. L’Immortale Yin Yang era solo uno dei molti loro esperti. Anche se ci sono dei guerrieri di guardia qui, non significa che vinceranno.”

“Hai davvero intenzione di rimanere qui e combattere fino alla fine?” Lo spirito era preoccupato per la sicurezza di Chu Feng.



