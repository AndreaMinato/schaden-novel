---
title: Capitolo 1938 - Stessa Stirpe?
pubDate: 2024-08-11T08:13:16.568Z
tags:
    - mga
---


Dopo aver bloccato l’attacco del vecchio biondo, il capo della Sala Oscura disse: “Vecchio sciocco, sapevi che le tue azioni scortesi causeranno la morte di tutti gli elfi insieme a te?”


“Cos’hai detto?” Il vecchio biondo era confuso.

“Zzzzzzzzz!!”


Proprio in quel momento, fulmini brillarono negli occhi del capo della Sala Oscura. Poi una saetta spessa come un drago divampò dall’uomo.


Iniziò ad estendersi rapidamente e, come una lama tagliente, trapassò molti degli elfi dell’Antica Era.


Era successo tutto troppo velocemente. A parte Chu Feng e un po’ di esperti vicini, il resto dell’esercito fu colpito dal fulmine.


Tutte le persone colpite dalla saetta erano state uccise sul posto senza lasciare nemmeno un cadavere. Erano stati uccisi così velocemente da non aver avuto nemmeno il tempo di urlare prima di morire.


In un solo istante, migliaia di elfi dell’Antica Era erano stati uccisi.


L’espressione di Chu Feng cambiò drasticamente. Guardò il capo della Sala Oscura con un’espressione incredula.


“Nooo!!!!!!!!”


Il vecchio biondo emise un ruggito triste e afflitto. Poi mostrò una rabbia e un intento omicida soverchianti.

“Woosh!”


Dopo un’improvvisa esplosione di potere, la lama curva nella sua mano riuscì a superare il dito del capo della Sala Oscura e puntò verso il suo dantian.

“Zzzzzzz!!”


Proprio in quel momento, quando la lama curva fu sul punto di raggiungere il dantian, fulmini divamparono dal corpo del capo della Sala Oscura.


Non solo i fulmini bloccarono l’attacco del vecchio biondo, ma formarono un’armatura che coprì tutto il suo corpo.


In quel momento non fu solo Chu Feng a rimanere scioccato, anche Xian Miaomiao ne fu sbalordita e guardò Chu Feng.


Questo perché l’Armatura del Fulmine del maestro della Sala Oscura era esattamente uguale a quella di Chu Feng.


Non solo, le saette che aveva emanato prima erano di colori diversi, ma uguali a quelli che possedeva Chu Feng.


Questo significava che, nella Terra Sacra delle Arti Marziali, Chu Feng non era il solo a possedere il potere delle enormi bestie del fulmine, non era il solo a possedere quella potente stirpe.


Possedeva… la stessa stirpe di Chu Feng.

“Ahah, Chu Feng, ho rivelato apposta la mia Armatura del Fulmine così da poter vedere che espressione avresti fatto.”


Il capo della Sala Oscura guardò Chu Feng con un sorriso raggiante. Dal suo sguardo, era evidente che lo stesse deridendo.


“Per quanto riguarda te, posso ucciderti facilmente anche senza usare la mia Armatura del Fulmine.” Il maestro della Sala Oscura guardò il vecchio biondo. Poi mosse la mano in avanti come se fosse una lama tagliente. “Puu!” Trapassò il dantian dell’elfo.


Bisognava sapere che il vecchio biondo indossava un abito speciale dalla difesa estremamente potente. Eppure non era riuscito a resistere ad un solo colpo del capo della Sala Oscura.

“Smamma! Qualcuno di così debole ha osato attaccarmi?” Il maestro della Sala Oscura fece un cenno e lanciò il vecchio biondo verso Chu Feng.

“Paa!”


Chu Feng stese le mani per afferrarlo al volo.

“Zio.”


“Mio signore.”


Gli elfi dell’Antica Era sopravvissuti accorsero frettolosamente. Uno degli esperti prese nervosamente in braccio il vecchio biondo dalle mani di Chu Feng.


“Chi sei?” Chu Feng alzò la testa e guardò il maestro della Sala Oscura.

“Chi sono? Non è importante. Ciò che è importante è che sono come te. Possediamo lo stesso tipo di potere.” Disse il capo della Sala Oscura.


Proprio in quel momento, la donna dall’aura nefasta disse: “È il momento, ora possiamo andare.”


“Mn, andiamo allora.” Il capo della Sala Oscura annuì e iniziò ad andarsene via.

“Aspetta, chi sei esattamente? Come sei arrivato qui?” Gridò Chu Feng.

Tuttavia il capo della Sala Oscura lo ignorò. Alzò i palmi verso le catene che sigillavano le bestie feroci a mezz’aria e poi le creature cominciarono a scomparire gradualmente. Erano state attirate nel vuoto.


Non solo avevano intenzione di andarsene, ma volevano portare le bestie feroci dell’Antica Era con loro.


“Rispondimi maledetto! Perché stai catturando quelle bestie feroci dell’Antica Era?! Cos’hai intenzione di fare?!” Chu Feng divenne ansioso e volò verso il capo della Sala Oscura.


Voleva risposte perché quell’uomo non solo era il capo della Sala Oscura, ma possedeva il suo stesso sangue.

Tuttavia, prima che Chu Feng potesse avvicinarsi, l’Immortale Devastatore del Mondo gridò all’improvviso: “Smamma.” Chu Feng sentì un’energia invisibile, ma molto potente, apparire dal nulla. Piombò spietatamente sul suo petto e lo fece precipitare a terra.


Non solo l’impatto creò un enorme cratere, ma gli fece vomitare una boccata di sangue sulla sua armatura Divoratrice del Sangue.


“Chu Feng, non sei degno di affrontarmi ora. Sei… sei troppo debole. Sei così debole… da non essere degno di possedere il potere che hai.”

“Tuttavia non ti si può biasimare. Dopotutto la Terra Sacra delle Arti Marziali è piena di spazzatura. Indipendentemente da quanto sia misero il tuo talento, sarai comunque un genio qui.”

“In un posto del genere, è inevitabile che qualcuno come te diventi presuntuoso e arrogante. Naturalmente sarà difficile che tu faccia progressi.”

“Ma… posso aiutarti. Ti farò sperimentare dolore. Forse se proverai un estremo dolore, potresti mostrare nuovo potenziale.”


“Questo però a patto che queste persone presenti siano abbastanza importanti per te.” Dopodiché il capo della Sala Oscura guardò l’Immortale Devastatore del Mondo e disse: “Dovresti sapere cosa fare, ma non devi ucciderlo. Devi lasciarlo a me così che lo possa uccidere personalmente.”


“Non si preoccupi Lord maestro della sala. Lo farò.” L’Immortale Devastatore del Mondo, uno dei più potenti Sciamani della Terra Sacra delle Arti Marziali, si inchinò rispettosamente verso il capo della Sala Oscura.


“Mn.” Il capo della Sala Oscura annuì soddisfatto con l’intenzione di andarsene.

“Aspetta, non andartene! Dimmi come sei riuscito ad arrivare qui! Perché stai facendo questo?” Chu Feng non capiva.


“Non essere ansioso. Ci incontreremo di nuovo. Ma dovresti prepararti perché la prossima che ci incontreremo ti farò soffrire ancora più miserabilmente.”

“Ahahahah…” Dopodiché scoppiò a ridere.


Mentre continuava a ridere, l’uomo e i vari esperti della Sala Oscura scomparirono.


A parte l’Immortale Devastatore del Mondo, gli altri se n’erano andati.

Tuttavia la risata stava ancora riecheggiando…


Dopo che quella risata si spense, a parte la formazione Divoratrice del Sangue che era diventata inutile, rimasero solo Chu Feng, un po’ di elfi dell’Antica Era e l’Immortale Devastatore del Mondo.





