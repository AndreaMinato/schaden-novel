---
title: Capitolo 1940 - Provare così tanto dolore da desiderare la morte
pubDate: 2024-08-11T10:13:16.568Z
tags:
    - mga
---


“Cosa stai indossando? Un’armatura fatta da insetti Divoratori del Sangue? È così che sei riuscito ad entrare nella formazione?”

“Sei stato tu ad uccidere l’Immortale Yin Yang? No, no, dubito che sia stato tu. Sarà stata Xian Miaomiao. A dire la verità, era molto più potente di te. Anche se hai lo stesso potere del maestro della sala, sei inferiore perfino a Xian Miaomiao. Come potresti competere con il maestro della sala?” L’Immortale Devastatore del Mondo atterrò accanto a Chu Feng.


In quel momento Chu Feng rimase in silenzio. Si limitò a fissare con ferocia l’Immortale Devastatore del Mondo. Il suo sguardo era così spaventoso che fece sentire inquietudine all’Immortale.

“Che stai guardando? Non hai il permesso di guardarmi così.” L’Immortale Devastatore del Mondo schiacciò spietatamente il braccio sinistro di Chu Feng, spaccandogli le ossa.


Tuttavia Chu Feng si rifiutò di distogliere lo sguardo dall’Immortale Devastatore del Mondo. Continuò a fissarlo con ferocia. Aveva intenzione di ricordarsi bene di quest’uomo. Finché non fosse morto, gliel’avrebbe fatta pagare cara.

“Continua a guardare, queste sono le conseguenze per aver continuato a guardarmi così!” L’Immortale Devastatore del Mondo cominciò a pestare continuamente Chu Feng con il piede. Gli spaccò tutte le ossa, ma anche così, il giovane non distolse lo sguardo da lui.

“Umpf, rifiuto inutile. Ecco cosa sei davvero.” L’Immortale Devastatore del Mondo sbuffò freddamente, poi iniziò a fluttuare nell’aria e se ne andò velocemente.


Era rimasto solo Chu Feng lì. Tutte le sue ossa erano state spaccate dal pestaggio dell’Immortale Devastatore del Mondo. Anche i suoi organi interni e la sua pelle erano gravemente danneggiati.


Sembrava solo un pezzo di carne sanguinante, era ricoperto di sangue. Si potevano vedere le sue ossa spezzate tra la carne e le viscere.

Doloroso. Naturalmente sarebbe stato davvero doloroso. Tuttavia queste sofferenze erano inferiori al dolore che stava provando per aver visto morire così tante persone senza poter fare nulla, quel tipo di sensazione lo stava proprio assalendo.


“Chu Feng, se sei un uomo, allora rialzati. Non lasciare che abbiano successo. Non lasciarti sconfiggere da loro.”


“È vero che sei inferiore a loro adesso, ma è solo perché devi ancora maturare. Si sono tutti allenati per migliaia o anche decine di migliaia di anni. Tu invece? Solo per oltre una decina di anni.”

“Se non possono batterti anche dopo essersi allenati così a lungo, allora sarebbe davvero umiliante per loro.”


“Così, se ti fossi allenato quanto loro, sicuramente non sarebbero riusciti a batterti.” Risuonò la voce di Ovetto. Il suo tono era molto severo, ma sopratutto pieno di incoraggiamento.

“Non ti preoccupare Ovetto. Posso venire picchiato a sangue, ma mi rialzerò. Prima o poi mi riprenderò la dignità che mi hanno rubato. Per quanto riguarda le sofferenze che mi hanno dato, infliggerò loro un dolore dieci, cento e anche mille volte superiore.”


Mentre parlava, Chu Feng iniziò ad usare il suo Potere Spirit. Allo stesso tempo, la tecnica della Resurrezione dell’Uccello Vermiglio avvolse il suo corpo. Insieme alla combinazione dei due, il suo corpo guarì all’istante.


Chu Feng si alzò e guardò l’area attorno. Più guardava e più sentiva dolore. Tuttavia non smise di farlo. Doveva ricordarsi di questo dolore. L’avrebbe inciso nelle sue ossa e nel suo cuore.

“Prima o poi farò capire loro che umiliarmi senza uccidermi è stato il loro più grande errore.” Intento omicida traboccava dallo sguardo di Chu Feng. Giurò di restituire questa umiliazione con gli interessi.


“Bang!!”


Proprio in quel momento, delle rocce in lontananza si mossero e una luce rossa si levò al cielo.

Era Rossa!!!”


“Grande signore, grande signore.” Rossa corse direttamente verso Chu Feng. Lacrime riempivano i suoi occhietti.


“Rossa, come sei riuscita a sopravvivere?” Chu Feng era molto sorpreso. Rossa era con Xian Miaomiao e logicamente sarebbe dovuta morire insieme a lei.


“Naturalmente è riuscita a sopravvivere.” Proprio in quel momento risuonò una voce familiare.


Chu Feng tremò sentendo quella voce, perché era la voce di Xian Miaomiao.


Si girò frettolosamente. Solo allora scoprì che Xian Miaomiao era non molto lontana da lui. Si stava avvicinando.


In quel momento, a parte il suo abito diverso, il suo aspetto era esattamente uguale a prima. Era viva.

“Miaomiao, sei viva? Come può essere?” Chu Feng accorse con entusiasmo e stupore.

“Sei molto sorpreso, vero? Non sono così facile da uccidere. Lascia che ti dica un segreto. Ho nove vite.” Disse Xian Miaomiao.

“Nove vite?” Chu Feng era davvero confuso.


“Esatto. È questo. Puoi guardarlo se non mi credi.” Mentre parlava, Xian Miaomiao si tolse la collana e ne aprì il pendente.


“Questo…” Vedendo la perla nel pendente, gli occhi di Chu Feng brillarono con stupore.

“Wow! Chu Feng, quella ragazza possiede un tesoro del genere. È sicuramente il tesoro più potente che abbia mai visto finora.” Perfino la regina era scioccata.


Era un tesoro, sicuramente era un tesoro. Era evidente.

“Sorprendente, no? Le mie vite non sono con me, sono tutte nella perla. Per questo, anche se il mio corpo e la mia anima venissero distrutti, non morirei comunque, perché questa perla può farmi resuscitare.”

“Non solo, la perla può anche teletrasportarmi in un altro luogo durante un momento critico."


“Questo farebbe pensare ad un nemico di avermi fatto a pezzi a causa del suo attacco. Ma in realtà sarei scappata con tutti i miei tesori. È proprio per questo che Rossa è ancora viva.” Disse Xian Miaomiao con un sorriso.


Chu Feng provò un grande dolore vedendola sorridere. Questa ragazza di fronte a lui aveva appena visto morire i membri del suo clan, i suoi parenti. Stava soffrendo ancora di più di lui.


Eppure poteva sorridere in una situazione del genere. Chu Feng sapeva che lo stava facendo perché temeva di essere un peso per lui. Per questo motivo si stava forzando a sorridere e stava fingendo di essere serena.

“Ma hai comunque perso una vita, vero?” Chu Feng guardò la perla e vide che rimanevano solo sette raggi di luce. Così sapeva che le rimanevano solo sette vite.

“Non importa. Anche se ho perso una vita, potrei comunque morire altre sette volte. Non è qualcosa con cui gli altri possono competere.” Disse con compiacimento Xian Miaomiao.


“Yayaya, bellezza, in tal caso, hai usato una delle tue vite per salvare il grande signore prima?” Chiese scioccata Rossa.

“Sta zitta rossa!” Gridò subito Xian Miaomiao.

“Cos’hai detto?” Chiese frettolosamente Chu Feng. Aveva capito che c’era qualcosa di strano.

“Grande signore, quando eri privo di sensi e gravemente ferito, questa bellezza ha usato quella perla per salvarti. Ho visto con i miei occhi una scia di luce lasciare la perla ed entrare nel tuo corpo. Questo è il modo in cui sei riuscito a guarire.”


Rossa ignorò Xian Miaomiao e disse a Chu Feng cos’era successo: “Se la scia di luce rappresenta una delle sue vite, allora ha usato una delle sue vite per salvarti.”


“Miaomiao, hai davvero…!!!” Chu Feng sentì una sensazione di torpore in tutto il corpo, non sapeva come rispondere.


Xian Miaomiao aveva davvero usato una delle sue vite per salvarlo dal contraccolpo della spada del Dio Malvagio.





