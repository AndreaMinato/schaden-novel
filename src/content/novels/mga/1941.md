---
title: Capitolo 1941 - Sciogliere il Sigillo?
pubDate: 2024-08-11T11:13:16.568Z
tags:
    - mga
---


“Ah, questa principessa ha molte vite. Così non pensarci troppo.” Disse con indifferenza Xian Miaomiao.


Tuttavia Chu Feng stava provando una sensazione inesprimibile.


Se Xian Miaomiao non avesse avuto nove vite, se gliene fosse rimasta una, sarebbe morta ora.


Così Chu Feng non poteva fingere che non fosse accaduto nulla solo perché Xian Miaomiao possedeva nove vite. Questo perché era già morta due volte.


La prima volta si era suicidata. Si era suicidata per lui.


La seconda volta era stata uccisa, a causa sua.


Le due vite che aveva perso avevano entrambe a che fare con Chu Feng. Così non poteva fingere che non fosse successo nulla.


Tuttavia da quanto tempo si conoscevano? Perché Xian Miaomiao lo avrebbe aiutato fino a questo punto?


Era proprio perché Xian Miaomiao l’aveva fatto senza avere il motivo per farlo, che Chu Feng provava gratitudine e si sentiva in debito con lei.


“Miaomiao, da oggi in avanti, la mia vita è tua.” Disse Chu Feng.

“Che assurdità stai dicendo? Non sono interessata alla tua vita. Non la voglio.” Xian Miaomiao arricciò le labbra. Tuttavia presto disse: “Lascia che ti dica una cosa, questa formazione Divoratrice del Sangue non era solo qui per sigillare le bestie feroci dell’Antica Era. C’è anche un tesoro nascosto qui.”


“Tesoro?” Chu Feng si incuriosì.


“Davvero. Solo che è molto speciale ed è inutile per le persone ordinarie. Ma credo che potrebbe essere utile per te. Seguimi.” Xian Miaomiao entrò nel posto da dov’era uscita Rossa prima.


Chu Feng la seguì.


Dopo che entrarono nel tunnel che Rossa aveva scavato, Chu Feng scoprì che il passaggio era molto profondo, incredibilmente profondo.

Dopo che raggiunsero il fondo, l’espressione di Chu Feng cambiò enormemente e si riempì di gioia.


Nascosta nelle profondità della terra c’era una vasta quantità d’acqua brillante come l’oro. Ce n’era abbastanza da poter essere definita un piccolo lago.


Tuttavia non era oro sciolto, era un tipo speciale d’acqua, un tesoro per gli Sciamani.

“Chu Feng, sai cos’è?”

“Anche se non sono una Sciamana, ho intuito comunque che quest’acqua è molto importante. Il sigillo di questo posto dev’essere stato mantenuto usando quest’acqua.” Disse Xian Miaomiao.


“Sì, è una fortuna che fosse nascosta sottoterra e non sia stata scoperta dalla gente della Sala Oscura.”


Visto che era uno Sciamano, naturalmente Chu Feng capì che l’acqua doveva essere stata il nucleo della formazione Divoratrice del Sangue.


“Miaomiao, mi hai aiutato enormemente stavolta.” Disse Chu Feng con fare grato.


“È tutto perché la mia perla della vita mi ha teletrasportato qui. Altrimenti non l’avrei scoperta.”


“Detto questo, sarà davvero utile?” Chiese Xian Miaomiao.


“Utile, estremamente utile.” Altrimenti Chu Feng non sarebbe stato così entusiasta dopo un evento così doloroso.


Al momento aveva un modo per aiutare la sua regina a rompere il sigillo che sua madre aveva posto su di lei. Tuttavia non era abbastanza forte, né aveva tesori che gli potevano dare l’energia di cui aveva bisogno. Per questo Chu Feng pensava che avrebbe dovuto rimandare in un futuro indefinito lo scioglimento del sigillo.


Tuttavia ora questa vasta quantità d’acqua dorata era riuscita a risolvere il problema che prima riteneva impossibile da risolvere.


Contenuta nell’acqua dorata c’era una potentissima energia Spirit. Anche se Chu Feng non poteva sciogliere completamente il sigillo usandola, sarebbe comunque riuscito a liberare una porzione della coltivazione bloccata di Ovetto.

“Che funzione ha esattamente quest’acqua?” Chiese con curiosità Xian Miaomiao. All’inizio aveva solo intenzione di mostrargli l’acqua per consolarlo. Dopotutto, anche se era un tesoro, avrebbe potuto solo usarla per creare formazioni Spirit. Così non  poteva essere considerata un vero tesoro.

Xian Miaomiao non si sarebbe mai aspettata che Chu Feng provasse così tanta gioia vedendola. Questo l’aveva incuriosita.-


“Può aiutarmi a liberare un piccolo demone.” Disse Chu Feng.


“Un piccolo demone?” Xian Miaomiao divenne ancora più confusa, ma si riempì di anticipazione.


In realtà anche Ovetto era confusa, non aveva capito nemmeno lei il significato delle sue parole.


“Ad essere esatti, è un’Asura.” Aggiunse Chu Feng. Mentre parlava, aprì il suo portale degli spiriti.


Rossa e Xian Miaomiao puntarono gli sguardi sul portale.


La regina volò fuori dal portale e arrivò di fronte a Chu Feng.


“Wow! Bellezza, bellezza, quella bellezza è davvero troppo splendida.” Gridò subito Rossa.


Non era una reazione esagerata, in effetti perfino Xian Miaomiao rivelò un’espressione sbalordita per via di quanto era bella.


“Chu Feng, è il tuo spirito? Quel leggendario spirito Asura?” Chiese con curiosità Xian Miaomiao.


“Mn, è sua signoria la regina.” Presentò Chu Feng.


“Miaomiao, se mi permetterai di chiamarti sorellina Miaomiao, potrai chiamarmi sorellona Ovetto.” Disse lo spirito a Xian Miaomiao.


Prima che l’elfa potesse rispondere, Rossa gridò contenta: “Capito sorellona Ovetto.”

“No, tu non puoi chiamarmi così.” Ovetto scosse la testa.

“Allora come ti dovrei chiamare bellezza?” Chiese Rossa.


“Puoi chiamarmi regina.” Disse Ovetto.


“Capito regina.” La spudorata Rossa la chiamò così senza la minima esitazione.

“Mn.” Ovetto annuì con soddisfazione. Poi guardò Xian Miaomiao e disse con un sorriso: “Avanti, chiamami sorellona Ovetto.”


“Va bene sorellina Ovetto.” Disse senza la minima esitazione.

“Sbagliato, è sorellona, non sorellina.” Corresse Ovetto.

“Ma sei chiaramente più giovane di me. Dovrebbe essere sorellina, no?” Disse con disprezzo Xian Miaomiao.

“Cosa? Chiaramente sono molto più grande di te.” Disse Ovetto.

“Come sei più matura di me? Chiaramente sono io la più matura.” Xian Miaomiao si oppose.

Vedendo le due discutere, Chu Feng si inquietò.

Detto questo, sembrava che stessero andando molto d’accordo. Era la prima volta che Chu Feng vedeva Ovetto comportarsi in modo così amichevole con qualcuno a parte lui. Sembrava che apprezzasse proprio Xian Miaomiao.


Lo spirito e Xian Miaomiao discussero per molto tempo su chi sarebbe stata la sorella minore e chi la maggiore. Nessuna delle due era disposta a cedere.


Impotente, Chu Feng intervenne per fermarle: “Mia regina, mia principessa Miaomiao, basta. Smettiamola di litigare così da poter discutere di alcune questioni serie.”


“Chu Feng, stai suggerendo che l’acqua dorata potrebbe aiutarmi a sciogliere il mio sigillo?” Dopo aver sentito cos’aveva detto, corse da lui.


Quando Chu Feng aveva parlato di un piccolo demone, era rimasta confusa. Tuttavia, quando aveva precisato dicendo “Asura”, aveva capito le intenzioni del giovane.


Sentendo queste parole, Xian Miaomiao chiese con curiosità: “Sciogliere il suo sigillo? Cosa sta succedendo?”

“Giusto, giusto, diccelo.” Rossa era incredibilmente curiosa.





