---
title: Capitolo 1945 - Lasciami provare
pubDate: 2024-07-30T09:36:02.230Z
tags:
    - mga
---

“In realtà, prima che Chu Feng sciogliesse la divisione Asura, si era già arrivati a diecimila membri. Quando l’ha sciolta, ha menzionato che tutti i suoi membri avrebbero avuto il permesso di tornare nella divisione senza dover superare esami nel caso fosse stata ristabilita.”

“Dopo che la divisione Asura è stata ricreata, molti hanno scelto di tornare, ma altri non hanno avuto la faccia di tornare. Detto questo, solo 187 persone sono riuscite ad ottenere il rispetto degli altri come quei due.”

“Quei 187 sono state le persone che si sono rifiutate di lasciare la divisione Asura durante quel momento critico.” Aggiunse Jiang Furong.

“Sono stati davvero lungimiranti. Quando così tante persone hanno scelto di abbandonare Chu Feng, sono stati disposti a seguirlo rischiando le loro vite.” Anche se sapeva che era inutile pensarci, Ma Hu rivelò uno sguardo estremamente invidioso.

Li Qing e Zhao Xue invece provarono un rispetto ancora più grande per quei 187 individui.

Dopodiché i tre seguirono Jiang Furong nella sala delle lezioni principale. Iniziarono a chiederle chi erano quei 187.

Jiang Furong era davvero incredibile, si ricordava i nomi di tutti quei 187 individui. Uno per uno, menzionò i loro nomi a Li Qing, Ma Hu e Zhao Xue.

Visto che era stata presente a quegli eventi, aveva visto come la divisione Asura era stata messa all’angolo da Bai Yunxiao, Tao Xiangyu e gli altri, provava anche molto rispetto per quei 187 individui accanto a Chu Feng.

All’improvviso Li Qing chiese: “Senior Jiang, posso sapere chi erano i nemici di Chu Feng allora?”

“C’erano molte persone. Bai Yunxiao, Tao Xiangyu, Bei Leihu e Qi Yanyu erano tutti suoi nemici allora.” Disse Jiang Furong.

“Non sono membri della divisione Asura adesso?” Ma Hu era davvero scioccato.

“Non è ovvio? Hanno deciso di passare dalla sua parte dopo che è diventato più potente.”

“Chu Feng è davvero magnanimo. Non solo non ha tenuto conto del loro passato, ma ha offerto loro rifugio.” Disse con rabbia Zhao Xue. Detestava le persone che avevano attaccato Chu Feng in passato e che poi avevano deciso di affidarsi a lui dopo.

“No, non è questo il motivo. È stato perché Chu Feng ha salvato le loro vite. Ha anche salvato la mia vita. Ci siamo uniti alla divisione Asura perché gli siamo grati.” Disse Jiang Furong.

“Cosa?!” Li Qing, Ma Hu e Zhao Xue si scambiarono delle occhiate. Non riuscivano ancora a capire, ma ora provarono ancora più ammirazione nei confronti di Chu Feng. Se non altro, nessuno di loro era così ampio di vedute.

“Senior Jiang, ho sentito che Chu Feng in origine era un discepolo della foresta del Legno Turchese Meridionale, vero? Vorrei sapere come stanno adesso.” Chiese Zhao Xue.

Al momento, praticamente tutte le persone che avevano qualche rapporto stavano ricevendo enormi benefici. Zhao Xue aveva sentito che Chu Feng proveniva dalla foresta del Legno Turchese Meridionale e voleva sapere qualche notizia su di loro.

“Foresta del Legno Turchese Meridionale? Non esiste più.” Disse Jiang Furong.

“Non esiste più?” I tre rimasero estremamente scioccati dalle loro parole.

“L’intera foresta del Legno Turchese Meridionale si è trasferita nella montagna del Legno Turchese. Indipendentemente dal loro livello, gli Anziani della foresta del Legno Turchese Meridionale sono diventati Anziani del Sect principale e anche i loro discepoli si sono trasferiti qui.” Disse Jiang Furong con un sorriso.

“Wow, sono diventati direttamente parte della montagna del Legno Turchese?” Esclamarono con sorpresa Li Qing e gli altri. Sapevano che la Foresta del Legno Turchese era riuscita ad ottenere tutto questo grazie a Chu Feng.

“Woosh!”

Proprio quando Jiang Furong e gli altri stavano per arrivare nella sala delle lezioni principale, una figura discese dal cielo. Atterrò con un forte tonfo.

Il potente impatto frantumò le rocce formate da materiali speciali.

“Bai Yunxiao?” I discepoli rimasero scioccati.

In quel momento Bai Yunxiao stava vomitando sangue ed era impallidito. Era gravemente ferito.

Chi aveva osato ferire Bai Yunxiao? Non solo Bai Yunxiao era molto forte, era anche una figura al livello di un ufficiale nella divisione Asura. Eppure qualcuno aveva osato ferirlo? Non era una chiara provocazione contro la divisione Asura?

Figuriamoci discepoli, era qualcosa che nemmeno gli Anziani avrebbero osato fare.

Confusa, la folla rivolse gli occhi al cielo. Cinque figure erano a mezz’aria, erano stati loro a ferire Bai Yunxiao.

“La montagna del Legno Turchese non ha nemmeno un discepolo capace?” L’uomo pelato a capo del gruppo scorse con sdegno la folla.

“Sono loro?” Dopo aver visto i cinque a mezz’aria, Li Qing, Ma Hu e Zhao Xue rimasero tutti scioccati.

“Li conoscete?” Chiese Jiang Furong.

“Sì. Sono discepoli principali del palazzo della Legge Celeste. Perché… perché verrebbero qui? Inoltre hanno perfino attaccato un discepolo della montagna del Legno Turchese?” Li Qing, Ma Hu e Zhao Xue provenivano dal Dominio del Signore. Avevano visto per caso quei cinque individui del palazzo della Legge Celeste in passato.

Dopo aver sentito le parole di Li Qing e degli altri, Jiang Furong iniziò ad accigliarsi. I cinque individui erano tutti estranei che non avevano mai visto prima; si erano appena uniti alla montagna del Legno Turchese oggi.

Per quanto riguardava le loro coltivazioni, erano tutti molto forti. Anche se Jiang Furong era una Semi Martial Emperor di primo livello, non poteva ancora capire qual era il loro livello. Questo significava che erano ad un grado superiore.

“Siete venuti a causare guai?” Gridò con rabbia Jiang Furong. Da come la vedeva, quei cinque dovevano avere intenzioni malvagie visto che avevano lasciato il palazzo della Legge Celeste per unirsi alla montagna del Legno Turchese.

Dopotutto esisteva ogni tipo di persona in un mondo così vasto.

Anche se molti membri della giovane generazione avrebbero provato ammirazione per Chu Feng dopo aver sentito delle sue imprese e lo avrebbero considerato un idolo, ci sarebbe stata sempre una piccola porzione di persone scettiche. Incredule, sarebbero venute nella montagna del Legno Turchese per causare problemi.

Così non era raro che succedesse e alla maggior parte di loro era stata data una lezione e poi erano stati cacciati via.

La situazione ora però era diversa. Jiang Furong si accigliò. Questo perché erano molto forti stavolta.

“Causare guai? No, no, non siamo venuti per causare guai.”

“Abbiamo solo sentito che questa era l’organizzazione a cui apparteneva quel Chu Feng. Inoltre Chu Feng è estremamente rinomato nella Terra Sacra delle Arti Marziali. Sembra che alcuni dicano che è il membro più potente della giovane generazione nonostante si sia ritirato dal raduno nelle pianure Gong Ba.”

“Anche così, molti pensano ancora che è il più potente.”

“Viste queste dicerie, mi hanno fatto pensare che i discepoli della montagna del Legno Turchese dovrebbero essere molto potenti. Altrimenti come potrebbe apparire una persona del genere qui?”

“Per questo sono venuto a dare un’occhiata, ma sono rimasto scioccato. È davvero… una delusione.”

“Sembra che la montagna del Legno Turchese sia mediocre.”

“Per quanto riguarda quel Chu Feng, scommetto che le sue varie imprese sono solo dicerie. Ahahahah…” Il capo del gruppo pelato lo derise.

“Bastardo! Osi deridere e ridicolizzare Chu Feng! Siete venuti sicuramente a causare guai!” In quel momento, molti discepoli iniziarono ad insultare il tipo pelato.

In effetti erano accorsi anche molti Anziani, ma la situazione rendeva loro difficile interferire.

Primo, i conflitti tra discepoli erano comuni. Questo valeva in particolare quando competevano nella lista di successione, le loro battaglie sarebbero state molto feroci. Così era difficile per loro intervenire.

Inoltre il livello generale degli Anziani non era molto forte.

Un conto era che i discepoli venissero sconfitti, ma se anche gli Anziani fossero stati battuti, sarebbe stato davvero umiliante per la montagna del Legno Turchese.

Così potevano solo rimanere a guardare e aspettare che gli esperti della montagna del Legno Turchese comparissero e li aiutassero.

“Mentre potete insultare noi discepoli e la nostra montagna del Legno Turchese, non vi permetterò di insultare Chu Feng.” Jiang Furong si infuriò. All’improvviso tirò fuori il suo Armamento Imperiale Incompleto e si levò al cielo. Lanciò attacchi feroci e caricò verso i cinque.

“Paa!!”

Tuttavia il tipo pelato afferrò l’Armamento Imperiale Incompleto di Jiang Furong e la sua potenza opprimente la bloccò.

“Quarto livello del Semi Martial Emperor? È davvero un Semi Martial Emperor di quarto livello?!” La folla rimase scioccata. Nessuno si aspettava che fosse a questo livello, era molto potente per essere nella giovane generazione.

Le espressioni degli Anziani e dei discepoli si incupirono.

I loro avversari erano troppo potenti. Nessuno tra i discepoli poteva contendere con quel tipo pelato. La montagna del Legno Turchese sarebbe stata umiliata oggi?

“Maledetta pu***na, lascia che ti dica questo. I discepoli della vostra montagna del Legno Turchese non possono darmi una lezione.” Disse freddamente il tipo pelato.

“Davvero? In tal caso lasciami fare un tentativo.” All’improvviso risuonò una voce.



