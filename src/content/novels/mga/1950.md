---
title: Capitolo 1950 - Sfidare il Qilin
pubDate: 2024-08-11T20:13:16.569Z
tags:
    - mga
---




“Chu Feng, ora me ne andrò. Probabilmente non ci rincontreremo mai più. Hai qualche richiesta da farmi? Posso aiutarti se vuoi, ma il mio tempo è limitato, potrò aiutarti per piccole questioni.
Ma non chiedermi di eliminare il tuo grande nemico o fare cose del genere, perché credo che un uomo dovrebbe occuparsi da solo dei suoi nemici.” Disse Long Lin con un sorriso.


Le sue intenzioni erano chiare. Avrebbe aiutato Chu Feng, ma gli avrebbe fatto solo un piccolo favore.


“Senior, può tirare fuori di nuovo quel palazzo e permettermi di sfidarlo un’altra volta?” Chiese Chu Feng.

“Vuoi sfidarlo di nuovo?” Long Lin ne fu davvero sorpreso, poi chiese: “Hai intenzione di sfidare la terza sala?”


“Precisamente, vorrei sfidare quel Qilin.” Disse Chu Feng.


“Quel Qilin non è affatto semplice da affrontare. Al tuo livello, temo che sarà un po’ difficile…” Disse Long Lin.

“Senior, per favore mi permetta di sfidarlo.” Chu Feng unì le mani.


“Molto bene. Dato che sei così coraggioso, esaudirò il tuo desiderio.”

“Ma, visto che il mio tempo è limitato, avrai solo un’ora a disposizione. Se potrai sconfiggerlo, sarebbe ottimo. Ma se non potrai, devi tornare subito indietro perché non verrò a salvarti.” Disse Long Lin.

“Non sarà un problema.” Disse Chu Feng con un lieve sorriso. La sua espressione era piena di sicurezza.

“Molto bene, allora iniziamo.” Mentre parlava, Long Lin tirò fuori il palazzo dorato. Poi iniziò a formare sigilli con la mano sinistra mentre teneva il palazzo con la mano destra, mentre mormorava una bizzarra cantilena.


Il palazzo dorato nella mano destra di Long Lin cominciò a tremare lievemente. I sussulti divennero sempre più intensi, poi il palazzo iniziò ad emanare un’aura opprimente.


“Vai.” All'improvviso Long Lin alzò la mano e il palazzo dorato sfrecciò nel cielo, espandendosi. In un batter d’occhio, divenne un enorme palazzo alto centocinquanta metri e ampio cinquemila. Il palazzo stava fluttuando a mezz’aria.


Dopo essere diventato più grande, i suoi dettagli erano diventati più distinti. Irradiava una lucentezza dorata ed emanava un’aura maestosa e imponente.


“Cos’è…?!”


Nangong Longjian e Lord Lianghua erano profondamente scioccati.


Era la prima volta che vedevano un tesoro così miracoloso. Avevano mostrato le stesse reazioni che avevano rivelato Chu Feng e gli altri la prima volta che avevano visto il palazzo.


Questo perché erano usciti mille lancieri dal palazzo ed erano tutti Martial Emperor.


“Uccidere!!”


Quando l’esercito apparì, puntò la lancia in avanti e si mise in formazione per proteggere l’entrata.


Era la stessa scena che c’era stata quando Long Lin aveva aperto il palazzo la prima volta.


“Che sorta di tesoro è questo?”


Perfino qualcuno come Nangong Longjian non poté trattenersi dal sussultare per la sorpresa. Era uno spettacolo troppo miracoloso.


Lui, Nangong Longjian, era un individuo davvero famoso nella Terra Sacra delle Arti Marziali. Aveva sfidato innumerevoli rovine dell’Antica Era e aveva fatto chissà quante esperienze, eppure non aveva mai visto un tesoro così miracoloso.


Per quanto riguardava Chu Feng, mantenne un’espressione calma. Con un cenno del palmo, tirò fuori una placca. Era il distintivo che Long Lin gli aveva dato la scorsa volta.


Dopo aver visto quella placca, l’ostilità dei soldati con le corazze dorate svanì mentre cominciavano a farsi da parte. Così Chu Feng entrò di nuovo nel palazzo.


La sensazione che percepì era uguale a quella che aveva sentito in passato.


Chu Feng continuò ad avanzare. La sala del primo e del secondo livello gli davano comunque una sensazione davvero opprimente. Ma ora poteva sopportarlo, non era più intollerabile come prima.


Alla fine Chu Feng arrivò all’entrata della terza sala. Quando l’entrata si aprì lentamente, rivide di nuovo il Qilin.


Il Qilin era ancora elegante e tirannico come in passato. Lo sguardo con cui osservava Chu Feng però era cambiato, non era più pieno di sdegno. Come previsto, quel Qilin aveva una coscienza.


Chu Feng non riuscì ancora a percepire la sua coltivazione, ma era sicuro di poterlo affrontare.


“Ho detto che sarei tornato a giocare con te una volta diventato Martial Emperor. Sei pronto piccoletto?” Disse sorridendo Chu Feng.

“Roar!!!”


Il Qilin ringhiò. Non solo stava rispondendo, sembrava che lo stesse provocando.


“Zzzzzz!”


Chu Feng attivò direttamente le Ali e l’Armatura del Fulmine. Dopo che la sua coltivazione passò dal primo al terzo livello, entrò nella sala del terzo livello.


Sentì subito una potente pressione, diversa rispetto a prima.


Non proveniva dalla sala, ma dal Qilin.


“Martial Emperor di quarto livello?”

Chu Feng iniziò ad accigliarsi. Finalmente poteva percepire la coltivazione della creatura.


Era un Martial Emperor di quarto livello, con un potere combattivo che poteva superare quattro livelli di coltivazione, era superiore ai Martial Emperor ordinari.


Così, ad essere precisi, il Qilin aveva lo stesso potere di un Martial Emperor di quinto livello!


Insieme alla pressione che diminuiva la forza di Chu Feng, questo Qilin era il Martial Emperor di quinto livello più potente che il giovane avesse mai incontrato.


“Roar!!!”


Il Qilin non attaccò immediatamente Chu Feng, ma ruggì. Sembrava che gli stesse dicendo di prepararsi perché stava per colpire.

“Sei piuttosto cortese.” Chu Feng sorrise lievemente.

“Clank!”


Chu Feng passò la mano sul Sacchetto Cosmo. Brillò un bagliore freddo e la Spada Celeste Immortale apparì nella sua presa.

“Avanti, fammi vedere quanto sei forte.” Disse Chu Feng.


“Roar!!”


Un altro ruggito. Il Qilin fece la sua mossa e il suo corpo cominciò a brillare. Poi ogni scaglia che possedeva sparò un raggio dorato verso Chu Feng.


“Woosh, woosh, woosh, woosh, woosh!!”


I raggi dorati furono sparati simultaneamente. Come dardi ammassati, squarciarono l’aria e volarono verso Chu Feng. Vista l’area d’attacco che coprivano, era semplicemente impossibile per il giovane schivarli.


“Tecnica della Spada Celeste Immortale.”


Tuttavia Chu Feng non si agitò, usò la sua tecnica e innumerevoli fendenti apparirono dal nulla.


I fendenti si scontrarono con i raggi dorati e crearono scintille e lampi appariscenti.


“Woosh!”


Quando tutti i raggi dorati furono bloccati, Chu Feng stese un braccio in avanti. Poi una luce fredda schizzò verso la gola del Qilin.

“Roar!!”

Il Qilin ruggì. Quando aprì le fauci, sparò una sfera dorata.


La sfera dorata era estremamente veloce e arrivò in un batter d’occhio di fronte a Chu Feng.


“Me**a.”


Il giovane iniziò ad accigliarsi. Poteva percepire quanto era spaventosa questa sfera di luce. Non poteva bloccarla con la spada, doveva schivarla.


Tuttavia, proprio quando stava per evitarla, risuonò un’esplosione.


Lo scoppio creò onde d’urto di fuoco. Le fiamme erano così potenti che perfino lo spazio stesso iniziò a sciogliersi. Chu Feng fu avvolto dal fuoco.

“Ahhh!!!”


Per un momento risuonarono le grida miserabili di Chu Feng dal mare di fuoco.


“Roar!!”


“Roar!!”


“Roar!!”


“Roar!!”


Il Qilin non si fermò. Ruggì altre quattro volte e sparò altre sfere di luce in successione. Le palle di luce esplosero e aumentarono l’intensità delle fiamme. Il fuoco aveva riempito completamente la sala del terzo livello.


Tuttavia, non importava quanto fossero forti le fiamme, il Qilin rimase illeso.


Per quanto riguardava Chu Feng, dopo una serie di urla, non emise più alcun suono.

