---
title: Capitolo 1954 - Tabù Celeste: Fendente Squarciatore del Vuoto
pubDate: 2024-08-12T00:13:16.570Z
tags:
    - mga
---




Così giunsero tutti ad una decisione. All’inizio si pensava che l’Immortale della Bussola sarebbe partito per l’uscita della Strada Celeste dopo un po’ di tempo.


Tuttavia nessuno si aspettava che sarebbe stato estremamente impaziente e se ne sarebbe andato subito dopo il banchetto. Prima di partire, aveva avvertito solo Baili Xuankong.


Chu Feng non aveva intenzione di rimanere a guardare, voleva entrare in isolamento per padroneggiare il Tabù Celeste che Long Lin gli aveva dato.


Long Lin proveniva dal Mondo Esterno. Anche se il suo Tabù Celeste non fosse stato estremamente forte, era comunque una tecnica del Mondo Esterno.


Il suo nome era Fendente Squarciatore del Vuoto. Una volta scagliato, poteva squarciare il vuoto e annientare ogni forma di vita.


Solo leggendo l’introduzione Chu Feng capì quanto era potente.


Con sua grande sorpresa, il creatore del Fendente Squarciatore del Vuoto era Long Lin.


Tuttavia c’era un punto debole in questa tecnica, poteva sfoderare il suo vero potere solo usando un Armamento Imperiale.


Nonostante questo, Chu Feng pensò comunque che sarebbe stato meglio padroneggiarla. Se non l’avesse fatto sarebbe stato uno spreco. Inoltre il giovane sentiva che prima o poi avrebbe ottenuto un Armamento Imperiale.


Dopodiché Chu Feng si dedicò ad allenare il Fendente Squarciatore del Vuoto.


Questo Tabù Celeste era estremamente difficile da apprendere ed era perfino inadatto alla maggior parte delle persone. Soprattutto per chi non possedeva un Armamento Imperiale, impararlo sarebbe stato quasi impossibile.


Tuttavia Chu Feng non incontrò nessun ostacolo, dopotutto aveva ottenuto una comprensione completamente nuova riguardo alle tecniche marziali grazie alla tavoletta di bambù dell’Antica Era.


Anche così, impiegò comunque un intero mese per padroneggiare il Fendente Squarciatore del Vuoto.


Comunque riuscì anche a creare un metodo per usare il Tabù Celeste senza un Armamento Imperiale, così sarebbe stato molto più facile per gli altri apprenderlo.


“Antenato.”


Dopo che Chu Feng lasciò il suo isolamento, andò subito a cercare Baili Xuankong.


“Chu Feng, hai lasciato l’isolamento? Che tu ci sia riuscito?” Baili Xuankong era molto sorpreso e notò l’espressione contenta del giovane.


Il fatto che Chu Feng avesse padroneggiato un Tabù Celeste in un mese di tempo aveva sia scioccato che riempito di gioia Baili Xuankong.


“Ci sono riuscito. Questo Tabù Celeste è proprio degno di essere una tecnica marziale del Mondo Esterno. È estremamente potente. Credo… che ci sono ben poche altre tecniche pari ad essa. Così avrò un altro asso nella manica.”

“Tuttavia…”


“Tuttavia?” Chiese Baili Xuankong.


“Bisogna avere un Armamento Imperiale per scatenarne la potenza. Altrimenti… la sua forza sarebbe inferiore perfino al mio Annientamento del Firmamento.” Disse Chu Feng.


“In tal caso, dovrai davvero partire per la regione del Mare Orientale. Dopotutto c’è una quantità limitata di Armamenti Imperiali nella Terra Sacra delle Arti Marziali. Hanno tutti un padrone.”


Baili Xuankong sapeva già che le Nove Province non solo contenevano i resti di Qing Xuantian, ma anche l’Armamento Imperiale che aveva lasciato.


“È solo un Armamento Imperiale, non devo tornare necessariamente nella regione del Mare Orientale per ottenerne uno.” Disse con un sorriso Chu Feng.


“Perché? Hai intenzione di rubare l’Armamento Imperiale a qualcuno?” Baili Xuankong cercò subito di dissuaderlo. “Nessuno tra le persone che ha un Armamento Imperiale è facile da gestire. Al tuo livello è meglio se non vai a provocarli.”

“Antenato, si è dimenticato che ho ottenuto l’eredità dell’Imperatore delle Bestie, il re Drago Nero? Anche se non mi ha passato la sua forza, mi ha dato i suoi tesori. Non solo ci sono risorse di coltivazione, ma anche un Armamento Imperiale.”


“Così, prima di tornare nella regione del Mare Orientale, posso visitare il Labirinto della Luce Lunare prima.” Disse Chu Feng.


“La volontà del cielo! Questa è la volontà del cielo!” Baili Xuankong scoppiò a ridere.

“Antenato, cosa succede?” Chiese il giovane.


“È proprio la volontà del cielo.” Disse ridendo Baili Xuankong.


Il vecchio spiegò a Chu Feng cos’era successo. A quanto pareva, non molto tempo dopo l’inizio dell’isolamento di Chu Feng, si erano diffuse notizie di come una persona stava distribuendo una mappa del Labirinto della Luce Lunare.


Al momento praticamente tutte le grandi organizzazioni e gli esperti della Terra Sacra delle Arti Marziali avevano ricevuto la mappa.


Ora un grande gruppo di persone si stava affrettando verso il Labirinto della Luce Lunare. Volevano contare su quella mappa per provare ad orientarsi nel labirinto. Dopotutto era un posto pieno di tesori.


Tuttavia, solo ieri, Baili Xuankong aveva ricevuto un’altra notizia che riguardava Chu Feng.


Uno dei geni degli elfi dell’Antica Era, Xian Yuyin, era andato a cercare Zhang Tianyi e lo aveva sfidato per ottenere il suo titolo di più forte della giovane generazione.


Inoltre era riuscito a sconfiggere con successo Zhang Tianyi. E ora… aveva annunciato che avrebbe sfidato apertamente Chu Feng. Lo avrebbe aspettato fuori dal Labirinto della Luce Lunare e avrebbe lottato contro di lui per il titolo di più forte della giovane generazione.


Voleva che la gente della Terra Sacra delle Arti Marziali sapesse che solo gli elfi dell’Antica Era sarebbero stati degni di detenere un titolo del genere.

“Xian Yuyin, è davvero testardo.” Chu Feng si infuriò immediatamente.


Sapeva che, con la sua forza, sarebbe riuscito a sconfiggere facilmente Zhang Tianyi se avesse voluto.

Tuttavia aveva solo sfidato Zhang Tianyi adesso. Era chiaro che l’avesse fatto perché stava prendendo di mira Chu Feng.


Xian Yuyin sapeva che Zhang Tianyi era il fratello di Chu Feng. Questo era il motivo per cui l’aveva sconfitto, l’aveva fatto per fare infuriare Chu Feng e a costringerlo a combattere contro di lui.

“Antenato, lo sa anche Lord Lianghua?” Chiese Chu Feng.


“Lo sa già. Ha detto che Xian Yuyin è nel torto e spera che potrai dargli una lezione.” Disse con un sorriso Baili Xuankong. Era molto contento che Lord Lianghua fosse dalla parte di Chu Feng.

“In tal caso, devo davvero dargli una lezione.” Chu Feng strinse gli occhi.


Nel regno degli elfi, Xian Yuyin aveva cercato di metterlo in difficoltà deliberatamente in più di un’occasione. Chu Feng non gli aveva fatto nulla allora perché doveva mostrare rispetto agli elfi dell’Antica Era.


Tuttavia non si sarebbe mai aspettato che Xian Yuyin sarebbe stato così irragionevole. Anche dopo che suo padre era stato costretto ad andare in isolamento, a rimanere agli arresti domiciliari, aveva davvero il coraggio di causare problemi.


Così Chu Feng non poteva più ignorarlo. Doveva dargli una lezione, altrimenti avrebbe continuato a provocarlo in futuro.


Anche se Lord Lianghua fosse stato contrario, gliel’avrebbe comunque fatta pagare.


Questo solo per il fatto che Zhang Tianyi era suo amico, suo fratello.


“Chu Feng, solo che… la mappa non si sarà diffusa senza motivo.”


“Pensiamo che sia opera della Sala Oscura. Non sappiamo che sorta di piano abbia in mente. Se ci andrai, temo che…” Anche se anche Baili Xuankong sperava che Xian Yuyin ricevesse una bella lezione, era comunque preoccupato per la sicurezza di Chu Feng.


“Ma… rimane il fatto che ha l’intento di ucciderti.” Disse Baili Xuankong.


“Antenato, crede che sia inerme, che possano schiacciarmi quando vogliono?” Chiese chu Feng.


“No. Mentre potrebbe essere possibile per altre persone, non credo che tu sia una persona di cui è facile approfittarsi.” Baili Xuankong capì le intenzioni del giovane. Chu Feng aveva un temperamento cauto, così sarebbe stato molto difficile ricadere nella loro trappola.

