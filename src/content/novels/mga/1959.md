---
title: Capitolo 1959 - Immortale della Luna, Demone della Luna
pubDate: 2024-08-12T05:13:16.570Z
tags:
    - mga
---




Dopodiché, sotto la guida dell’Immortale Raffinatore, Chu Feng e gli altri arrivarono in un posto disabitato e remoto. Con un cenno dell’Immortale Raffinatore, si aprì un portale degli spiriti.


Dopo aver attraversato il portale, Chu Feng rivelò un’espressione molto contenta.


Gli elfi dell’Antica Era avevano mandato i loro membri d’élite, anche se erano travestiti da umani, Chu Feng poteva ancora riconoscerli, in particolare quel Lord Luokong.


Tuttavia non era stato questo a dargli una piacevole sorpresa, ma il fatto che ci fossero anche Su Rong e Su Mei.


“Fratellone Chu Feng.” Su Mei si lanciò direttamente tra le sue braccia.

Su Rou, anche se non si comportò come sua sorella, sorrise. Era davvero incantevole e dalla sua espressione era evidente quanto fosse felice di rivedere Chu Feng.


“Ehi ehi ehi, anche io sono qui, non dovreste almeno salutarmi?” Disse con un’espressione di disapprovazione Zhang Tianyi.

“Senior Zhang.” Su Rou e Su Mei lo salutarono in risposta.


Zhang Tianyi sospirò: “Non importa. Apprezzate di più il vostro amato dei vostri amici. Non mi considerate più una volta che vedete il mio junior Chu Feng.” Disse scherzosamente Zhang Tianyi.


“Esatto. Dopo che ho visto il fratellone Chu Feng, non ho visto più nessun altro. Anche se un tempo era molto stupido e lento.” Disse con un sorriso Su Mei.

Ancora non era disposta a lasciare andare Chu Feng e continuò ad abbracciarlo senza considerare gli sguardi dei vari senior. Anche se non era più una ragazza, aveva comunque lo stesso temperamento.


“Molto stupido e lento? Ero così?” Chu Feng mostrò un’espressione dubbiosa.

“Eh? Quando non ti conoscevo, è questo ciò che ho visto.” Disse Su Mei.

“Dopo averlo conosciuto, mi ha conquistato completamente. Ora lo chiamerai immediatamente fratellone Chu Feng ogni volta che lo vedi. Sei diventata ancora più intima con lui di me, la tua sorella maggiore.” Su Rou roteò gli occhi.

“Sono già la donna del fratellone Chu Feng. Se non posso chiamarlo fratellone Chu Feng, lo devo chiamare maritino mio? Dovrò aspettare finché non mi sposa.” Disse dolcemente Su Mei.


Sentendo queste parole, provò una strana sensazione. In effetti Su Rou e Su Mei erano già le sue donne, ma non le aveva ancora sposate. In realtà aveva i suoi piani e prima o poi aveva intenzione di farlo.


Tuttavia voleva che i suoi genitori fossero presenti durante la cerimonia.


“Coff, coff…” In quel momento, Lord Luokong, che era stato ignorato per tutto il tempo, tossì.


“Basta, potete continuare a flirtare dopo. Ora dobbiamo parlare.” Disse l’Immortale Raffinatore.

“Lord Luokong, sapete dei piani della Sala Oscura stavolta?” Chu Feng prese l’iniziativa di chiedere.


“Sì, ha intenzione di liberare il Demone della Luna.” Disse l’elfo.


“Il Demone della Luna? Cos’è il Demone della Luna?” Non solo Chu Feng, anche Zhang Ming rivelò un’espressione curiosa.


“Tutti sanno che il labirinto della Luce Lunare contiene molti tesori, ma pochissimi sanno che c’è anche un Demone della Luna.”

“In realtà non sapevano nulla di lui nemmeno noi elfi dell’Antica Era. È stato Qing Xuantian a dircelo.” Disse Lord Luokong.


“Senior Qing Xuantian?” Chu Feng ne fu sorpreso. Non si aspettava che riguardasse lui.


“Fin dai tempi antichi, solo Qing Xuantian è riuscito a raggiungere la regione più profonda del labirinto della Luna Lunare. È stato lì che ha scoperto il Demone della Luna.”

“In altre parole, è stato lui a sciogliere il sigillo e liberarlo.” Disse Lord Luokong.


Incapace di contenersi, Chu Feng chiese: “Un demone liberato da senior Qing Xuantian? Cos’è successo esattamente.


Lord Luokong iniziò a spiegare, il Demone della Luna in effetti era stato liberato deliberatamente da Qing Xuantian.


Quando era stato liberato, non era nella sua forma completa, ma era comunque estremamente forte. Inoltre aveva una natura feroce e spietata. Se avesse raggiunto una forma completa, nemmeno Qing Xuantian avrebbe potuto batterlo.


Dopo che il Demone della Luna era stato liberato, aveva iniziato a condensare il suo corpo. A quanto pareva le perle del fuoco e del ghiaccio erano cruciali per la sua formazione.


Qing Xuantian aveva distrutto la formazione che stava condensando il suo corpo e aveva rubato le due perle. Così aveva impedito al Demone della Luna di raggiungere una forma completa.

Tuttavia Qing Xuantian non aveva colto l’occasione per eliminare il Demone della Luna, invece aveva dissolto la natura feroce del demone usando formazioni Spirit.


Il motivo per cui l’aveva fatto era perché sapeva che la sua natura non era malvagia. Al contrario… in origine era un Immortale.


All’inizio Qing Xuantian aveva cercato di liberare l’Immortale della Luna. Tuttavia, con sua sorpresa, aveva liberato il Demone della Luna invece.


Per quanto riguardava il motivo per cui era diventato un demone, era perché troppe persone avevano provato ad entrare nel Labirinto della Luce Lunare solo per morire al suo interno. L’aura sanguinosa e le tendenze malvagie che aleggiavano nel luogo avevano alterato l’Immortale e l’avevano trasformato nel Demone della Luna.


Qing Xuantian aveva lasciato una formazione Spirit molto potente sul suo corpo, facendo sì che non venisse influenzato dall’aura sanguinosa o dalle tendenze malvagie del Labirinto della Luce Lunare.


Qing Xuantian aveva detto che il Demone della Luna sarebbe tornato ad essere l’Immortale della Luna se gli fossero state ridate le perle del fuoco e del ghiaccio dopo diecimila anni.


All’inizio Qing Xuantian aveva intenzione di passare le perle del fuoco e del ghiaccio agli elfi dell’Antica Era per tenerle al sicuro. Tuttavia all’improvviso cambiò idea e portò via le perle con sé.

“Perle del fuoco e del ghiaccio, che siano?!!!” Chu Feng guardò Su Rou e Su Mei con un’espressione piena di emozioni contrastanti.


Si era reso conto che non era una coincidenza che fossero qui. Erano venute per il Labirinto della Luce Lunare.


Sembrava che le due avessero già parlato delle loro perle all’Immortale Raffinatore, che doveva averlo menzionato agli elfi dell’Antica Era. Non era più un segreto.


Le perle del fuoco e del ghiaccio di Su Rou e Su Mei erano cruciali per fare ottenere la sua forma completa all’Immortale della Luna.

“Fratellone Chu Feng, le nostre perle sono state scoperto nella tomba dell’imperatore di Lord Qing Xuantian. Pensiamo che dovremmo consegnare le nostre perle al Demone della Luna per trasformarlo nell’Immortale della Luna.” Diss Su Mei.

“Ma se le rimuovete, la vostra coltivazione ne soffrirà. Anche i vostri corpi…” Disse Chu Feng.


In realtà, con le sue tecniche Spirit, Chu Feng sarebbe stato capace di rimuovere le perle, ma le due giovani le avevano già assimilate. Se fossero state rimosse, non sarebbe stato affatto di beneficio. Avrebbe danneggiato le loro coltivazioni e forse avrebbe provocato delle ferite permanenti.


“Amico Chu Feng, Qing Xuantian ci ha detto che, anche se l’aura sanguinosa e le tendenze malvagie del Labirinto non potranno più influenzare il Demone della Luna, se raggiungessero un livello spaventoso, tornerebbero a condizionarlo.”


“Ad esempio la quantità di persone radunata nel Labirinto della Luce Lunare al momento è semplicemente senza precedenti. Se morissero tutti nel labirinto, lascerebbero un’aura e una tendenze malvagie inimmaginabili.”


“Inoltre sono già passati diecimila anni. Ora è il momento cruciale per farlo diventare l’Immortale della Luna.”

“La Sala Oscura ha diffuso la mappa in un momento come questo, è ovvio che vuole attirare persone e farle morire nel labirinto.”


“Vogliono usare queste vite innocenti per far ritornare la natura demoniaca del Demone. Hanno intenzione di controllarlo.” Disse Lord Luokong.


“Non sarebbe facile da risolvere impedendo alla gente di entrare?”

“Finché non moriranno molte persone lì dentro, nemmeno la Sala Oscura potrebbe fare nulla, no?”


Il labirinto della luce lunare si apriva una volta al mese, ma solo durante un giorno speciale. Al di fuori di questo intervallo di tempo nessuno poteva entrare.


Questo era anche il motivo per cui c’erano così tante persone radunate fuori. Così sarebbe stato possibile impedire loro di entrare data la forza degli elfi dell’Antica Era.

Alla fine, a meno che non avesse altra scelta, Chu Feng non avrebbe voluto fare del male a Su Rou e a Su Mei.


<em>Nota traduzione: l’Immortale menzionato qui è diverso dal titolo dei Dieci Immortali, contiene solo il carattere “Immortale”, e quindi sarebbe un vero Immortale celeste.</em>

