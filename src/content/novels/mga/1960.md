---
title: Capitolo 1960 - La Battaglia Inevitabile
pubDate: 2024-08-12T06:13:16.570Z
tags:
    - mga
---




“Ma amico Chu Feng, anche se riuscissimo ad impedirlo una volta, sarà difficile impedirlo di nuovo. Finché il Demone della Luna rimarrà nel labirinto, la Sala Oscura potrà usare altri metodi per risvegliare la sua natura demoniaca."


“Così…”


“Così volete usare le perle del fuoco e del ghiaccio per trasformarlo nell’Immortale della Luna e poi farlo lavorare per tutti voi, vero?” Disse Chu Feng.

“È il nostro piano. È anche l’opzione migliore. Dopotutto la Sala Oscura, quell’organizzazione pericolosa dovrebbe essere eliminata il più velocemente possibile. Altrimenti non ci sarà più pace per la Terra Sacra delle Arti Marziali.”


“Sai anche che la Sala oscura ha catturato tutte le bestie feroci dell’Antica Era dalla formazione Divoratrice del Sangue. Tuttavia non le hanno ancora liberate. Non sappiamo esattamente cos’hanno intenzione di fare. Ma una cosa è certa: sono estremamente pericolosi.” Disse Lord Luokong.


In quel momento Chu Feng divenne silenzioso. Era vero che la Sala Oscura era molto pericolosa. Non solo era a conoscenza di molti segreti della Terra Sacra delle Arti Marziali, sapevano anche informazioni di cui gli altri erano ignari.


Nessuno sapeva esattamente quali fossero i loro piani, ma dovevano essere pericolosi e di detrimento per le vite nella Terra Sacra delle Arti Marziali.


“Fratellone Chu Feng, sappiamo già delle questioni tra te e la Sala Oscura. Permettici di aiutarci. Se potessimo salvare la gente del mondo rinunciando alla nostra coltivazione, se potessimo aiutarti, ne varrebbe la pena.” Disse con un sorriso Su Mei.


“Chu Feng, pensa al bene più grande.” Aggiunse anche Su Rou.


In effetti Chu Feng non riuscì nemmeno a trovare motivi per rifiutare.


Solo che… provava un’enorme dolore vedendo le sue amate disposte a sacrificare le loro coltivazioni e a danneggiarsi per aiutarlo.


Alla fine era tutto a causa della sua debolezza, altrimenti non ci sarebbe stato bisogno di ricorrere a mezzi simili.


“In tal caso qual è il piano?” Chiese Chu Feng.

“Da ciò che sappiamo del labirinto, la mappa che la Sala Oscura ha diffuso condurrà la folla al Pesco Immortale.”


“Al Pesco Immortale.” Gli occhi di Chu Feng brillarono.


“Il Pesco Immortale è uno dei tesori più famosi del labirinto della luce lunare. Se uno potesse mangiare una pesca dell’immortalità, potrebbe estendere la durata della sua vita di cento anni.” Disse l’Immortale Raffinatore.


“È così miracoloso? Il Pesco Immortale esiste davvero?” Chiese Chu Feng.


Sarebbe stato proprio un tesoro, molte delle persone che Chu Feng conosceva erano quasi al limite della durata della loro vita. Se avesse potuto ottenere pesche dell’immortalità, avrebbe potuto aiutarli.”

“In realtà è una domanda che anche a me piacerebbe fare.” L’Immortale Raffinatore guardò Lord Luokong.


“In effetti c’è, ma probabilmente solo noi elfi dell’Antica Era e i cinque Imperatori l’hanno visto dopo la fine dell’Antica Era.” Disse Lord Luokong.

“Esiste davvero? L’Immortale Raffinatore rivelò un sorriso d’anticipazione. Disse: “Non c’è da meravigliarsi che i vostri elfi dell’Antica Era siano stati in grado di vivere così a lungo.”


“Coff, coff…” Lord Luokong tossì due volte. Evidentemente l’Immortale Raffinatore aveva ragione. Così Lord Luokong arrossì lievemente per l’imbarazzo.


“In realtà il raccolto che abbiamo ottenuto non è così grande come potreste pensare. Anche se il pesco è molto grande, i tempi in cui i frutti maturano sono tutti diversi. Così entriamo nel Labirinto della Luce Lunare una volta ogni cinquecento anni. Inoltre potremmo ottenere solo diverse centinaia di pesche ogni volta.” Disse Lord Luokong.


“Diverse centinaia? E non lo considerate tanto?” L’Immortale Raffinatore rivelò un’espressione di sdegno. Aggiunse: “Non è un bene che monopolizziate il Pesco dell’Immortalità.”

“Beh, ora sembra che non sia più possibile. Dopotutto la destinazione di quella mappa è il luogo dove si trova il Pesco dell’Immortalità.” Disse Chu Feng mentre tirava fuori la mappa diffusa dalla Sala Oscura.

“Ma la Sala Oscura non voleva uccidere molte persone nel labirinto? CHe… abbiano intenzione di fare un agguato lì?” Chiese Chu Feng.


“No… il luogo dov’è il Pesco dell’Immortalità è localizzato in una formazione offensiva. Se si attiverà la formazione, tutte le persone dentro verranno uccise.”


“Inoltre credo che la gente della Sala Oscura sappia come attivarla. Per questo hanno diffuso la mappa per attirare gente lì.” Disse Lord Luokong.


“Intende dire che il posto dove si trova il Pesco dell’Immortalità è un macello? Entrando verranno uccisi?” Chiese Chu Feng.

“Allora il Pesco dell’Immortalità non verrebbe distrutto?” L’Immortale Raffinatore sembrava più preoccupato per l’albero.


“No, quella formazione offensiva uccide solo persone e non ferirà l’albero.”


“In realtà ci sono molte formazioni offensive nel labirinto della luce luna, ma uccidono solo le persone e non danneggiano nessuno dei tesori nel labirinto.” Disse Lord Luokong.

“Allora come impediamo che accada?” Chiese Chu Feng.


“Questo è il problema.” Lord Luokong sospirò. Aggiunse: “So dov’è il nucleo della formazione offensiva del Pesco dell’Immortalità. Finché sarà distrutto, anche la formazione offensiva crollerà.”


“Ma, a causa della nostra avidità, non abbiamo distrutto la formazione. E ora, se volessimo distruggere il nucleo, la gente della Sala Oscura si sarà già preparata. Così sarà impossibile evitare una feroce battaglia.” Disse Lord Luokong.


“Come avete saputo del nucleo della formazione? Ve l’ha riferito Qing Xuantian?” Chiese Chu Feng.


Il giovane aveva fatto questa domanda perché aveva saputo che era Qing Xuantian ad essere più informato sul labirinto e non gli elfi.

“Ci vergogniamo proprio a menzionarlo, ma in effetti è stato Qing Xuantian a dircelo. Dopo che Qing Xuantian ha sconfitto i nostri guerrieri sua maestà e poi ci ha costretto a condividere le Pozze Immortali, ha pensato di essere anche in debito con noi. Così ci ha parlato del Pesco dell’Immortalità.”


“È stato lui a scoprire il nucleo, ma non era stato in grado di distruggerlo allora. Avrebbe dovuto usare una formazione Spirit per distruggere le difese del nucleo della formazione, ma per distruggerle ci sarebbero voluti almeno mille anni.”

“Per questo ci ha detto del nucleo. Voleva che distruggessimo il nucleo della formazione e la formazione offensiva dopo mille anni.” Lord Luokong non nascose questo fatto.

“Tuttavia, a causa del nostro egoismo, non avete fatto come ha consigliato senior Qing Xuantian.” Disse Su Mei con franchezza e criticò gli elfi dell’Antica Era.

“In effetti è così. È davvero una cosa vergognosa.” Lord Luokong sorrise con amarezza.

“Basta parlarne, non dovremmo più parlare delle cose del passato. Ora la nostra priorità è impedire che la Sala Oscura ferisca innocenti.”


“Lord Luokong, ha un piano dettagliato in mente?” Chiese CHu Feng.


“Sì.” L’elfo annuì e poi parlò del suo piano.


A quanto pareva il nucleo della formazione era lontano dalla formazione offensiva. Lord Luokong voleva separare le persone qui in due gruppi.

Voleva che Chu Feng e l’Immortale Raffinatore si dirigessero verso il Pesco dell’Immortalità con le masse ignoranti e cercassero di usare le loro tecniche Spirit per impedire l’attivazione della formazione offensiva.

Per quanto riguardava gli elfi dell’Antica Era, avrebbero condotto i loro eserciti verso il nucleo della formazione. Finché avessero distrutto il nucleo, anche la formazione offensiva sarebbe stata distrutta e così non ci sarebbero stati più pericoli.


Anche se sembrava facile a dirsi, tutti sapevano che sarebbe stato arduo.


Dopotutto, in base a ciò che era accaduto prima nella formazione Divoratrice del Sangue, sapevano che la forza della Sala Oscura non era da sottovalutare. Stavolta avevano causato un grande trambusto e così sarebbero stati ben preparati.


La gente della Sala Oscura sicuramente avrebbe protetto il nucleo della formazione. Questo perché il posto da cui si poteva attivare la formazione offensiva era lo stesso del nucleo.


In breve… era inevitabile che scoppiasse una battaglia feroce.

