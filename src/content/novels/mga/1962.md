---
title: Capitolo 1962 - Entrare nel Labirinto
pubDate: 2024-07-31T02:36:02.235Z
tags:
    - mga
---


Wang Qiang era sempre il solito, si stava vantando di quanto era potente.

Tuttavia Chu Feng lo trovava piuttosto divertente vedendo le reazioni della folla. Questo perché nessuno credeva alle sue parole, molti pensavano che fosse un lunatico spudorato e rimanevano a guardare per godersi lo spettacolo.

In effetti alcuni lo insultarono sul posto. Era evidente che Chu Feng avesse una reputazione notevole tra la folla, altrimenti non lo avrebbero difeso da Wang Qiang.

Tuttavia, visto quanto era spudorato, come poteva Wang Qiang preoccuparsi per gli insulti? Non solo non ci badò, ma rispose con derisione.

Chu Feng invece non rivelò il suo vero aspetto, né chiamò Wang Qiang. Dopotutto non sapeva se c’erano membri della Sala Oscura tra la folla. Anche se sapeva che la Sala Oscura non aveva intenzione di ucciderlo, questo valeva solo per il momento. Prima o poi avrebbero cercato di farlo.

Per proteggersi da ogni imprevisto, anche se si fosse rivelato, Chu Feng l’avrebbe fatto solo dopo essere entrato nel labirinto della luce lunare.

Così, Chu Feng nascose la sua identità per tutto il tempo fino al giorno dell’apertura del labirinto. Poi Chu feng seguì la folla ed entrò.

Il Labirinto della Luce Lunare era davvero un posto straordinario. Giravano innumerevoli leggende al riguardo e la maggior parte di esse riguardava tesori.

Diverse decine di milioni di persone erano arrivate nel labirinto della luce lunare. Così, il primo gruppo di persone che entrò nel labirinto arrivava ad un milione di individui.

Avevano tutti coltivazioni diverse, figuriamoci Martial King, c’erano perfino Martial Lord.

Molti sognavano di essere fortunati e di vincere alla lotteria. Anche se sapevano che le loro coltivazioni erano molto deboli, volevano tentare la fortuna.

Naturalmente, a parte queste persone, la maggior parte dei coltivatori che osava entrare nel labirinto della luce lunare era ben preparata. C’erano membri dei Tre Palazzi, dei Quattro Clan o delle Nove Organizzazioni, membri di razze di bestie mostruose e anche vecchi mostri che si erano isolati dal mondo per molto tempo.

In effetti, alcuni tra quei vecchi mostri erano famosi, erano persone che perfino i Tre Palazzi avrebbero voluto attirare dalla loro parte.

Tuttavia, erano tutte persone che stavano per morire di vecchiaia. Erano venuti per il leggendario Pesco dell’Immortalità. Ma… non sapevano che la destinazione della mappa era il Pesco dell’Immortalità. La mappa diffusa dalla Sala Oscura non specificava cosa c’era a destinazione.

Chu Feng era tra il primo gruppo. Dopotutto aveva l’importante missione di impedire morti tra la gente. All’inizio filò tutto liscio. Tuttavia, mentre la folla avanzava, qualcuno attivò accidentalmente una formazione, che anche se non ferì nessuno, bloccò la via avanti.

“Maledizione, c’è una formazione Spirit. È impossibile distruggerla. Cosa facciamo adesso?”

“Chi ha attivato quella trappola? Esci fuori!”

In quel momento la folla iniziò ad agitarsi. Avevano intenzione di condannare la persona che aveva attivato la trappola.

Naturalmente nessuno sarebbe stato disposto ad ammetterlo, chi sarebbe stato così stupido. Sarebbe stato un suicidio ammetterlo, in effetti forse sarebbero stati fatti perfino a pezzi.

All’improvviso un Anziano del Palazzo della Legge Celeste disse: “Non fatevi cogliere dal panico. Anche se la formazione Spirit è molto potente, scomparirà da sola dopo settantadue ore.”

“Dato che non possiamo superarla, aspettiamo pazientemente.”

Il nome dell’Anziano era Yue Ling. La sua coltivazione era decente, era un Martial Emperor di sesto livello. Inoltre era uno Sciamano dal Mantello reale del Marchio del Serpente e uno degli Anziani della direzione del palazzo.

Così questo Anziano Yue Ling aveva una buona reputazione nella Terra Sacra delle Arti Marziali e molti credettero alle sue parole.

“Anziano Yue, è uno sciamano. Non può fare nulla contro quella formazione Spirit?” Chiese qualcuno.

“Non posso farci nulla.” L’Anziano Yue Ling scosse la testa.

“Allora non dovremo aspettare settantadue ore? Dopo settantadue ore, quante altre persone dietro di noi saranno entrate?”

Molti si stavano accigliando. Quelli nel primo gruppo d’avanguardia avevano tutti una coltivazione decente, erano tutti esperti al di sopra dell’ottavo livello del Semi Martial Emperor.

Per dirla in termini semplici, erano per lo più Martial Emperor e Semi Martial Emperor al picco del loro stadio. Erano i membri d’élite tra milioni di persone.

Visto che avevano tutti i loro desideri egoisti, chi era in questo gruppo l’aveva fatto per seminare le persone dietro. Non volevano condividere i tesori con la gente che sarebbe arrivata dopo di loro.

Se fossero stati costretti a rimanere qui per settantadue ore, tutte le persone dietro di loro li avrebbero raggiunti e i loro sforzi sarebbero stati inutili. Evidentemente non volevano che accadesse.

“A parte questo, non possiamo fare altro.” Disse l’Anziano Yue Ling.

Proprio in quel momento, Wang Qiang balbettò: “V-v-vecchia scarp-pa, t-t-ti sbagli.”

“Cos’hai detto?” L’Anziano Yue Ling aggrottò le sopracciglia a forma di spada. Non solo era arrabbiato perché Wang Qiang stava questionando la sua decisione, ma perché l’aveva insultato.

“Ho d-d-detto che t-t-ti sbagli. I-i-in realtà c-c-c’è un modo. Gli S-sciamani dal Mantello Reale del M-marchio del Drago potranno d-d-distruggere questo ostacolo.” Disse Wang Qiang.

“Sciamani dal Marchio del Drago? Ne parli con tale noncuranza, perché non vai a cercarne uno?” Disse scontento l’Anziano Yue Ling.

“N-n-ne c-c-conosco uno. È-è uno Sciamano dal M-marchio del D-drago. C-c-credo che sia q-q-qui o-ora.” Disse Wang Qiang.

“Stai parlando dell’Immortale Raffinatore?” Chiese qualcuno.

“N-n-no, l’Immortale R-raffinatore non è il s-s-solo ad essere ve-venuto qui.” Disse Wang Qiang.

“Stai parlando dell’Immortale Genio Demoniaco Chu Feng?” Chiese qualcuno.

Non solo Chu Feng era un talento anormale, era anche uno Sciamano dal Marchio del Drago. Inoltre molte persone l’avevano visto arrivare al Labirinto della Luce Lunare, così sapevano che c’era uno Sciamano dal Marchio del Drago qui.

“E-e-esatto.” Wang Qiang annuì mostrando un sorriso.

“Chu Feng? L’Immortale Genio Demoniaco? Eheh…” In quel momento l’Anziano Yue Ling rise lievemente, ma con derisione. Aggiunse: “Chu Feng è stato spaventato dagli elfi dell’Antica Era dopo che ha ucciso Xian Yuyin. Non osa venire qui.”

“Inoltre, anche se venisse, come potrebbe distruggere quella formazione Spirit con le sue tecniche?”

“Nonostante io non sia uno Sciamano dal Marchio del Drago, so che esiste una certa differenza tra uno Sciamano dal Marchio del Drago e l’altro.”

“La formazione Spirit qui è estremamente potente. Non potremmo distruggerla nemmeno se attaccassimo tutti quanti, come potrebbe un mero moccioso sciogliere quella formazione Spirit?”

“Non mi importa di cosa credete sia capace o no quel Chu Feng. Non ci credo.” L’Anziano Yue Ling lo derise.

Era evidente che disprezzasse Chu Feng, in altre parole, nutriva un po’ di ostilità nei suoi confronti.

“Se potessi sciogliere la formazione Spirit, cosa farebbe Anziano?” Proprio in quel momento, Chu Feng rivelò il suo vero aspetto e si fece avanti.

Si era rivelato. Chu Feng aveva esaminato con attenzione la folla dopo essere entrato in questo posto e sembrava che non ci fossero membri della Sala Oscura. Così aveva deciso che non ci sarebbero stati problemi a rivelarsi.

Inoltre Chu Feng voleva ottenere urgentemente i tesori dell’Imperatore delle Bestie, così non aveva intenzione di sprecare tempo qui. Aveva già pianificato di rivelarsi.

E ora c’era qualcuno che stava questionando le sue capacità e lo stava anche deridendo. Così Chu Feng doveva dargli una lezione e mostrargli che tipo di Sciamano dal Marchio del Drago era.


