---
title: Capitolo 1964 - Distruggere la formazione in una sola mossa
pubDate: 2024-07-31T04:36:02.236Z
tags:
    - mga
---


“Guardate, tutte queste persone possono farmi da testimone. Non puoi rifiutarti di ammetterlo. Così… se l’amico Chu Feng potrà davvero distruggere la formazione, anche se non mangiassi feci, dovresti comunque scusarti.”

“Ho ragione?” Chiese alla folla l’Anziano Huang Guang.

“Giusto!” La gente gridò all’unisono. Le loro voci erano ancora più tonanti rispetto a prima.

Vedendo questa scena, l’Anziano Yue Ling diventò verde.

Era comunque un grande Anziano della direzione del palazzo della Legge Celeste. Chu Feng invece, per quanto fosse talentuoso, era comunque solo un membro della giovane generazione.

Sarebbe stato inaccettabile per lui scusarsi con Chu Feng per una mera osservazione.

“L’A-a-anziano Huang Gu-guang è più r-ragionevole. S-sei m-molto meglio di quella v-vecchia scarpa.” Wang Qiang iniziò a lodarlo, senza dimenticarsi di deridere il suo avversario.

Sentendo come Wang Qiang si era rivolto a lui con “vecchia scarpa” mentre chiamava Huang Guan Anziano rese ancora più scontento Yue Ling.

“Molto bene. Se l’amico Chu Feng riuscirà a distruggere la formazione Spirit, mi scuserò pubblicamente con lui.” Per preservare la sua reputazione, il vecchio accettò la richiesta.

Tuttavia subito dopo aver finito di parlare, aggiunse indicando Wang Qiang: “Ma se non potrà farlo, quel piccolo bastardo dovrà inginocchiarsi e scusarsi con me.”

“Si-sicuro! Mi s-s-scuserò. N-non ho mica pa-paura di te.” Wang Qiang rimase completamente indifferente.

“Anziano Yue Ling, non deve scusarsi con me. Ma se potrò riuscirci, dovrà scusarsi con il mio amico.” Disse Chu Feng.

“Perché dovrei?” Il vecchio si accigliò.

Non fu solo lui a rimanere confuso, molti altri erano della stessa idea. Prima l’Anziano Yue Ling aveva parlato male di Chu Feng, perché si sarebbe dovuto scusare con Wang Qiang?

“Wang Qiang è ancora un membro della giovane generazione. Anche se dice assurdità, dovrebbe ignorarlo in quanto membro della generazione più grande.”

“Eppure lei, un Anziano del palazzo della Legge Celeste, si è riferito ad un membro della giovane generazione usando ‘piccolo bastardo’. Credo che non avrebbe dovuto farlo, perché è un insulto per un membro della giovane generazione. Le sue azioni sono indegne per un Anziano.” Disse Chu Feng.

La folla capì. Allo stesso tempo provò ancora più ammirazione, non si aspettavano che Chu Feng tenesse così tanto ai suoi amici.

Wang Qiang era così commosso che pareva sul punto di piangere. Stava perfino facendo finta di asciugarsi le lacrime e il moccio.

“Ben detto. L’amico Chu Feng ha ragione.” L’Anziano Huang Guan iniziò ad applaudire di nuovo. Molti fecero lo stesso, mentre provavano un nuovo livello di rispetto per il giovane.

L’Anziano Yue Ling impallidì e la sua espressione divenne estremamente scontenta. Non si aspettava che un membro della giovane generazione come Chu Feng possedesse un carisma simile.

Normalmente innumerevoli persone avrebbero provato a lusingarlo ovunque andasse, nessuno avrebbe osato opporsi a lui.

Eppure oggi la folla aveva sostenuto Chu Feng e non lui, questo lo aveva riempito di amarezza.

“Amico Chu Feng, dato che desideri difendere il tuo amico, ti farò questo favore.”

“Temo solo che… non potrai riuscirci e farai soffrire il tuo amico.” Alla fine l’Anziano Yue Ling accettò le condizioni con fare feroce e spietato.

In realtà il motivo per cui si era rifiutato di accettare prima era perché non voleva cedere di fronte ad un membro della generazione più giovane. Lo riteneva davvero vergognoso.

Tuttavia sottovalutava proprio le tecniche Spirit di Chu Feng, così alla fine aveva deciso di accettare le condizioni. L’aveva fatto perché voleva umiliare Chu Feng di fronte a tutti.

Inoltre voleva fare inginocchiare e scusare Wang Qiang. Desiderava che la gente sapesse che era stato tutto a causa della presunzione di Chu Feng.

“Sembra che… dovrò deludere l’Anziano Yue Ling.” Chu Feng sorrise lievemente. Poi con un cenno del palmo, un raggio di luce scattò verso la formazione con un whoosh.

“Buzz!”

La formazione spirit indistruttibile cominciò a tremare violentemente, poi iniziò a dissiparsi. In un batter d’occhio era scomparsa davanti alla folla.

Successo. Anche se molti avevano fiducia in Chu Feng, non si aspettavano che sarebbe riuscito a farlo all’istante.

Figuriamoci l’Anziano Yue Ling, praticamente tutti i presenti rimasero sbalorditi.

Avevano sperimentato personalmente quanto era potente quella barriera. Era semplicemente indistruttibile.

Eppure Chu Feng aveva dovuto solo alzare una mano per annientarla. Che fosse questa la forza di uno sciamano?

“Wooooooowww!!”

Dopo un momento di shock, risuonarono acclamazioni dalla folla. La generazione più giovane del palazzo degli Inferi si radunò attorno a Chu Feng e cominciarono a lanciarlo nell’aria mentre acclamavano.

“Chu Feng!”

“Chu Feng!”

“Chu Feng!”

…..

Allo stesso tempo, anche gli altri si unirono al coro. In quel momento, il nome “Chu Feng” cominciò a risuonare in questa regione del Labirinto della Luce Lunare.

La folla si riempì di gioia. Dopotutto per loro il fatto che la formazione Spirit fosse stata distrutta era solo di beneficio e non di detrimento.

Bisognava dire che Chu Feng aveva dato loro una piacevole sorpresa.

Chu Feng era il solo a sapere come sciogliere quel sigillo.

Prima, mentre Wang Qiang stava litigando con l’Anziano Yue Ling, Chu Feng aveva già preparato la formazione Spirit per sciogliere la barriera nel suo palmo. Per questo era riuscito a distruggere l’ostacolo semplicemente alzando una mano.

Dopo una serie di acclamazioni, Chu Feng disse al vecchio: “Anziano Yue Ling, dovrebbe onorare la sua promessa, no?”

All’improvviso un milione di sguardi si fissarono sull’Anziano Yue Ling.

Il vecchio si sentì sotto un’enorme pressione. Anche se era molto riluttante, alla fine disse a bassa voce: “Amico Wang Qiang, mi scuso.”

Wang Qiang si mise una mano all’orecchio e disse ad alta voce: “C-c-cos’hai detto? N-non posso sentirti.”

“Stai… stai esagerando!” L’Anziano Yue Ling fissò con ferocia Wang Qiang. Stava per esplodere per la rabbia. Era vero che si era scusato a voce bassa, ma sapeva che Wang Qiang doveva averlo sentito.

“Anziano Yue Ling, ha parlato a bassa voce prima. Figuriamoci Wang Qiang, nemmeno io sono riuscito a sentirlo.”

“Dato che è una scusa, credo che dovrebbe metterci un po’ di sincerità. Cosa ne pensate tutti?” Disse Chu Feng.

“Giusto!” Rispose la folla a gran voce.

Dopo che Chu Feng aveva distrutto la formazione Spirit, praticamente tutti tra la folla, a parte i membri del palazzo della Legge Celeste, erano dalla sua parte.

Perfino i vecchi mostri che si erano isolati nella Terra Sacra delle Arti Marziali per anni cominciarono a sostenere il giovane.

“Tu!!!” L’Anziano Yue Ling si infuriò così tanto che gli tremavano le mani dalla rabbia.

Non importava cosa, era un Anziano della direzione del palazzo della Legge Celeste. Come poteva la folla trattarlo così?

Come osavano farlo cedere di fronte ad un membro della giovane generazione?


