---
title: Capitolo 1970 - Un Bello Spettacolo
pubDate: 2024-08-12T16:13:16.572Z
tags:
    - mga
---



“Chu Feng, t-t-tu…” Zhao Yu non osò credere ai suoi occhi mentre teneva l’enorme pesca dell’immortalità di fronte a lui.


Prima aveva chiaramente cercato di uccidere Chu Feng, eppure ora era disposto a dargli un frutto?

“Avanti, prendila.” Disse con un sorriso Chu Feng.


“Grazie, grazie Chu Feng, non preoccuparti. D’oggi in avanti farò tutto ciò che dirai e non disubbidirò assolutamente. Quel vecchio bastardo di Yue Ling non capisce, ti aiuterò ad ucciderlo.” Dopo che Zhao Yu ricevette la pesca dell’immortalità, si emozionò così tanto che gli vennero le lacrime agli occhi. Sembrava che stesse provando un’enorme gratitudine nei confronti di Chu Feng.


Tuttavia in realtà internamente provava freddezza e lo derise: “Sei ancora troppo inesperto. Sei stato ingannato dalla mia recita. Così… ti aspetterà solo la morte.”


“Woosh, woosh, woosh!”


In quel momento Chu Feng iniziò ad ondeggiare le maniche. Poi, come una corda, il suo potere Spirit cominciò ad avvolgere Zhao Yu. Lo coprì completamente e lo legò.

“Chu Feng, co-cosa stai facendo?” Zhao Yu, che prima era pieno di gioia, si allarmò.


Non solo Chu Feng aveva bloccato il suo potere Spirit, ma anche i suoi movimenti. Zhao Yu ne era stato sorpreso e cominciò a provare inquietudine.


Chu Feng non aveva intenzione di risparmiarlo?


Non lo aveva ingannato?


Allora cosa stava succedendo?

Mentre Zhao Yu era ancora inquieto e confuso, Chu Feng continuò a creare formazioni spirit.


Non solo Zhao Yu non poteva muoversi, alla fine non riuscì nemmeno a parlare.

Aspetto più importante, Chu Feng aveva nascosto la sua formazione Spirit nel corpo di Zhao Yu. L’aveva celata così bene da essere completamente invisibile. Nessuno avrebbe capito che era legato dalla formazione Spirit di Chu Feng.

Per quanto riguardava Chu Feng, non si disturbò a dire a Zhao Yu cos’aveva intenzione di fare. Invece portò Zhao Yu dal pesco dell’immortalità e lo fece sedere sotto di esso.


Naturalmente la pesca che gli aveva dato prima era ancora nelle mani del vecchio.


Dopodiché Chu Feng non perse più tempo con Zhao Yu. Invece se ne andò per creare un’enorme formazione Spirit che naturalmente avrebbe impedito l’attivazione della formazione assassina che era già qui.


Visto che non sapeva quanto era potente, Chu Feng aveva creato due grandi strati di formazioni. Il primo era una barriera difensiva che doveva sopportare gli attacchi. Il suo scopo era salvare la vita delle persone durante un momento critico.


L’altra era per distruggere la formazione assassina. Era molto più difficile da creare rispetto a quella difensiva e ci voleva molto più tempo e potere Spirit.


Fortunatamente Chu Feng aveva trovato una piccola montagna di pietre del Marchio del Drago tra i tesori dell’Imperatore delle Bestie. Chu Feng poteva usarne quante ne voleva.


Grazie all’aiuto dell’enorme quantità di pietre del Marchio del Drago e molti rari tesori, Chu Feng poté diminuire la quantità di tempo di cui aveva bisogno per creare la formazione Spirit. Dopo un po’ di tempo, Chu Feng finì di creare le due formazioni.


Aveva fatto un lavoro così perfetto da averle nascoste completamente. A meno che uno Sciamano dal Marchio del Drago non ispezionasse con attenzione l’area, sarebbe stato semplicemente impossibile identificarle ad occhio nudo.


“Uuh… finalmente è finita.”  Chu Feng si asciugò il sudore dalla fronte. In quel momento era zuppo di sudore, impallidito e le sue labbra erano completamente secche. Aveva esaurito molta energia per creare le due formazioni.


Non solo aveva consumato una grande quantità di pietre del Marchio del Drago e rari tesori, aveva anche esaurito quasi tutta la sua energia Spirit.


Questo perché le due formazioni non dovevano solo proteggere le vite di chi sarebbe entrato qui, ma avrebbero coinvolto le vite di ogni creatura della Terra Sacra delle Arti Marziali. Chu Feng non aveva osato essere imprudente.


Dopo che Chu Feng finì di creare la formazione, guardò Zhao Yu. All’improvviso i suoi occhi iniziarono a brillare. Poi Zhao Yu alzò le mani e si schiaffeggiò due volte.


Il vecchio fu colto dal panico. Chiaramente non si era mosso, perché il suo corpo si era spostato da solo all’improvviso? Inoltre si era anche dato due schiaffi!


“Non pensarci più. Sono stato io a farlo. Posso controllare il tuo corpo con il pensiero.” Disse Chu Feng. Strinse gli occhi, pieno di desiderio di prendersi gioco di Zhao Yu.

“Cosa?” Zhao Yu si inquietò. ‘<em>Le tecniche spirit di questo moccioso sono davvero così potenti? Può controllare il mio corpo con il pensiero?’</em>


“Vuoi davvero sapere cosa ho intenzione di fare, vero?” Chiese Chu Feng con un sorriso.


Anche se Zhao Yu non poteva parlare, il suo sguardo era rimasto fisso su Chu Feng per tutto il tempo. Sembrava proprio miserabile e pieno di inquietudine e panico.


Pareva che stesse comunicando con lo sguardo: “Chu Feng, cos’hai intenzione di fare? Smettila di prenderti gioco di me e risparmiami per favore.”


Chu Feng sorrise lievemente. Disse: “Non essere così ansioso. Ci vorrà solo ancora un po’ di tempo.”


Mentre parlava, iniziò a creare altre due formazioni interconnesse. Tuttavia, quando finì di costruirle, si trasformarono in due corpi di luce.


Chu Feng posò la prima luce sul suo cuore, l’altra la cacciò nella bocca di Zhao Yu. poi cominciò a formare dei sigilli con le mani e disse: “Fonditi.”


Poi quel corpo di luce si fuse con la bocca e la gola di Zhao Yu.


“Vuoi sapere che intenzioni ho, vero? Ecco, te lo dimostrerò adesso.” Dopo che finì di dire queste parole, all’improvviso Chu Feng disse: “Zhao Yu è un vecchio bastardo.”


Zhao Yu iniziò a sudare freddo.


Queste parole chiaramente erano state dette da Chu Feng, ma la sua bocca non si era mossa affatto.

Era stata la bocca di Zhao Yu a muoversi.


In altre parole, era stato Chu Feng a dirlo, ma era provenuto dalla bocca di Zhao Yu, con la sua voce.


<em>Me**a! Non solo questo piccolo bastardo può controllare i miei movimenti, ma anche la mia voce. Cos’ha intenzione di fare esattamente?!’</em>


Zhao Yu fu colto dal panico. Chu Feng poteva controllare tutto il suo corpo senza nemmeno muoversi, mentre lui non poteva fare nulla. Sembrava che fosse diventato la sua marionetta.

Se Chu Feng avesse usato il suo corpo per provocare qualcuno, gli altri avrebbero pensato sicuramente che fosse stata un'iniziativa di Zhao Yu. Allora avrebbe subìto gravi conseguenze.


Detto questo, anche se Zhao Yu si era reso conto della situazione, non aveva capito fino a che punto.


Dopo che finì di tormentare il vecchio, Chu Feng iniziò a travestirsi. Si mascherò come una persona ferita e legata da una corda speciale. Poi si mise ai piedi di Zhao Yu.

<em>’Ca**o! Cos’ha intenzione di fare esattamente questo piccolo bastardo?!’</em> Zhao Yu non riusciva a capire, ma provava sempre più inquietudine.


Era come una marionetta al momento. Era controllato completamente da Chu Feng.

<em>’Cos’ha intenzione di fare? Perché mi ha fatto sedere qui con una pesca dell’immortalità in mano? Perché si è mascherato come una vittima ferita? Che abbia intenzione di organizzare una messinscena?’</em>


Zhao Yu era riuscito a capire per metà la situazione. Pensava che Chu Feng avrebbe dato spettacolo per qualcuno, ma in realtà il giovane aveva intenzione di mostrarlo a tutti.



