---
title: Capitolo 1976 - Dover uccidere
pubDate: 2024-07-31T16:36:02.245Z
tags:
    - mga
---


“Sarei ridicolo?” Lo zio di Xian Yuyin sussultò. Dalla sua espressione, era evidente che non capiva davvero la situazione.

Solo dopo un momento si rese conto che molto probabilmente doveva essere perché Chu Feng non sapeva quanto erano forti gli elfi dell’Antica Era e così non credeva alle sue minacce.

Così aggiunse: “Chu Feng, non devi sottovalutare noi Elfi dell’Antica Era. La nostra forza supera assolutamente ogni tua immaginazione.”

“Eheh…” Chu Feng rise di nuovo. Poi disse: “Conosco molto bene la forza degli Elfi dell’Antica Era, ma c’è una cosa che sembra che tu non sappia.”

“Co… cosa?” Chiese lo zio di Xian Yuyin con la voce che tremava dalla paura. Si era reso conto che c’era qualcosa di strano, così iniziò a preoccuparsi e a provare inquietudine.

“Ho già agito per conto della montagna del Legno Turchese e mi sono alleato con i tuoi Elfi dell’Antica Era. Inoltre l’allenza è stato qualcosa suggerito personalmente da sua maestà il re degli elfi.” Disse Chu Feng.

“Cosa… cos’hai detto?!” Lo zio di Xian Yuyin si allarmò immediatamente. Era così scioccato che non osava credere alle sue orecchie.

Quando perfino lui si stava comportando in questo modo, le espressioni degli altri divennero ancora più meravigliate.

Chu Feng era davvero entrato in un’alleanza con gli Elfi dell’Antica Era? Inoltre era stato il sovrano degli elfi a suggerirlo?!!!

Davvero? Se fosse vero, sarebbe stato davvero inimmaginabile. Chu Feng stesso era già così potente. Se gli Elfi dell’Antica Era lo avessero difeso, chi avrebbe osato opporsi a lui nella Terra Sacra delle Arti Marziali?

“Inoltre, prima di entrare nel Labirinto della Luce Lunare, ho incontrato il vostro Lord Luokong.”

“Non solo sa che ho ucciso Xian Yuyin, mi ha anche detto che se ti avessi incontrato di nuovo, sarei stato autorizzato ad agire per conto degli Elfi dell’Antica Era e avrei potuto ucciderti.” Disse Chu Feng.

Ciò che Chu Feng aveva detto era la verità. Prima di partire per il Labirinto della Luce Lunare, Lord Luokong aveva menzionato a Chu Feng che non avrebbero badato alla morte di Xian Yuyin. Gli aveva detto di non preoccuparsene.

Inoltre aveva detto che avrebbero assassinato lo zio di Xian Yuyin in futuro.

Questo perché aveva commesso dei crimini e stava fuggendo da loro per anni. Il motivo per cui era ancora vivo era perché il sovrano degli elfi era compassionevole e non aveva provato deliberatamente ad ucciderlo.

Altrimenti, date le loro capacità, come non avrebbero potuto catturarlo? Tuttavia il sovrano degli elfi aveva menzionato personalmente a Lord Luokong che l’importanza di Chu Feng era superiore a quella delle vite degli Elfi dell’Antica Era. Così, ora che lo zio di Xian Yuyin aveva tentato di uccidere Chu Feng, Lord Luokong aveva deciso di eliminarlo.

Visto che Lord Luokong era uno dei Grandi Anziani della sua razza, aveva l’autorità per prendere una decisione del genere.

Chu Feng aveva chiesto personalmente a Lord Luokong se avrebbe potuto uccidere lo zio di Xian Yuyin. La risposta che aveva ricevuto dal Grande Anziano era stata “assolutamente”.

Così, in quel momento, Chu Feng aveva intenzione di eliminare lo zio di Xian Yuyin. Non stava scherzando.

Questo perché Chu Feng voleva dimostrare la sua potenza di fronte alla folla. Voleva lasciare a tutti che non avrebbe risparmiato nessuno che lo avesse attaccato.

“C-che scherzo è questo?! Sei solo un umano, perché la mia razza ti permeetterebbe di uccidermi?!” Disse con tono riluttante lo zio di Xian Yuyin. Tuttavia in realtà era stato colto dal panico.

Primo, aveva percepito un enorme intento omicida dallo sguardo di Chu Feng. Il giovane era determinato ad eliminarlo, sapeva che non sarebbe riuscito a sfuggire dalla sua morte.

Inoltre sapeva anche molto bene della sua posizione. Anche se poteva sembrare un grande Elfo dell’Antica Era, in realtà per la sua razza era colpevole.

Era fuggito da loro per tutto questo tempo. Si poteva dire che non poteva essere più considerato un vero membro degli Elfi dell’Antica Era ormai.

Tuttavia, anche così, non credeva davvero alle parole di Chu Feng. Alla fine era comunque un Elfo dell’Antica Era. Anche se fosse stato catturato, i suoi crimini non sarebbero stati punibili con la morte.

Così cosa rendeva un mero umano degno di ucciderlo? Inoltre la sua razza glielo avrebbe permesso? Come poteva essere vero?

Era stato Chu Feng ad uccidere Xian Yuyin. Molte persone lo avevano visto mentre lo faceva. C’erano prove indiscutibili delle sue malefatte.

Anche se lui aveva commesso dei crimini, Xian Yuyin non lo aveva fatto. Invece era uno delle future colonne portanti della sua razza. Prima della comparsa di Xian Miaomiao, era il più forte della giovane generazione. Inoltre i quattro Grandi Anziani avevano perfino pensato che in futuro Xian Yuyin probabilmente non sarebbe stato inferiore al sovrano degli elfi.

Xian Yuyin era un talento sbalorditivo che gli elfi avevano intenzione di crescere. In effetti aveva aiutato Xian Yuyin a catturare Zhang Tianyi e suo padre perché era sicuro che la sua posizione fosse molto importante. Aveva cercato di aiutarlo per dissuadere gli elfi dall’inseguirlo una volta che il giovane fosse diventato più potente in futuro. Così sarebbe riuscito a recuperare il suo prestigio.

Tuttavia Xian Yuyin era stato ucciso da Chu Feng, un mero umano. Così sarebbe stato già compassionevole se gli Elfi dell’Antica Era non lo avessero ridotto in mille pezzi, come potevano risparmiarlo e anche dargli il permesso di uccidere lo zio di Xian Yuyin?

Lo zio di Xian Yuyin non ci credeva. Anche se fosse stato picchiato a morte, si sarebbe rifiutato di crederci.

“Per quanto mi riguarda, non importa se mi credi o no. Dopotutto insisto ad ucciderti.”

“Puu!”

All’improvviso Chu Feng mosse il Decapitatore delle Spire del Drago. Dopo un bagliore argenteo, iniziò a schizzare del sangue, Chu Feng aveva trapassato il dantian dello zio di Xian Yuyin.

“Woosh!”

Poi il Decapitatore delle Spire del Drago si mosse di nuovo. Brillò un altro lampo e un altro schizzo di sangue formò un arco nell’aria.

Tutti i presenti rimasero completamente sbalorditi. Perfino il loquace Wang Qiang era a bocca spalancata mentre rimaneva pietrificato sul posto.

Lo zio di Xian Yuyin era morto. Non solo Chu Feng lo aveva ucciso, ma lo aveva diviso a metà. Era morto senza nemmeno lasciare dei resti intatti.

La folla guardò Chu Feng in modo diverso. Aveva davvero ucciso lo zio di Xian Yuyin, un Martial Emperor di sesto livello. Che Chu Feng fosse impazzito?

Era davvero troppo audace. Che avesse intenzione di sfidare gli Elfi dell’Antica Era?

Il motivo per cui la folla la pensava in questo modo era perché, come lo zio di Xian Yuyin, non credevano alle sue parole. Pensavano che Chu Feng avesse provocato un enorme disastro uccidendo l’elfo.

“Cosa!!!!”

La folla sussultò. Chu Feng era rimasto impassibile dopo aver ucciso lo zio di Xian Yuyin, sembrava che avesse solo fatto il suo dovere.

La natura di questo giovane era davvero troppo feroce.

“D-dimmi C-Chu Feng, n-n-non sei un po’ tro-troppo audace? È un E-Elfo dell’Antica Era. L’ha-hai davvero ucciso c-così?” Wang Qiang si avvicinò.

“Voleva uccidermi. Perché non posso ucciderlo?” Chiese invece di rispondere Chu Feng.

“S-s-sì, me-meritava di morire. Ma-ma è un Elfo dell’A-Antica Era ed è-è anche un Ma-Martial Emperor di se-sesto livello. La su-sua posizione dovrebbe e-essere piuttosto i-importante.” Disse Wang Qiang.

Chu Feng non rispose immediatamente, invece esaminò i dintorni e scoprì che la folla stava reagendo come Wang Qiang. Le loro espressioni anzi erano ancora più esagerate. Come se stessero suggerendo che fosse ammissibile che lo zio di Xian Yuyin uccidesse Chu Feng ma non il contrario.

“Pensate che non avrei dovuto ucciderlo?” Chiese Chu Feng alla folla.

“Eh…” Nessuno rispose. Anche se gli Elfi dell’Antica Era non dovevano essere provocati, era chiaro che nemmeno Chu Feng fosse qualcuno da sfidare con leggerezza. Così non osarono offenderlo.

“Non dovresti fare quella domanda a noi, ma a te stesso.” Disse l’Anziano Yue Ling con un tono pieno di derisione.


