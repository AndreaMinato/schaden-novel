---
title: Capitolo 1977 - Crisi
pubDate: 2024-07-31T17:36:02.245Z
tags:
    - mga
---


“A me stesso?” Chu Feng sorrise lievemente.

“Amico Chu Feng, non dirò molto e ti darò solo qualche consiglio. Prima di agire, dovresti considerare la gravità della situazione. Dovresti renderti conto dei tuoi limiti.” Aggiunse l’Anziano Yue Ling.

Dopo aver detto questo, molti degli Anziani del palazzo della Legge Celeste cominciarono ad annuire ed esprimere la loro approvazione. Gli altri divennero silenziosi. Tuttavia Chu Feng intuì che probabilmente la pensavano allo stesso modo.

“Anche se appartengo alla giovane generazione, non sono in balia degli altri. Non permetterò che qualcuno si approfitti di me, così non la lascerò passare liscia a chi prova ad uccidermi, non importa chi è.”

Mentre parlava, Chu Feng cominciò ad emanare un’aura gelida. La temperatura della regione calò di diversi gradi in un istante.

Inoltre, visto che aveva ancora l’Armatura e le Ali del Fulmine attivi, era un’aura non solo fredda, ma anche estremamente spaventosa.

Figuriamoci gli altri, perfino l’Anziano Yue Ling che era un Martial Emperor di sesto livello si accigliò di fronte alla sua aura.

In quel momento ebbe la sensazione di essere stato svegliato bruscamente, se lo zio di Xian Yuyin non poteva competere con Chu Feng, naturalmente nemmeno lui avrebbe potuto.

Visto che perfino l’Anziano Yue Ling era così nervoso, gli altri cominciarono a sudare freddo. Si erano resi tutti conto di quanto era terrificante Chu Feng.

Prima avevano solo badato a quanto era potente il supporto di Xian Yuyin e si erano dimenticati quanto era formidabile questo giovane. Chu Feng non era un talento ordinario, era capace di uccidere un Martial Emperor di sesto livello.

Così, dopo aver percepito l’aura gelida di Chu Feng, perfino l’Anziano Yue Ling non osò dire un’altra parola.

“In realtà, so che anche gli altri pensano che non avrei dovuto uccidere lo zio di Xian Yuyin. Ma è solo perché pensate che gli elfi dell’Antica Era non siano da sottovalutare.”

“Ma questo significa che credete che abbia mentito quando vi ho parlato dell’alleanza con gli elfi e di come Lord Luokong in persona mi abbia dato il permesso di ucciderlo.” Chu Feng scorse con lo sguardo la folla.

Stavolta nessuno osò alzare gli occhi. Anche se lo stavano pensando, non erano abbastanza audaci da ammetterlo.

“I fatti parlano più delle parole. Lo vedrete in futuro se ho mentito o no.” Disse Chu Feng.

La folla sussultò. Non sembrava che il giovane stesse mentendo, che avesse detto la veirtà? Sarebbe stato davvero spaventoso.

In quel momento la folla lo guardò con paura e un tipo di emozione completamente diversa. Perfino i vecchi mostri esperti che stavano per morire rivelarono espressioni del genere.

Provavano un nuovo livello di rispetto nei confronti di Chu Feng.

Dopo aver detto questo, Chu Feng non prestò più attenzione alla folla, invece raccolse il Sacchetto Cosmo dello zio di Xian Yuyin e il suo armamento imperiale.

Erano tutti oggetti che appartenevano agli elfi dell’Antica Era. Anche se non aveva intenzione di tenerli, non poteva ignorarli, voleva restituirli agli elfi.

Chu Feng raccolse anche il cadavere dello zio di Xian Yuyin. Era comunque un elfo dell’Antica Era, così avrebbe restituito anche quello.

Se gli elfi dell’Antica Era avessero dato il permesso di disporre del cadavere come voleva, naturalmente sarebbe stato ancora meglio. Lo zio di Xian Yuyin era un Martial Emperor di sesto livello e così l’Energia Primaria che conteneva era abbastanza decente. Così Chu Feng avrebbe aspettato che Ovetto si risvegliasse e le avrebbe dato la sua Energia Primaria.

In breve, il suo cadavere era molto utile e prezioso.

L’ìAnziano Huang Guan del palazzo degli Inferi si avvicinò a Chu Feng e indicò il suo Armamento Imperiale: “Amico Chu Feng, che sia il leggendario Decapitatore delle Spire del Drago?”

Lo aveva fatto per allentare la tensione e anche perché era davvero curioso.

“Senior, a dire la verità, è proprio l’Armamento Imperiale dell’Imperatore delle Bestie, il Decapitatore delle Spire del Drago.” Chu Feng annuì.

La folla cambiò espressione sentendo queste parole.

“Sss…” Perfino l’Anziano Huang Guan non riuscì a contenersi dal sussultare. Poi chiese: “Amico Chu Feng, sei il successore dell’Imperatore delle Bestie?”

“No, sono solo riuscito ad ottenere il Decapitatore delle Spire del Drago.” Spiegò il giovane.

Yue Ling, che provava già invidia, quasi vomitò sangue.

Aveva chiaramente ottenuto l’Armamento Imperiale dell’Imperatore delle Bestie, eppure diceva ancora di non essere il suo successore?

Inoltre aveva detto “solo” per descrivere un Armamento Imperiale. Questo faceva provare troppa rabbia a Yue Ling, che non possedeva nemmeno un Armamento Imperiale ordinario.

“Amico Chu Feng, non solo hai un talento eccezionale, ma sei anche molto fortunato. Da come la vedo, sarai sicuramente il prossimo Signore della Terra Sacra delle Arti Marziali.” Disse l’Anziano Huang Guan.

“Q-q-questo n-non è c-certo.” Ribatté Wang Qiang, poi disse con un’espressione estremamente sicura. “A-a-anche se C-Chu Feng è il mio b-buon fratello, il s-signore di quest’era sa-sarò io, Wang Qiang.”

La folla sibilò, alcuni iniziarono perfino a ridicolizzarlo per la sua spudoratezza.

“N-non ca-capite nulla e non po-potete giudicare. N-non importa, s-sono comunque il su-successore dell’Imperatore Chi.” Disse Wang Qiang.

“Chi stai cercando di ingannare?” La folla non ci credeva.

Wang Qiang sospirò: “I f-fatti parlano più delle pa-parole. Lo ve-vedrete in f-futuro se ho m-mentito o no.” Aveva usato la stessa frase di Chu Feng.

Tuttavia, Chu Feng prima lo aveva detto con sicurezza ed emanando un’aura tirannica. Aveva fatto provare profonda venerazione e paura alla folla.

Wang Qiang invece fece ridere fragorosamente la gente. Dovevano ammettere che, anche se era spudorato, era comunque divertente.

“Rumble!!”

Mentre la folla stava ridendo e litigando con Wang Qiang, la porta che dava accesso a questa regione si chiuse all’improvviso.

La gente rimase sbalordita e confusa.

Chu Feng iniziò ad accigliarsi.

La porta era rimasta aperta per tutto il tempo e sempre più persone erano arrivate qui. Al momento c’era più di una decina di milioni di esperti qui.

Ora però si era chiusa all’improvviso, qualcosa doveva essere andato storto. Probabilmente qualcuno stava controllando la porta e doveva essere un membro della Sala Oscura.

All’improvviso qualcuno indicò Wang Qiang e disse: “Guarda, vediamo come continuerai a vantarti, perfino la porta si è chiusa a causa delle tue vanterie spudorate.”

“Ahahahah!!” La folla scoppiò a ridere.

All’improvviso Chu Feng disse: “Ora non è il momento di ridere. Molto probabilmente verremo attaccati.”

La folla si tese subito. Il tono di Chu Feng era estremamente serio.

La gente però era confusa, perché sarebbero stati attaccati così dal nulla?

L’Anziano Huang Guan chiese: “Amico Chu Feng, cosa intendi dire?”

“Vi chiederò prima questo. Avete sentito parlare della Sala Oscura?” Chiese Chu Feng.


