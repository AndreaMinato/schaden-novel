---
title: Capitolo 1979 - Il significato di fratello
pubDate: 2024-07-31T19:36:02.245Z
tags:
    - mga
---


“Molto bene. Ringrazio tutti gli amici che credono in me. Dato che credete in me, garantirò assolutamente la vostra sicurezza.” Disse Chu Feng alle persone entrate nel settimo percorso..

Poi si girò verso l’Anziano Huang Guan e Wang Qiang. “Per favore, portate fuori queste persone per me. Devono solo passare dalla stessa via da cui sono entrato. Anche se il settimo percorso emana un’aura estremamente pericolosa, in realtà è completamente sicuro.”

“Amico Chu Feng, non hai intenzione di andartene con noi?” Chiese l’Anziano Huang Guan.

“Anche se non mi credono, non posso ignorarli e lasciarli morire.” Disse Chu Feng.

“Ma se quella formazione offensiva esiste davvero, sarebbe inutile anche se rimanessi.” Ribatté l’Anziano Huang Guan.

“Ho un altro modo per gestirla. Solo che non oso garantire che funzionerà per certo. Tuttavia devo comunque fare un tentativo.” Disse Chu Feng.

“Chu-Chu Feng, non t-ti-ti hanno cre-creduto. N-non c’è un a-antidoto per la loro stu-stupidità. A-anche se morissero, s-sarebbe solo ciò che me-meritano.”

“Do-dovresti solo la-lasciarli morire. Pe-perché perdere tempo co-con loro?” Disse Wang Qiang. Lo aveva detto ad alta voce apposta per insultare chi aveva deciso di rimanere.

Chi aveva deciso di rimanere rivelò espressioni molto scontente. Pensavano anche loro di aver deluso Chu Feng rifiutandosi di ascoltarlo, ma non potevano farci nulla visto che non volevano tornare a mani vuote. Dopotutto avevano i loro desideri egoisti.

“Non importa se non mi credono, ma non posso assolutamente abbandonarli. Questo perché è mia responsabilità.” Disse Chu Feng con un sorriso. Non era arrabbiato. Sembrava che l’avesse previsto.

Notando la reazione di Chu Feng, la folla si vergognò ancora di più…

“Responsabilità? Ridicolo. Chiaramente sei stato colto con le mani nel sacco da me. Per questo hai deciso di rimanere invece che andartene. Non sei ancora disposto a separarti dai tesori qui.”

“Non fatevi ingannare da Chu Feng.” L’Anziano Yue Ling continuò a seminare dissenso.

“Zzzzzz!”

Subito dopo, brillò un lampo nell’aria. Come un fantasma, Chu Feng apparì di fronte all’Anziano Yue Ling, coperto da saette visto che aveva attivato l’armatura e le ali del fulmine.

Non solo, il giovane emanava una forza opprimente che fece arretrare ripetutamente l’Anziano Yue Ling.

Percependo il suo intento omicida, l’Anziano Yue Ling mosse il palmo e tirò fuori un Armamento Imperiale Incompleto. Aveva intenzione di cogliere l’iniziativa colpendo per primo, così lanciò un attacco contro Chu Feng.

“Woosh!!”

“Clank!!”

Tuttavia, subito dopo che l’Anziano Yue Ling sollevò il suo Armamento Imperiale Incompleto, brillò una luce argentea. Il Decapitatore delle Spire del Drago di Chu Feng aveva tagliato a metà la sua arma. I pezzi dell’Armamento Imperiale Incompleto volarono via rapidamente e caddero a terra.

All’improvviso l’Anziano Yue Ling si illividì. Rimase stordito e pietrificato sul posto. Era completamente immobile, sudando freddo.

Dallo scontro di prima, aveva capito quanto era enorme il divario tra lui e Chu Feng. Se il giovane avesse voluto ucciderlo, sarebbe morto sicuramente. Non aveva la forza di resistergli.

“Impudente! Osi comportarti in modo così scortese nei confronti del Lord Anziano! Hai intenzione di provocare il nostro palazzo della Legge Celeste?!” La folla del palazzo brandì subito le armi e le puntò verso Chu Feng.

“E anche se fosse?” Disse con tono freddo Chu Feng mentre scorgeva la gente con lo sguardo.

I membri del palazzo della Legge Celeste cominciarono ad indietreggiare. In effetti, molti di loro iniziarono perfino a tremare, sudore freddo colava per i loro volti. Alcuni erano così terrorizzati che caddero all’indietro sul loro posteriore con fare paralizzato.

Intento omicida. Si sentivano ridicoli di fronte all’intenso intento omicida di Chu Feng.

Quando nemmeno il più potente Anziano Yue Ling poteva competere con Chu Feng, cos’altro potevano fare? Sarebbe stato solo un suicidio se avessero attaccato Chu Feng.

Dopotutto sapevano anche loro che di fronte ad un vero esperto non avrebbero potuto fare nulla.

“Chu Feng, se mi ucciderai, dimostrerebbe che hai la coscienza sporca. Anche se morissi, il nostro palazzo della Legge Celeste non te la farebbe passare liscia.” L’Anziano Yue Ling lo minacciò.

“Credi che non oserei ucciderti?” Chu Feng mantenne un’espressione impassibile. Non aveva la minima paura. Allo stesso tempo il suo Decapitatore delle Spire del Drago si avvicinò sempre di più al vecchio.

“Tu, tu, tu…” L’Anziano Yue Ling divenne così nervoso da non riuscire a parlare in modo appropriato. In quel momento il suo intero corpo era fradicio di sudore. Aveva proprio paura della morte.

“Se avessi voluto ucciderti, potrei farlo facilmente con un solo fendente. Tuttavia non lo farò perché farlo mi sporcherebbe solo le mani.”

“Per quanto riguarda ciò che abbiamo detto, la verità verrà a galla e vedremo chi sta dicendo la verità e chi sta mentendo. Visto che ho la coscienza pulita, non ho paura di aspettare.”

Dopo aver detto questo, Chu Feng ritrasse il Decapitatore delle Spire del Drago, si avvicinò al Pesco dell’Immortalità e poi si sedette a gambe incrociate per poi chiudere gli occhi.

Per quanto riguardava l’Anziano Yue Ling, stava ansimando e cominci ad asciugarsi il sudore dalla fronte. Aveva la sensazione di essere appena scappato dalle porte dell’inferno. Tuttavia in quel momento era estremamente esausto e sull’orlo del collasso.

“Putt!”

All’improvviso Chu Feng aprì gli occhi perché qualcuno si era seduto accanto a lui. Scoprì che Wang Qiang stava sorridendo tutto denti come uno sciocco.

Un’alitata dall’odore sgradevole assalì la sua faccia.

“Perché sei tornato?”

“N-non t-torni indietro. Così n-nemmeno io lo f-farò. D-dopotutto s-siamo fratelli.” Disse con un sorriso Wang Qiang.

Sentendo queste parole, anche Chu Feng iniziò a sorridere. Non disse nulla, solo la menzione della parola “fratelli” di Wang Qiang era sufficiente per lui.

Cosa intendeva con fratelli? Un fratello era disposto a superare prove e tribolazioni insieme a te durante un momento critico!!!

“Anche io rimarrò qui.” Anche l’Anziano Huang Guan del palazzo degli Inferi era tornato indietro, portando con sé parte del suo seguito. Si sedettero tutti attorno a Chu Feng.

Alla fine erano tornati tutti, ma si erano seduti accanto a Chu Feng come i membri del palazzo degli Inferi.

Presto la porta del settimo percorso si chiuse. In quel momento la folla rimasta in questo posto si era separata in due gruppi.

Il primo era composto da persone che credevano in Chu Feng, l’altro era chi era stato diffidente nei suoi confronti.

Questo fece vergognare ancora di più chi non aveva mostrato fiducia nei confronti del giovane.

“Se pensate che ci siano tesori qui, potete andare avanti e cercare. Non c’è bisogno di trattenersi così.” Disse con un sorriso l’Anziano Huan Guan. Non poteva continuare a guardarli così e quindi decise di ridicolizzarli.

All’improvviso un vecchio dai capelli bianchi disse: “Amico Chu Feng, se hai detto la verità, mi inginocchierò di fronte a te e ammetterò i miei errori prima di morire.”

La faccia del vecchio era coperta di cicatrici. Sulla sua schiena c’era una grossa lama avvolta da tessuto, si chiamava Lama delle Nevi. Era un Armamento Imperiale Incompleto che l’anziano aveva padroneggiato con fare superbo.

Era conosciuto come Demone Folle della Lama delle Nevi, era un Martial Emperor di sesto livello, un vecchio mostro.

Era ancora più famoso degli Anziani Yue Ling e Huang Guan. Possedeva molto prestigio, ma… stava per morire.

Molti altri cominciarono a scusarsi con Chu Feng.

All’inizio furono solo vecchi mostri a scusarsi, ma dopo, quasi metà delle decine di milioni di persone fecero lo stesso.

“Anziano Yue Ling, visto che sei la persona che ha diffidato di più in assoluto di Chu Feng, dovresti scusarti, no?” Disse l’Anziano Huang Guan.

“Sicuro, lo farò. Se ho accusato ingiustamente Chu Feng, lo compenserò di conseguenza.” Giurò il vecchio. Anche se lo aveva detto con riluttanza, in realtà stava ammettendo la sconfitta.

Non osò non farlo. Quando Chu Feng lo aveva attaccato prima, si era reso conto del divario che c’era tra di loro. Temeva proprio che il giovane lo avrebbe ucciso.

“Ahah…” Chu Feng ridacchiò sentendo queste parole.

L’Anziano Yue Ling si asciugò il sudore freddo e poi chiese: “Perché stai ridendo?” In quel momento era proprio terrorizzato da lui.

“Compenso? Che sorta di compenso potresti dare? Sei capace di tirare fuori qualcosa di più prezioso di questo?” Chu Feng alzò il Decapitatore delle Spire del Drago.

“Io…” L’Anziano Yue Ling rimase senza parole.

“S-se hai a-accusato ingiustamente Chu-Chu Feng, do-dovresti scu-scusarti suicidandoti.” Interruppe Wang qiang.

“Cosa?” L’Anziano Yue Ling si tese e la sua espressione cambiò.

“N-non osi farlo? In ta-tal caso, significa che ha-hai la coscienza sporca. Stai a-ammettendo indirettamente di a-aver accusato ingiustamente C-Chu Feng.” Disse Wang Qiang.

Gli sguardi di oltre dieci milioni di individui si volsero verso l’Anziano Yue Ling. Molti di essi erano incredibilmente freddi.

Il motivo per cui la folla provava vergogna era tutto per via dell’Anziano Yue Ling. Se il vecchio aveva davvero accusato ingiustamente Chu Feng, lo avrebbero fatto a pezzi sul posto.

Di fronte a questa sorta di oppressione, all’Anziano Yue Ling si rizzarono i capelli. Pieno di terrore, poté solo farsi coraggio: “Se ciò che ha detto l’amico Chu Feng è vero, mi suiciderò sul posto. Compenserò Chu Feng con la mia morte.”

“Rumble!”

Subito dopo, l’area iniziò a tremare violentemente.

Le mura attorno cominciarono ad emettere raggi rossi che si intrecciarono e formarono una rete.

In quel momento, le espressioni di tutti a parte quella di Chu Feng cambiarono.

Questo perché avevano percepito un intento omicida fatale dalla rete cremisi.


