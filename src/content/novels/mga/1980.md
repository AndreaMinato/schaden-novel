---
title: Capitolo 1980 - Distruggere la formazione offensiva
pubDate: 2024-08-13T02:13:16.573Z
tags:
    - mga
---




“Una formazione offensiva, che sia la formazione offensiva?”


In quel momento la folla fu colta dal panico. Questo perché la rete emetteva intento omicida e una luce cremisi.


Erano in trappola.


“Amico Chu Feng, sembra che mi sia sbagliato. Mi scuserò subito.” Disse il Demone Folle della Lama delle Nevi con l’intenzione di inginocchiarsi.


“Paa!”


Tuttavia, prima che potesse farlo, Chu Feng arrivò di fronte a lui e lo aiutò a rialzarsi, impedendogli di inginocchiarsi.


“Senior Lama delle Nevi, non c’è bisogno. Ho detto che avevo un altro metodo.” Disse Chu Feng.

“Un altro metodo?” Il Demone Folle della Lama delle Nevi e il resto della folla rivelò espressioni contente.


Potevano tutti sentire la forza della formazione offensiva. Se la rete cremisi li avesse avvolti, sarebbero stati uccisi sicuramente.


In origine, pensavano tutti che avrebbero perso la vita qui e provavano rimorso per non essersi fidati di Chu Feng. Tuttavia, sorprendentemente, il giovane aveva detto di avere un altro metodo per salvarli. Inoltre non sembrava che stesse scherzando.


Così la folla si sentì come se avesse visto l’alba della vita in un posto pieno di morte assoluta. Tutti rivolsero gli occhi verso Chu Feng, pieni di anticipazione. Oltre dieci milioni di persone avevano riposto le loro vite nelle sue mani.


In effetti non avevano altra scelta se non credere in lui.


“Woosh, woosh, woosh!!”


Le mani di Chu Feng iniziarono a muoversi rapidamente. Poi unì i palmi e gridò: “Apriti!”


“Buzz!!”


In un istante, luce dorata riempì il terreno sotto i piedi della folla. Una barriera difensiva dorata si formò rapidamente e avvolse la folla.


“Grandioso! Siamo salvi!!!”


La folla si riempì di gioia quando vide la barriera. Questo perché l’aura spaventosa della formazione offensiva era scomparsa in un attimo. Significava che la barriera era utile.


“Così avevi già creato una formazione Spirit qui.” Disse l’Anziano Huang Guan. Anche lui era uno Sciamano. Anche se non era uno Sciamano di alto livello, poteva comunque capire che Chu Feng l’aveva preparata non molto tempo fa.

“Sei davvero incredibile. Sei il nostro salvatore!” La folla iniziò ad esprimere la sua gratitudine a CHu Feng.


“Mentre la mia formazione può resistere temporaneamente, non può farlo per sempre. Se volete scappare sani e salvi da qui, dobbiamo distruggere quella formazione offensiva.” Disse Chu Feng.


“Distruggerla?” Sentendo queste parole, la folla iniziò ad accigliarsi. La formazione offensiva era davvero spaventosa. Era già inimmaginabile che Chu Feng fosse riuscito a fermarla. Avrebbero potuto davvero distruggerla?


Nel momento in cui tutti iniziarono ad esprimere dei dubbi, Chu Feng tornò a muovere rapidamente le mani. Poi una sconfinata luce dorata iniziò ad apparire fuori dalla barriera difensiva.


Il bagliore non formò un’altra barriera difensiva, si trasformò in lame che cominciarono a colpire l’enorme rete rossa.

“Clank, clank , clank, clank, clank!!”


La formazione Spirit di Chu Feng si scontrò la rete assassina.

“Cielo! L’amico Chu Feng è incredibile!” La folla si riempì di nuovo di gioia. Non si aspettava che le tecniche Spirit del giovane fossero così potenti e che potesse trapassare l’antica formazione offensiva.


Detto questo, la formazione offensiva era ancora più potente di quanto aveva previsto Chu Feng. Inoltre, visto che aveva esaurito molta energia per creare le due grandi formazioni, al momento non gli rimaneva abbastanza potere Spirit.

Se avesse contato solo sulle sue forze, non sarebbe riuscito a trapassare la formazione offensiva in breve tempo.


Immpotente, Chu Feng finì con l’aprire il Sacchetto Cosmo e cominciò a raffinare pietre del Marchio del Drago. Stava usando la loro energia per aumentare la forza delle sue tecniche, in modo da poter contendere con la formazione offensiva.


In effetti, dopo che le utilizzò, la sua formazione si potenziò e cominciò a distruggere l’enorme rete cremisi. Comunque, anche così, Chu Feng riuscì solo a danneggiarla lievemente e non ad eliminarla.


Chu Feng cominciò a preoccuparsi e a sudare profusamente. In effetti le sue labbra diventarono perfino blu. Anche se aveva utilizzato le pietre del Marchio del Drago, il suo consumo di potere Spirit era comunque enorme.


Chu Feng voleva distruggere la formazione offensiva il più velocemente possibile. Questo perché aveva sentito che doveva essere accaduto qualcosa al gruppo degli elfi dell’Antica Era.


Doveva occuparsi velocemente del problema quaggiù e andare ad aiutare gli elfi dell’Antica Era.


Tuttavia, di questo passo, non solo non sarebbe riuscito ad uscire da qui, ma sarebbe morto insieme agli altri.


Vedendo quanto era esausto Chu Feng, la folla cominciò ad addolorarsi.


Solo loro potevano capire quanta gratitudine provavano.


Proprio in quel momento, Wang Qiang chiese: “C-Chu Feng, n-non funzionerà. Pu-puoi creare un altro nu-nucleo della formazione così che po-possa aiutarti?”


“Nessuno che non sia uno Sciamano dal Marchio del Drago può aiutarmi.” Disse Chu Feng.

“Eheheh…” Wang Qiang rise compiaciuto. Girò il palmo e una scia di energia dorata fluttuò come un piccolo serpente.


Non solo Chu Feng, tutti gli altri presenti rimasero scioccati. Ciò che aveva rivelato Wang Qiang non era ordinario potere Spirit.


Anche Wang Qiang era uno Sciamano dal Marchio del Drago.

“Ahah, grandioso.” Chu Feng si riempì di gioia, aveva proprio bisogno d’aiuto al momento.


Così creò un altro nucleo della formazione accanto a lui, poi disse: “Riversaci potere Spirit. Potrai aiutarmi così.”

“N-nessun problema.” Mentre parlava, Wang Qiang saltò nel nucleo della formazione e iniziò a riversarci energia.


Quando il potere Spirit di Wang Qiang entrò nel nucleo della formazione, Chu Feng sussultò.


Aveva la sensazione che un enorme potere lo stesse spingendo da dietro, come una grossa mano vigorosa.


Sapeva che era una sensazione causata dal potere Spirit di Wang Qiang, era così potente da essere pari al suo.


Con l’aiuto di Wang Qiang, Chu Feng era certo di poter distruggere la formazione offensiva.


In effetti, la forza della formazione Spirit di Chu Feng aumentò di netto in un istante. Le lame dorate divennero ancora più feroci. Iniziarono a spaccare la formazione offensiva su larga scala. Alla fine la eliminarono completamente.


Chu Feng e Wang Qiang ci erano riusciti.

“Ce l’hanno fatta?”


La folla non osò credere ai suoi occhi.


Dopotutto era una formazione offensiva del Labirinto della Luce Lunare. Chu Feng era davvero riuscito a distruggerla?


Le tecniche Spirit di Chu Feng erano davvero così potenti?

