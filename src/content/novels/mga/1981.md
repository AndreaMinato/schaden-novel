---
title: Capitolo 1981 - Morte Ben Meritata
pubDate: 2024-08-13T03:13:16.573Z
tags:
    - mga
---




“Siamo al sicuro adesso.” Disse Chu Feng dopo aver percepito l’incredulità della folla.


Rimosse la barriera difensiva che aveva creato e poi riaprì la porta che conduceva al settimo percorso.


“Wooahhh!!!!”


Vedendo che la settima via si era riaperta, che Chu Feng era rimasto illeso e che non si sentiva più l’aura spaventosa della formazione assassina, la folla si riempì di gioia.


Capirono che la formazione era stata davvero distrutta. Anche se erano in molti, furono estremamente veloci. In un batter d’occhio, i dodici milioni di coltivatori entrarono nel settimo percorso.


“Lunga vita a Chu Feng, lunga vita a Chu Feng!!!”


Entusiaste, alcune persone cominciarono a gridare il suo nome. In seguito, sempre più persone iniziarono ad acclamarlo, anche membri della generazione più vecchia.


Il nome di Chu Feng risuonò nel settimo percorso come il fragore di un tuono.


All’improvviso, il Demone Folle della Lama delle Nevi indicò una persona e gridò: “Ehi, Yue Ling, hai ancora la faccia di entrare qui? Ti sei dimenticato di cos’hai detto prima?” La sua voce era così forte che sovrastò il coro della gente.


La folla notò che in effetti anche i membri del palazzo della Legge Celeste erano entrati nel settimo percorso e la persona che li stava guidando era proprio l’Anziano Yue Ling che li aveva accusati ingiustamente.


In quel momento, la folla non solo lo stava guardando freddamente, ma anche con intento assassino.


Era proprio per via di questo vecchio che aveva seminato dissenso che erano stati quasi uccisi. Se non fosse stato per Chu Feng, a quest’ora sarebbero stati tutti ridotti in cadaveri mutilati.


Così la gente era estremamente ostile nei confronti di questo Anziano Yue Ling.


“Amico Chu Feng, ero nel torto. Per favore, spero che avrai la magnanimità di un grande uomo e mi perdoni stavolta.” Disse l’Anziano Yue Ling con fare molto imbarazzato.


Anche se era consapevole del suo comportamento indegno, non voleva proprio morire. Così poteva solo gettare via la sua reputazione e umiliarsi.


“Ahah…” Tuttavia Chu Feng si limitò a ridere lievemente sentendo questa scusa e non si disturbò nemmeno a rispondere.


Questo perché sapeva che l’Anziano Yue Ling sarebbe perito sicuramente oggi visto che aveva fatto infuriare tutti qui.


Chu Feng non voleva intervenire, desiderava vedere come Yue Ling sarebbe stato inseguito e ucciso dalla folla.


“Yue Ling, ti sei dimenticato di ciò che hai detto prima? Hai detto che se avessi accusato ingiustamente Chu Feng, ti saresti scusato suicidandoti.” Disse il Demone Folle della Lama delle Nevi.


“Giusto. Sei comunque un Anziano della direzione del palazzo della Legge Celeste. Non ti rimangerai la parola, vero?” Aggiunse l’Anziano Huang Guan.


Dopodiché, sempre più persone cominciarono a criticare l’Anziano Yue Ling. Alla fine, perfino molti membri della generazione più giovane iniziarono ad insultarlo. Come aveva previsto Chu Feng, la folla se la stava prendendo con Yue Ling.


“Discepoli insolenti! Chi credete di essere per osare criticare il nostro Lord Anziano?!” I membri del palazzo della Legge Celeste non riuscirono più a trattenersi.


Un conto era che fossero figure importanti a stare criticando l’Anziano Yue Ling. Un altro era permettere che dei giovani si comportassero in modo così atroce nei confronti del loro palazzo della Legge Celeste.

“Snap!”


Subito dopo che il vecchio del palazzo della Legge Celeste rimproverò la giovane generazione, brillò all’improvviso una luce fredda. Mentre il sangue vorticava nell’aria, l’anziano fu tagliato a metà.

“Demone Folle della Lama delle Nevi , t-t-tu…” Un altro anziano del palazzo della Legge Celeste indicò il Demone Folle della Lama delle Nevi ad occhi spalancati.


All’inizio voleva rimproverarlo, ma all’improvviso si era ammutolito. Questo perché il Demone Folle della Lama delle Nevi stava emanando un enorme intento omicida adesso ed era terrificante. Il vecchio temeva che sarebbe stato ucciso anche lui.


“Palazzo della Legge Celeste, non disturbarti a minacciarmi. Se temessi la morte, non avrei ucciso il vostro anziano.”


“Visto che l’amico Chu Feng mi ha salvato, è un mio benefattore. Prima Yue Ling ha accusato ingiustamente l’amico Chu Feng. Non ignorerò questo insulto. Oggi… se Yue Ling si suiciderà, la questione sarà sistemata. Ma se non lo farà, lo eliminerò personalmente. Non solo, farò sì che tutti i membri del palazzo della Legge Celeste lo accompagnino.” Disse con ferocia il Demone Folle della Lama delle Nevi.


Sentendo queste parole, la folla del palazzo della Legge Celeste divenne estremamente nervosa. Molti impallidirono e tremarono di paura.


Il Demone Folle della Lama delle Nevi aveva sempre mantenuto la parola data. Dato che lo aveva detto, era chiaro che fosse pronto a farlo.


Nessuno osò più difendere l’Anziano Yue Ling, in effetti i membri del palazzo della Legge Celeste cominciarono perfino a dire: “Lord Anziano, anche se non dovremmo dire parole del genere perché siamo i suoi sottoposti, rimane il fatto che è un Anziano della direzione. Così dovrebbe fare ciò che ha promesso. Altrimenti macchierà la reputazione del nostro palazzo.”


“Bastardo insolente!!!” L’Anziano Yue Ling quasi vomitò sangue per la rabbia. Macchiare la reputazione del palazzo della Legge Celeste? Era chiaro che temevano di venire coinvolti e volevano che si suicidasse per questo.

“Bene, bene, bene, siete proprio fedeli seguaci.” L’Anziano Yue Ling indicò la gente del palazzo della Legge Celeste con una mano tremante. Non si aspettava proprio che, durante questo momento critico, i suoi sottoposti avrebbero voluto che morisse.


Tuttavia alla fine non li attaccò. Dopotutto era stato lui a dire che si sarebbe suicidato. Inoltre sapeva che probabilmente non sarebbe potuto uscire vivo dal labirinto della Luce Lunare.


Anche così però era comunque riluttante. Era pieno di amarezza per il fatto che sarebbe stato costretto a morire a causa di Chu Feng, un membro della generazione più giovane.

Così, rivolse uno sguardo feroce verso Chu Feng, lo indicò e disse: “Chu Feng… ricorda, sono stato perseguito fino alla morte da te. Non te la farò passare liscia nemmeno se diventassi un fantasma.”


“Sicuro, aspetterò che tu venga a cercarmi.” Chu Feng sorrise con sdegno di fronte a questa minaccia.


L’espressione di Yue Ling cambiò immediatamente. Era come se si fosse destato da un sogno.


Anche se fosse diventato un fantasma, non poteva competere con Chu Feng nemmeno da vivo, come avrebbe potuto vendicarsi?


Chu Feng era uno Sciamano dal Marchio del Drago. Gli Sciamani generalmente erano la nemesi di spiriti malvagi e altre entità simili.


Chu Feng poteva perfino distruggere la formazione offensiva del labirinto della Luce Lunare. Era sufficiente a dimostrare quanto erano potenti le sue tecniche Spirit. Così, anche se avesse cercato Chu Feng dopo essere diventato un fantasma, sarebbe stato solo destinato a venire tormentato dal giovane.


In quel momento si sentì ridicolo. Iniziò a provare rimpianto. Pensò che non avrebbe dovuto provare a mettere in difficoltà Chu Feng. Se non l’avesse fatto, non sarebbe stato ridotto in queste condizioni da Chu Feng.

All’improvviso Yue Ling sospirò. “È il fato.” Dopo aver detto questo, esplose. Si era suicidato.


Questo Anziano della direzione del palazzo della Legge Celeste era morto. Era stato perseguito fino alla morte dalla folla.


Anche se era stata la gente a farlo, tutti sapevano bene che la sua morte era stata opera di Chu Feng.


Tuttavia, a parte i membri del palazzo della Legge Celeste, nessuno provò compassione per lui. Per loro se l’era meritato.

