---
title: Capitolo 1982 - Offrire aiuto nel momento del bisogno
pubDate: 2024-07-31T22:36:02.247Z
tags:
    - mga
---


<em>Il titolo 雪中送炭 letteralmente sarebbe “mandare carbone quando nevica”.</em>

Anche se Yue Ling si era suicidato, il Demone Folle della Lama delle Nevi era comunque arrabbiato. Poi gridò: “Rifiuti del palazzo della Legge Immortale, sparite immediatamente dalla mia vista. Mi disgusta solo guardarvi!”

Come avrebbe osato rimanere qui la gente del palazzo della Legge Celeste? Simili a ratti, scapparono subito con la coda tra le gambe.

Nessuno provava compassione per persone così arroganti e orgogliose. Anzi, così avevano sfogato la loro rabbia, pensavano tutti che se lo meritassero.

“Putt!”

Dopo che la folla del palazzo della Legge Celeste se ne andò, il Demone Folle della Lama delle Nevi si girò e si inginocchiò di fronte a Chu Feng. Disse: “Anche se è stato Yue Ling ad istigarci ad accusarti ingiustamente, anche io l’ho fatto. Così mi devo scusare con te.”

“Chu Feng, per favore perdonaci.” Anche i dodici milioni di presenti si chinarono su un ginocchio e si scusarono.

In quel momento Chu Feng sentì calore al cuore. Anche se queste persone erano davvero in debito con lui, lo considerava un fraintendimento perdonabile. Il fatto che ora fossero grati nei suoi confronti significava che la loro natura non era malvagia.

“Alzatevi, presto. Anche se al momento siamo al sicuro, non si può dire necessariamente lo stesso per gli elfi dell’Antica Era.” Disse Chu Feng.

“Gli elfi dell’Antica Era? Cosa sta succedendo?” Chiesero l’Anziano Huang Guan e gli altri.

“Se la formazione offensiva si è attivata significa che la Sala Oscura si è infiltrata nel labirinto della Luce Lunare. Anche gli elfi dell’Antica Era sono entrati, solo che non hanno usato la stessa entrata che abbiamo usato noi.”

“Ora probabilmente gli elfi stanno combattendo contro la gente della Sala Oscura. Lo stanno facendo per proteggere la nostra sicurezza.”

“Così vorrei chiedere a tutti i membri della vecchia generazione che sono Martial Emperor se sareste disposti ad accompagnarmi a combattere contro la gente della Sala Oscura.” Chiese Chu Feng.

“Sicuramente!!!” Il Demone Folle della Lama delle Nevi e diversi vecchi mostri furono i primi a rispondere.

Poco dopo, anche l’Anziano Huang Guan e gli esperti del palazzo degli Inferi risposero alla chiamata, insieme alle Bestie Mostruose.

La richiesta di Chu Feng era stata accettata in massa. Alla fine, praticamente tutti i Martial Emperor presenti decisero di accompagnarlo a combattere contro i membri della Sala Oscura.

Vedendo le braccia alzate e le voci tonanti dei Martial Emperor che avevano risposto, Chu Feng si sentì gratificato. La sua decisione di rischiare la vita prima non era stata invano.

“Molto bene, andiamo.”

Così Chu Feng condusse un totale di 1.239 Martial Emperor, un esercito, a fornire aiuto agli elfi dell’Antica Era.

…..

Il labirinto della Luce Lunare aveva molte entrate. Chu Feng e gli altri erano passati tutti per lo stesso ingresso, questo perché era l’entrata raffigurata nella mappa diffusa dalla Sala Oscura.

Gli Elfi dell’Antica Era e i membri della Sala Oscura ne avevano usato un’altra e Chu Feng guidò l’esercito a raggiungerli.

Anche questa entrata era piena di strati di trappole e meccanismi, tuttavia, grazie a Chu Feng e Wang Qiang, due Sciamani dal Marchio del Drago, la folla continuò a procedere senza intoppi.

Anche se nulla li aveva fermati finora, Chu Feng era sempre più nervoso. Sentiva che gli elfi dell’Antica Era stavano combattendo sicuramente contro la Sala Oscura.

Alla fine, un portale degli spiriti apparì di fronte a Chu Feng e agli altri. Dopo che tutti passarono per il portale, arrivarono in uno spazio molto vasto.

Era un’area sconfinata. Chu Feng capì che doveva essere uno spazio isolato. Era enorme come la formazione Divoratrice del Sangue.

Inoltre c’era un potere speciale che poteva interferire con gli Occhi Celesti e la percezione di Chu Feng, così osservare solo ciò che era presente nel suo campo visivo.

Tuttavia, dopo essere entrato in questo posto, Chu Feng iniziò subito ad accigliarsi. Questo perché un forte odore di sangue aveva assalito subito le sue narici.

Mentre continuavano ad avvicinarsi alla fonte dell’odore di sangue, presto Chu Feng trovò delle macchie cremisi, ce n’erano così tante che coprivano l’area attorno. Anche se non avevano trovato cadaveri, le tracce erano sufficienti a dimostrare che si stava svolgendo un’intensa battaglia qui.

“Me**a!” Chu Feng divenne ancora più ansioso.

Chiaramente erano solo all’entrata, eppure c’era stata una battaglia qui. Questo significava che la gente della Sala Oscura si era preparata. Era possibile che si fossero appostati in agguato qui in attesa degli Elfi dell’Antica Era.

Inoltre, dopo i primi segni, le macchie di sangue erano diventate sempre più numerose. Dopo un po’ trovarono cadaveri di persone che erano andate incontro ad una morte violenta. Non erano solo corpi di Elfi dell’Antica Era, ma anche di membri della Sala Oscura.

Chu Feng si agitò ancora di più, questo perché il numero di cadaveri degli elfi superava di gran lunga quello della gente della Sala Oscura.

“Boom, boom, boom, boom, boom!!!”

Alla fine Chu Feng sentì dei rimbombi in lontananza. Dopo essersi avvicinato alla fonte dei tuoni, vide gli elfi dell’Antica Era che stavano combattendo contro i membri della Sala Oscura.

Anche se i membri della Sala Oscura non erano numerosi quanto gli elfi, avevano un supporto terrificante.

Le bestie feroci dell’Antica Era.

Più di una decina di bestie feroci erano insieme ai membri della Sala Oscura. Erano tutti Martial Emperor, dal terzo al quarto livello.

La Sala Oscura stava usando più di una decina di bestie feroci dell’Antica Era e stavano attaccando gli elfi.

All’inizio gli elfi erano più potenti della Sala Oscura visto che erano più numerosi.

Ora però a causa delle bestie feroci, erano in netto svantaggio e stavano subendo gravi perdite.

“Morite tutti!”

Chu Feng si riempì di rabbia. Brandì il Decapitatore delle Spire del Drago e colpì. Allo stesso tempo anche l’Anziano Huang Guan, il Demone Folle della Lama delle Nevi e gli altri esperti lanciarono i loro attacchi.

Anche se le bestie feroci erano formidabili, la più forte era solo al quarto livello, come poteva competere con Chu Feng e gli altri? In un istante tutti i membri della Sala Oscura erano stati uccisi.

Tutto accadde troppo velocemente. Prima che gli elfi dell’Antica Era potessero rispondere, scoprirono che la gente della Sala Oscura e le bestie feroci dell’Antica Era erano stati tutti uccisi.

Erano sbigottiti, poi capirono che Chu Feng li aveva salvati. C’era un esercito di umani e bestie mostruose con lui, più di mille Martial Emperor.

Questo esercito seguiva Chu Feng come se fossero tutti suoi sottoposti. Tra di loro c’erano individui famosi come il Demone Folle della Lama delle Nevi.

Questa scena scioccò gli elfi dell’Antica Era. Per un momento rimasero completamente confusi.

“Senior, dove sono Lord Luokong e gli altri?” Chiese Chu Feng a due vecchi. Questi Anziani erano al quarto livello del Martial Emperor realm, erano i più potenti in questo gruppo.

“Amico Chu Feng, se continuerai avanti, potrai trovare Lord Luokong e gli altri.” Disse un vecchio con una cicatrice sulla parte sinistra del viso.

“La ringrazio.” Chu Feng porse i suoi ringraziamenti. Non perse tempo a dire parole superflue e se ne andò immediatamente. L’esercito di Martial Emperor lo seguì.

Mentre guardavano Chu Feng e gli altri andarsene via, i due Martial Emperor di quarto livello rimasero storditi sul posto. Erano pieni di emozioni contrastanti.

I nomi di questi due vecchi erano Mo Xun e Mo Wen. Avevano avuto il compito di proteggere Xian Yuyin in passato. Avevano accompagnato Xian Yuyin e avevano visto Chu Feng alle pianure Gong Ba.

In realtà, quando avevano sentito come Chu Feng aveva ucciso Xian Yuyin, avevano provato un po’ di risentimento nei suoi confronti. Indipendentemente da quanto fosse scorretto Xian Yuyin, rimaneva il fatto che era un elfo. Inoltre i due avevano protetto Xian Yuyin per tutta la vita, così nutrivano un certo rispetto nei suoi confronti.

Tuttavia, in quel momento il risentimento rimasto era stato cancellato completamente.

Chu Feng li aveva salvati e avevano intuito che il giovane doveva anche aver salvato la folla che era stata indotta ad entrare nel labirinto della Luce Lunare con l’inganno. In effetti era anche riuscito a convincerli ad aiutarlo a combattere contro la Sala Oscura.

Tutti questi risultati superavano ogni loro immaginazione. Xian Yuyin non valeva nulla in confronto a Chu Feng.

Chu Feng lo superava sotto ogni aspetto.

Anche se nutrivano un certo rispetto nei confronti di Xian Yuyin, ora avrebbero abbandonato ogni pregiudizio che avevano nei confronti di Chu Feng. La loro razza aveva bisogno di lui.

In effetti le sorti della battaglia di oggi probabilmente si sarebbero ribaltate grazie a Chu Feng. Anche se il giovane aveva portato solo più di mille persone con lui, erano tutte Martial Emperor. Praticamente Chu Feng li stava aiutando nel momento in cui avevano più bisogno.


