---
title: Capitolo 1989 - Sigillare il Demone Lunare
pubDate: 2024-08-01T05:36:02.249Z
tags:
    - mga
---


“Un’ottava chiave stellare? Come poteva essere? Secondo le note, il Labirinto della Luce Lunare dovrebbe avere solo sette chiavi stellari.” Disse con assoluta incredulità Luan Jie.

L’Immortale Raffinatore e il Protettore degli Elfi avrebbero voluto dire la stessa cosa.

Dopotutto, secondo le dicerie, esistevano solo sette chiavi. Com’era riuscito Chu Feng ad ottenerne un’ottava?

Aspetto più importante, chiaramente quella nella sua mano non era un falso.

Per quanto riguardava Chu Feng, sorrise di fronte agli sguardi sbalorditi dei tre. Non rispose immediatamente, invece infuse un filo della sua aura nella chiave stellare e poi la lanciò verso il demone lunare nel cielo.

Sapeva molto bene che il mostro era la priorità di cui occuparsi al momento.

“Roarr!!!”

Quando la chiave entrò nel suo corpo, il demone lunare emise subito un grido addolorato. Guardò Chu Feng con rabbia con rabbia e risentimento, facendogli rizzare i capelli.

Tuttavia tutti potevano percepire il potere del demone lunare diminuire drasticamente. La sua aura spaventosa si stava dissipando gradualmente.

“Piccola Rou, piccola Mei, l’Immortale della Luna ha qualche istruzione?” Chiese Chu Feng.

Al momento poteva domare il demone lunare, ma non poteva ancora controllarlo.

Sentiva solo che sarebbe riuscito a sigillare temporaneamente il demone lunare con il potere dell’ottava chiave. Se la forza delle chiavi stellari si fosse attenuata un giorno, il sigillo si sarebbe sciolto. Allora la persona che il demone lunare avrebbe preso di mira per primo sarebbe stato Chu Feng.

Non sarebbe stato solo lui ad andare incontro ad una calamità, probabilmente tutte le persone insieme a lui avrebbero sofferto.

Sarebbe stato troppo pericoloso. Così, considerando i benefici a lungo termine, Chu Feng desiderava ancora ottenere aiuto dall’Immortale della Luna.

Dopotutto lo aveva detto prima.

“Chu Feng, l’Immortale della Luna ha detto che ti insegnerà una formazione Spirit con cui potrai aumentare al massimo il potere delle chiavi stellare e sigillare completamente la natura malvagia del Demone Lunare.”

“Poi devi usare le formazioni spirit per separare il potere del demone lunare sigillato in due parti e instillarle rispettivamente nelle nostre perle. Allora avrà un modo per gestire il demone lunare.” Disse Su Rou. Dopo aver finito di dire queste parole, iniziò a sussurrare nell’orecchio di Chu Feng come preparare la formazione.

Su Rou non poteva capire cosa ci fosse di così sbalorditivo riguardo a questa formazione, stava solo passando il messaggio dell’Immortale della Luna. Tuttavia, più ascoltava, più Chu Feng rimaneva sbalordito. Prima ancora di iniziare a preparare la formazione, sapeva già che sarebbe stata incredibilmente potente. Probabilmente risaliva all’Antica Era.

Dopo che Su Rou finì di riferire il messaggio dell’Immortale della Luna, chiese: “Chu Feng, hai… hai capito tutto?”

Anche Su Mei lo stava guardando con lo stesso tipo di espressione. Anche Su Mei aveva sentito ciò che aveva detto l’Immortale della Luna.

Erano preoccupate perché da ciò che avevano sentito non sembrava nemmeno una formazione.

Anche se le loro tecniche Spirit erano di gran lunga inferiori a quelle di Chu Feng, erano comunque Sciamane, eppure non erano riuscite a capire nulla.

Chu Feng… ci sarebbe davvero riuscito?

Chu feng pensò che fosse stata l’Immortale della Luna a fare questa domanda, così disse con sicurezza: “Dì all’Immortale della Luna di non preoccuparsi. Posso preparare questa formazione.”

“Wow! Fratellone Chu Feng, sei proprio incredibile!” Su Mei rimase a bocca aperta per lo shock, così Su Rou. Non si aspettavano proprio che il divario tra loro e Chu Feng sarebbe stato così enorme.

Poi rivelarono sorrisi contenti. Dopotutto Chu Feng era il loro uomo. Quando il loro uomo era così potente, come potevano non essere contente?

“Piccola Rou, aiutami a fare una domanda all’Immortale della Luna.” Disse Chu Feng.

“Cosa c’è?” Chiese Su Rou.

“Perché vuole aiutarci?” Disse Chu Feng.

“Ha detto… perché è destino.” Disse Su Rou.

“Capito.” Chu Feng non fece altre domande. Iniziò a preparare la formazione seguendo le istruzioni dell’Immortale della Luna.

Questo perché aveva capito che sarebbe stato inutile fare ulteriori domande, così poteva solo scegliere di crederle.

“Piccole Rou e Mei, cosa sta succedendo esattamente?” All’improvviso l’Immortale Raffinatore si avvicinò con un’espressione confusa stampata in faccia, così come il Protettore degli Elfi.

Avevano sentito la conversazione e qualcosa non tornava. Chu Feng chiaramente stava parlando con Su Rou, eppure sembrava che si stesse rivolgendo a qualcun altro. Erano davvero confusi.

In risposta, Su Rou e Su Mei non nascosero nulla e dissero la verità.

Dopotutto i due avevano un ottimo rapporto con l’Immortale Raffinatore. Inoltre il vecchio era praticamente il loro maestro. Anche se non era conveniente parlare di questa situazione, non sarebbe stato appropriato per loro nasconderlo.

Dopo aver saputo cos’era accaduto, perfino i due esperti rimasero a bocca aperta. Sussultarono per poi chiedere di nuovo: “Davvero?”

“È tutto assolutamente vero senior.” Dissero insieme Su Rou e Su Mei.

“Che fortuna enorme! È davvero un’occasione incredibile! L’amico Chu Feng è davvero sbalorditivo!” Disse con fare entusiasta l’Immortale Raffinatore. Anche se non disse nulla, anche il Protettore degli Elfi mostrò un’espressione contenta.

L’Immortale della Luna, la leggendaria Immortale della Luna era disposta ad aiutarli. Era molto meglio che controllare il demone lunare.

Luan Jie invece rimase completamente sbalordito. Cosa stava succedendo qui? l’Immortale della Luna e il demone lunare erano la stessa cosa? Perché c’era un’altra Immortale della Luna nei corpi di quelle due ragazze?

Inoltre l’Immortale della Luna stava aiutando Chu Feng e gli altri a domare il demone? Avrebbe passato il suo potere a quelle due ragazze? Cosa stava succedendo esattamente? Come poteva esserci qualcosa di così conveniente in questo mondo?

Luan Jie era estremamente scettico.

Così iniziò a fissare Chu Feng, voleva capire esattamente che sorta di formazione avrebbe creato.

Bisognava sapere che Luan Jie era venuto preparato a domare il demone lunare. Non solo possedeva le sette chiavi stellari, il capo della Sala Oscura gli aveva insegnato personalmente una potente formazione demoniaca tabù.

Anche se era una formazione malvagia, era capace di controllare il demone lunare.

Quando Luan Jie aveva visto la formazione Spirit per la prima volta, non si era potuto trattenere dall’esclamare con stupore. Non si sarebbe mai aspettato che esistesse una formazione del genere al mondo. Inoltre aveva impiegato sei mesi a padroneggiarla.

Visto il suo livello nelle tecniche Spirit, si poteva dire che trascorrere metà anno ad imparare una sola formazione fosse un processo estremamente lungo.

E ora Chu Feng avrebbe usato una formazione Spirit per controllare completamente il demone lunare. Così voleva vedere se i suoi metodi sarebbero stati sbalorditivi come quelli del capo della Sala Oscura.

Inoltre, se ciò che avevano detto era vero, Luan Jie non credeva che Chu Feng potesse padroneggiare una formazione del genere all’istante. Era proprio scettico.


