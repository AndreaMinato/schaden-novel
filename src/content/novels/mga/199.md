---
title: Capitolo 199 - Persona Misteriosa
pubDate: 2024-05-30T21:13:16.359Z
tags:
    - mga
---


Capitolo regolare
da editare
12 Capitoli in coda 0/3€
-Schadenfreude


"Tesoro prezioso? Che genere di tesoro è, un Armamento Élite?"


Chu Feng iniziò ad entusiasmarsi. Quella Torre Fantasma Asura era davvero bizzarra e gli oggetti al suo interno di sicuro dovevano essere altrettanto particolari. Chu Feng non vedeva l'ora di arrivare al settimo piano.


"Armamenti Élite? Conosci anche quegli oggetti? Sembra che tu abbia avuto molte avventure mentre non ero presente." Disse Ovetto sorridendo.


"Non sono sicura di cosa ci sia all'interno, ma di sicuro c'è un tesoro in questa Torre Fantasma Asura. Potrebbero esserci anche degli Armamenti Élite."


"Ma comunque lo sapremo una volta entrati. Ascolta i miei ordini, crea la formazione d'apertura ed entra al settimo piano per dare un'occhiata!"


"Va bene!"


Con le istruzioni di Ovetto, Chu Feng iniziò a creare una formazione d'apertura capace di aprire ogni sorta di sigillo o barriera nascosta.


"Questa Formazione Spirit è piuttosto impressionante, altrimenti perfino gli Sciamani dal Mantello Blu non potrebbero aprire questa formazione. Temo che non riuscirebbero nemmeno ad individuarla." Disse con orgoglio Ovetto mentre istruiva Chu Feng.


"Possiamo aprirla allora?" Chu Feng perse ogni sicurezza dopo aver sentito queste parole.


"Naturalmente puoi. Non dimenticare che questa è la Torre Fantasma Asura. Tutto il potere qui proviene dal Mondo degli Spiriti Asura."


"Hai fatto un contratto con me, quindi conti per metà come una persona del Mondo degli Spiriti Asura. Sia la Pressione Spirit sia le formazioni qui non ti daranno pressione." Spiegò Ovetto.


"Il Mondo degli Spiriti Asura?" Chu Feng era confuso.


"Idiota, credi davvero che ci sia solo un mondo per noi spiriti? In realtà ci sono sette piani, si chiamano i Sette Mondi degli Spiriti."


"In essi ci sono diversi tipi di spiriti con differenti abilità. A dire la verità il mio Mondo degli Spiriti Asura è il più potente."


"Visto che gli Spiriti del Mondo Asura sono orgogliosi e di solito non si alleano con gli umani, il numero di Sciamani in grado di creare un contratto con loro sono pochissimi e molto rari."


"Comunque gli Sciamani che possono fare un contratto con gli Spiriti Asura saranno molto più sbalorditivi rispetto agli Sciamani dello stesso livello. Questo perché hanno il potere Asura." Disse con orgoglio Ovetto.


"Se è vero, non sono davvero fortunato?" Disse ridacchiando Chu Feng.


"Umpf, dici? Dovresti sapere quanti potenti Sciamani si sentono onorati e orgogliosi di poter stabilire un contratto con degli Spiriti Asura."


"Se gli altri Sciamani sapessero che un ragazzino ha fatto un contratto con me, potrebbero davvero farti a pezzi per l'invidia." Disse Ovetto increspando le labbra.


"Quindi significa che è pericoloso rivelarlo e devo ancora mantenerlo segreto." Sospirò Chu Feng.


"Naturalmente. Ricordo ancora gli Sciamani che volevano fare un contratto con me. Erano tutte persone famose, eppure le ho rifiutate."


"Se sapessero che ho stabilito un contratto con un ragazzino come te, sicuramente si infurierebbero e verrebbero subito ad ucciderti."


"Comunque non ti preoccupare. Se potrò recuperare velocemente la mia forza originaria, non ci sarà nessuno che potrà farti del male." Garantì Ovetto battendosi il petto.


"In realtà volevo dire che, dato che è così difficile stabilire un contratto con gli Spiriti Asura, il creatore di questa torre dev'essere stato una persona speciale." Mormorò Chu Feng.


"Di sicuro, ma come può essere paragonato alla tua famiglia? Loro sono capaci di sigillare due Spiriti Asura nel tuo corpo e nemmeno io posso scappare." Ovetto aveva un'espressione contrariata, ma da questo si poteva vedere quanto fosse potente la famiglia di Chu Feng.


*hmm* Mentre stavano chiacchierando, si formò all'improvviso un pilastro di luce che si precipitò verso la cima della Torre Fantasma Asura. L'entrata di una Formazione Spirit apparì.


"Ahah, ce l'abbiamo fatta! Chu Feng entra subito e fammi vedere cosa c'è lì dentro!" Disse Ovetto in tono entusiasta. Chu Feng stava già balzando nella Formazione.


"Cosa sta succedendo? Come può la Torre Fantasma Asura brillare in questo modo?"


Allo stesso tempo la folla al di fuori dell'edificio si agitò perché poteva vedere la luce rossa che illuminava l'area come se fosse giorno.


"È accaduto anche cento anni fa!" L'Anziano Li della Gilda del Mondo degli Spiriti era scioccato.


Aveva sentito che, cento anni fa, nella notte in cui i due geni di massimo livello della gilda e del clan Jie erano stati sconfitti, erano avvenuti dei cambiamenti nella Torre Fantasma Asura ed erano molto simili alla scena a cui stava assistendo. Era praticamente la stessa.


"Guardate! La luce blu del sesto piano è scomparsa! È successo qualcosa?" Gridò qualcuno all'improvviso.


Erano tutti curiosi ma non potevano fare nulla perché nessuno poteva arrivare fino al sesto piano. Potevano solo attendere. Aspettare che Chu Feng uscisse per poi chiedergli cos'era successo.


Mentre la folla fuori era nel caos, Chu Feng salì al settimo piano. Quel luogo era completamente diverso rispetto al piano di prima. Le mura attorno era traslucide Formazioni Spirit e su di esse c'erano degli strani simboli. Davano la sensazione di essere indistruttibili e salde.


La Formazione Spirit divenne una strada che conduceva Chu Feng in avanti, ma molto presto arrivò alla fine, dove c'era un'altra Formazione ancora più potente. Aveva una forma strana, sembrava una gabbia.


"Ahhhh!!" All'improvviso risuonò un grido acuto. Era una voce molto strana e fece indietreggiare Chu Feng.


Allo stesso tempo il ragazzo vide che una persona stava sfrecciando come un fulmine di fronte alla Formazione Spirit. Dopo aver visto Chu Feng, divenne così entusiasta che stava saltellando sul posto. Disse anche ad alta voce:"Grandioso! Questo è grandioso! Dopo cento anni finalmente qualcuno è arrivato qui!"


Mentre guardava la persona di fronte a lui, Chu Feng rimase scioccato perché il suo aspetto era particolare. Aveva le orecchie appuntite, un paio di occhi rosso sangue e i denti affilati. Sembrava un po' spaventosa.


Nonostante dal suo profilo sembrasse umana, il suo volto sembrava quello di un mostro. Comunque Chu Feng non era scioccato a causa delle sue anormalità.


Quel viso. Non era la persona misteriosa che aveva sconfitto i due geni di massimo livello della gilda e del clan Jie cento anni fa?                                                        
                                        

