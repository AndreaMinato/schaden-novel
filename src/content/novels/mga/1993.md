---
title: Capitolo 1993 - Dire la Verità
pubDate: 2024-08-13T15:13:16.575Z
tags:
    - mga
---




La battaglia nel labirinto della luce lunare era terminata con la sconfitta schiacciante della Sala Oscura. Tutti i presenti sapevano che non era stato Lord Luokong degli elfi dell’Antica Era ad aver ribaltato la situazione, ma Chu Feng.


Anche se questa battaglia era finita con la vittoria di Chu Feng, gli elfi dell’Antica Era non osarono rilassarsi e tornarono immediatamente nel loro regno. Dopotutto si poteva dire che la Sala Oscura fosse in guerra con loro al momento.

Così gli Elfi dell’Antica Era dovevano tornare indietro il più velocemente possibile. Probabilmente non avrebbero avuto tempo di riposare dopo il loro ritorno, sarebbero dovuti andare a combattere di nuovo contro i nemici.


Tuttavia non furono gli elfi ad andarsene per primi, ma Wang Qiang. Wang Qiang era scomparso senza che nessuno lo notasse. Non si disturbò nemmeno a dire addio a tutti.


Dopo che gli Elfi dell’Antica Era se ne andarono, i vari esperti umani e le bestie mostruose cominciarono a fare lo stesso. Chi aveva intenzione di unirsi alla montagna  del Legno Turchese partì direttamente per il Sect. Gli altri invece se ne andarono velocemente da questo posto pericoloso il più velocemente possibile.


Avevano sperimentato personalmente quanto era potente la Sala Oscura. Temevano anche che sarebbero arrivati i loro rinforzi, così decisero di lasciare il labirinto il prima possibile.


Proprio mentre la folla si stava disperdendo, risuonò una voce un po’ timida: “G-giovane eroe Chu Feng.”


Girandosi verso la fonte della voce, Chu Feng scoprì che era il Sommo Anziano del clan imperiale Ximen. Non solo lui, c’erano anche i Sommi Anziani dei clan Nangong, Beitang e Dongfang.


In origine, erano venuti qui per cercare tesori mentre rappresentavano i loro rispettivi clan imperiali. Come gli altri, non avevano ottenuto nulla ed erano quasi morti nell’area del Pesco Immortale. Erano stati salvati da Chu Feng e poi avevano accompagnato la folla in questo posto per combattere contro i membri della Sala Oscura.


All’inizio era stato solo naturale farlo, visto che erano grati a Chu Feng per averli salvati, sarebbero dovuti essere contenti adesso.


Tuttavia, a parte il Sommo Anziano del clan Nangong, gli altri sembravano avere espressioni anormali, erano spaventati.


Questo perché avevano visto in prima persona quanto era formidabile Chu Feng.


Un tempo non lo avevano nemmeno considerato. Pensavano che avrebbero potuto schiacciarlo con un dito.


Ora però avevano scoperto quanto erano stati sciocchi. Chu Feng adesso poteva annientare i loro quattro grandi clan imperiali da solo. Sarebbe stata una menzogna dire che non avevano paura di lui. Temevano proprio che il giovane si sarebbe vendicato.


Chu Feng si immaginava cosa stessero pensando, così sorrise e disse: “Senior, non c’è più bisogno di pensare al passato. Adesso abbiamo solo un nemico, la Sala Oscura. E noi siamo alleati.”


Il Sommo Anziano del clan Nangong disse: “L’amico Chu Feng è davvero nobile. Sono stato proprio cieco e dalle vedute ristrette. Io…” Sospirò: “Mi vergogno proprio.” Rivelò un’espressione imbarazzata.


Gli altri Sommi Anziani mostrarono espressioni simili. Si erano riconciliati con Chu Feng perché erano stati costretti a farlo da Nangong Longjian. Così non avevano pensato di aver fatto un torto a Chu Feng.


Ora però il giovane chiaramente era abbastanza potente da poter annientare i loro clan, ma era rimasto completamente calmo. Non solo non mostrava ostilità nei loro confronti, ma li trattava come alleati.


Le azioni di Chu Feng avevano conquistato la loro ammirazione, non potevano che provare vergogna per ciò che avevano fatto.


“Senior, dovreste tornare velocemente nei vostri clan. La Sala Oscura è feroce e spietata. Credo che sia meglio rimanere in guardia contro di loro.” Disse con un sorriso Chu Feng.


“Grazie amico Chu Feng per il tuo avvertimento. In tal caso ci congederemo.” I Sommi Anziani si resero conto della situazione.


Se la Sala Oscura avesse voluto vendicarsi, molto probabilmente avrebbe attaccato loro. Così dovevano rimanere in guardia o almeno assicurarsi che i membri del loro clan fossero al sicuro.


Visto che la Sala Oscura era abbastanza potente da poter contendere con gli elfi dell’Antica Era, se i loro quattro clan fossero stati attaccati, la loro sopravvivenza sarebbe stata a rischio. Così dovevano tornare immediatamente nei loro clan.


Dopo che i Sommi Anziani se ne andarono, rimasero solo Chu Feng e l’Immortale Raffinatore.

“Sei proprio una persona nobile. Non mi sono sbagliato su di te vista l’ampiezza delle tue vedute.”

“Anche così, la velocità dei tuoi progressi mi ha sorpreso.” L’Immortale si avvicinò a Chu Feng con un sorriso.


“Senior, mi sta lusingando. Mi sta imbarazzando.” Chu Feng si coprì la faccia. Non si comportò con riservatezza visto che conosceva da tempo l’Immortale Raffinatore.

“Oh cielo. Sei chiaramente uno dei più potenti esperti della Terra Sacra delle Arti Marziali, eppure ti comporti ancora in modo così altero? Se quelle ragazze che ti adorano ti sentissero, non so come reagirebbero.” L’Immortale Raffinatore rise.


Iniziò a ripensare alla prima volta che aveva incontrato Chu Feng. Allora era così piccolo e debole. Innumerevoli persone nella Terra Sacra delle Arti Marziali sarebbero state capaci di ucciderlo.


Tuttavia Chu Feng ora non solo era diventato famoso, ma aveva anche la forza di un esperto di massimo livello.


A giudicare dalle mosse che aveva mostrato prima, l’Immortale sapeva che le tecniche Spirit di Chu Feng superavano le sue. Non sarebbe stato impossibile per Chu Feng raffinare un Armamento Imperiale.


E sapeva che presto Chu Feng lo avrebbe battuto anche in quanto a coltivazione marziale.


Era un’era piena di innumerevoli geni. Se doveva emergere un signore tra di loro, l’Immortale Raffinatore era sicuro che sarebbe stato Chu Feng.


All’improvviso l’espressione del vecchio divenne innaturale: “Chu Feng, c’è una questione su cui vorrei farti una domanda, non rimuginarci troppo su, è solo una cosa che mi chiedo.”

“Senior, vuole sapere della morte di Baili Xinghe?” Chu Feng intuì cosa voleva chiedere dalla sua espressione.

“Precisamente.” L’Immortale Raffinatore esitò per un momento per poi annuire. Chiese: “L’hai ucciso?” Quando fece quella domanda, il suo sguardo rimase fisso sul giovane per tutto il tempo. Anche se non stava mostrando ostilità, desiderava sapere la verità.


In quel momento Chu Feng si riempì di emozioni contrastanti. Alla fine decise di non nascondere nulla e gli disse la verità: “Baili Xinghe non è stato ucciso da me, ma la sua morte è connessa a me. Senior, io…”


Chu Feng voleva scusarsi. Anche se non pensava che causare la morte di Baili Xinghe fosse stato sbagliato, si sentiva comunque in colpa nei confronti dell’Immortale Raffinatore. Chu Feng poteva capire che il vecchio era molto affezionato al suo discepolo.

“Grazie Chu Feng. Mi sento sollevato dal fatto che tu sia riuscito a dirmi la verità.”


“Ma non devi scusarti.” L’Immortale Raffinatore lo interruppe e continuò: “In realtà sapevo molto bene che tipo di personalità avesse il mio discepolo. Era rimasto incantato da Zi Ling e Su Rou, e le ha disturbate ripetutamente, solo per venire rifiutato alla fine. A causa dei loro continui rifiuti, ha iniziato a detestarti. Lo sapevo.”

“Così, anche se la sua morte è connessa a te, sapevo che non doveva essere stata colpa tua.”


“Senior, se posso dirlo con franchezza, è stato Baili Xinghe a cercare la sua morte.” Disse Chu Feng.


“È vero. Così me ne sono fatto una ragione e ho deciso di non vendicare la sua morte.” Rispose l’Immortale Raffinatore.


Sentendo queste parole, Chu Feng capì che l’Immortale Raffinatore desiderava vendicare il suo discepolo, ma era pieno di emozioni contrastanti. Così il giovane non sapeva cosa dirgli.


In realtà non voleva che l’Immortale Raffinatore si vendicasse per feccia come Baili Xinghe. Sopratutto perché l’Immortale Raffinatore avrebbe dovuto uccidere Leng Yue per farlo, e Leng Yue era la discepola numero uno del palazzo della Legge Celeste. Il palazzo della Legge Celeste considerava la giovane come la loro futura colonna portante, così sicuramente si sarebbero vendicati se l’Immortale Raffinatore l’avesse uccisa.


Il gioco non sarebbe valso la candela.

