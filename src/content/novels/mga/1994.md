---
title: Capitolo 1994 - Corpi Impossessati
pubDate: 2024-08-01T10:36:02.250Z
tags:
    - mga
---


“Wuuu!!”

In quel momento Su Rou e Su Mei tremarono, ed emisero simultaneamente un lieve gemito.

Chu Feng e l’Immortale Raffinatore rivelarono espressioni preoccupate e accorsero frettolosamente da loro.

Dopo averle esaminate con attenzione e aver scoperto che stavano entrambe bene, Chu Feng e l’Immortale Raffinatore tirarono un sospiro di sollievo.

All’improvviso Chu Feng chiese: “Senior, dov’è Zi Ling adesso?”

Su Rou e Su Mei erano ancora prive di sensi. Così, anche se Chu Feng non era molto preoccupato, era comunque in pensiero. Oltre a loro, era anche preoccupato per Zi Ling.

In realtà, in confronto a Su Rou e a Su Mei, i sentimenti che Chu Feng provava per Zi Ling erano un po’ più profondi. Dopotutto avevano fatto più esperienze insieme.

Solo che, dopo aver lasciato il continente delle Nove Province, per vari motivi, Chu Feng non aveva accompagnato Zi Ling per molto tempo. Così si sentiva ancora più in colpa nei suoi confronti.

“Zi Ling è stata portata via da quel signore importante. Insieme a lui dovrebbe essere completamente al sicuro, così non devi preoccuparti per lei.” Disse l’Immortale Raffinatore.

“Portata via?” Chu Feng sussultò e chiese: “Perché è stata portata via?”

“Non l’ha detto. Ha solo detto che era una cosa positiva.” Disse l’Immortale Raffinatore. Sembrava preoccupato dalla reazione del giovane e aggiunse: “Non preoccuparti, da come la vedo, la forza di quel signore non è inferiore al Re degli Elfi e all’Immortale del Cielo. Così è sicuro per Zi Ling stare con lui. Non ti devi preoccupare per lei.”

Chu Feng sussultò.

Il sovrano degli elfi era estremamente potente, Chu Feng pensava che fosse il numero uno della Terra Sacra delle Arti Marziali.

Eppure adesso l’Immortale raffinatore aveva paragonato quel signore e al capo dei dieci immortali, l’Immortale del Cielo, figure infinitamente vicine a Semi Martial Ancestor.

“Che il sovrano degli elfi non sia l’unico Martial Emperor di massimo livello nella Terra Sacra delle Arti Marziali?” Chiese Chu Feng.

Durante il periodo che aveva passato insieme a Xian Miaomiao, aveva saputo della coltivazione del sovrano degli elfi.

Se l’Immortale del Cielo e quel misterioso vecchio cieco erano al suo stesso livello, significava che anche loro erano Martial Emperor di nono livello.

“Per quanto ne so, l’Immortale del Cielo è davvero un Martial Emperor al picco del suo livello. Per quanto riguarda quel grande signore, a dire la verità non so a che livello sia.” Disse l’Immortale Raffinatore.

“In tal caso, non sa molto nemmeno lei?” Chiese Chu Feng.

“Lo conosco da diverso tempo, ma non so molto di lui. In effetti non so nemmeno il suo nome.” L’Immortale Raffinatore scosse la testa con un sorriso pieno di amarezza.

“Quel senior è davvero misterioso. Tuttavia non mi sarei mai aspettato che anche l’Immortale del Cielo sarebbe stato così potente da essere pari al sovrano degli elfi.”

Chu Feng era rimasto scioccato dalla coltivazione dell’Immortale del Cielo. All’inizio aveva pensato che fosse all’ottavo livello come l’Immortale Devastatore del Mondo.

“L’Immortale del Cielo è stato un rinomato esperto dai tempi dell’Imperatore Qing. Ma non è una persona che lotta per la fama e il profitto personale, ed è estremamente potente.” Disse l’Immortale Raffinatore.

“In tal caso, com’è la sua indole? Finirebbe anche lui per unirsi alla Sala Oscura?” Chiese preoccupato Chu Feng.

La forza della Sala Oscura adesso era davvero troppo spaventosa. Avevano già molti esperti nei loro ranghi. Così Chu Feng temeva che anche l’Immortale del Cielo si sarebbe unito alla Sala Oscura.

Dopotutto, da ciò che aveva detto l’Immortale Raffinatore, l’Immortale del Cielo doveva avere più di diecimila anni. Vivere così a lungo per un essere umano era già inconcepibile, probabilmente si stava avvicinando alla morte.

Visto che il capo della Sala Oscura proveniva dal Mondo Esterno, era a conoscenza di molte informazioni fuori dalla portata della Terra Sacra delle Arti Marziali. Così, se avesse dichiarato di avere un metodo per estendere la durata della vita, anche l’Immortale del Cielo forse sarebbe passato al suo servizio.

“Non preoccuparti. L’Immortale del Cielo non servirà nessuno.” Disse con certezza il vecchio.

“Meno male.” Chu Feng ne fu proprio sollevato.

“Woosh!”

In quel momento, Su Rou e Su Mei aprirono gli occhi e si alzarono.

“Piccole Rou e Mei, vi siete svegliate?” Chu Feng si riempì di gioia vedendo che le sue amate si erano destate. Si precipitò da loro e le abbracciò.

In quel momento però le pupille di Chu Feng si rimpicciolirono e cambiò espressione. Poi spinse da parte Su Rou e su Mei per poi gridare con severità: “Chi sei?”

“Mn?” L’Immortale Raffinatore sussultò. Si avvicinò frettolosamente e scoprì che c’erano davvero Su Rou e Su Mei accanto a Chu Feng.

Così chiese con fare confuso: “Cosa succede? Non sono Xiao Rou e Xiao Mei?”

“No, non lo sono.” Chu Feng scosse la testa, poi chiese di nuovo con tono severo: “Chi sei esattamente? Parla!”

Chu Feng era stato colto dal panico. L’aspetto di Su Rou e di Su Mei era rimasto uguale, ma si era accorto che c’era qualcosa di strano in loro con una sola occhiata. Anche se chiaramente era vicino alle due giovani, sentiva un’enorme distanza tra di loro.

“Ti chiami Chu Feng, vero?” Mormorarono all’improvviso Su Rou e Su Mei allo stesso tempo. Non solo stavano dicendo la stessa frase, ma le loro voci erano esattamente uguali.

“Chi sei?” L’Immortale Raffinatore ne fu allarmato. Si era reso conto anche lui di non trovarsi di fronte alle vere Su Rou e Su Mei.

“Le mie scuse. Prenderò in prestito i corpi delle tue amate per un po’.” Dissero Su Rou e Su Mei.

Subito dopo iniziarono a volare via rapidamente come delle raffiche di vento.

“Ferme!!!”

Chu Feng fu colto dal panico. Non osò esitare e usò subito tutte le sue forze per inseguire Su Rou e Su Mei.

Anche l’Immortale Raffinatore le inseguì.

Era chiaro che qualcuno si fosse impossessato dei corpi di Su Rou e Su Mei. Non si sapeva se le loro anime fossero ancora intatte.

“Ferma! Sei l’Immortale della Luna?!”

“Mi hai ingannato! Hai detto chiaramente che avresti donato loro i tuoi poteri, eppure hai deciso di impossessarti dei loro corpi. Mi sono fidato di te invano!” Gridò con furia Chu Feng.

Chu Feng sapeva che doveva essere l’Immortale della Luna o il Demone Lunare ad essersi impossessato dei corpi di Su Rou e di Su Mei. Inoltre, dalla loro reazione, molto probabilmente era l’Immortale della Luna. Questo perché avevano usato la stessa voce che Chu Feng aveva sentito nei suoi sogni.

“Non devi continuare ad inseguirmi. Ho detto che prenderò in prestito i loro corpi solo per un po’. Sono ancora vive. Dopo che finirò ciò che voglio fare, te le restituirò.” Disse quella persona.

Dopodiché Su Rou e Su Mei iniziarono ad accelerare, mentre i loro abiti svolazzavano al vento, scomparirono dalla vista di Chu Feng e dell’Immortale Raffinatore. Erano incredibilmente veloci.

“No, no, nooooooooo!!!!!”

Chu Feng cominciò a ruggire freneticamente. Senza rallentare minimamente, continuò ad inseguirle. Sfortunatamente non importava quanto lo facesse, non riusciva più a vederle.

“Chu Feng, non inseguirle più. Il nostro avversario è troppo forte, dev’essere almeno al picco del Martial Emperor. Non possiamo raggiungerle.” Consigliò l’Immortale Raffinatore.

“No, no, non posso abbandonare le piccole Rou e Mei, non posso!!!” Chu Feng non rallentò minimamente.

Presto volarono fuori dal labirinto della luce lunare. Tuttavia non riuscì ancora a vedere Su Rou e Su Mei. Chu Feng iniziò a volare senza meta. I suoi occhi erano color rosso sangue, sembrava sul punto di impazzire.

Vedendo questo, l’immortale Raffinatore lo afferrò per le spalle e lo costrinse a fermarsi. Disse: “Chu Feng, calmati. Così è inutile, non potrai raggiungerle.”

“Da come la vedo, l’Immortale della Luna non dovrebbe avere intenzioni malvagie. Altrimenti, data la sua forza, sarebbe completamente capace di ucciderci. Non si sarebbe disturbata a spiegarti le sue intenzioni.” Consigliò l’Immortale Raffinatore. Lo stato mentale di Chu Feng era troppo turbato.

Dal punto di vista dell’Immortale Raffinatore, Chu Feng era una persona impavida, indipendentemente da quale difficoltà avrebbe dovuto affrontare. Anche se fosse cascato il cielo, sarebbe riuscito a sfidarlo con calma.

Tuttavia al momento non solo era stato colto dal panico, ma sembrava che stesse impazzendo. Di questo passo, non sapeva cosa avrebbe fatto.


