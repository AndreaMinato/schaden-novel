---
title: Capitolo 1999 - Sistemare i conti
pubDate: 2024-08-01T15:36:02.252Z
tags:
    - mga
---


“In tal caso, Chu Feng ci è davvero riuscito? Ora può creare una formazione Spirit che nemmeno i Martial Emperor al picco del loro livello possono trapassare?” Chiese con entusiasmo Baili Xuankong.

Tutti i presenti divennero così silenziosi da poter sentire i battiti del cuore della folla.

“Sì, ora possiamo farlo.” L’Immortale Raffinatore e gli altri Sciamani dal Marchio del Drago annuirono all’unisono.

“Wooooahhh!!!!!!!!!!”

Sentendo queste parole, risuonarono acclamazioni dalla sala del palazzo. Erano tutti pieni d’emozione, gli occhi di alcuni si velarono di lacrime per l’entusiasmo.

Ormai si erano resi conto di quanto fosse spaventosa la Sala Oscura. In origine, pensavano che sarebbero andati incontro ad una morte tragica nel caso fossero stati attaccati.

Ora però possedevano una grande formazione Spirit ed erano al sicuro. Così come potevano non essere entusiasti?

Sopraffatti dall’entusiasmo, Zhang Tianyi e Jiang Wushang cominciarono a sollevare Chu Feng. In confronto agli esperti della generazione più grande, i due erano ancora più entusiasti. Visto che Chu Feng era il loro fratello, provavano ancora più orgoglio per lui.

Tuttavia, vedendo questa scena, l’Immortale delle Nevi gridò con rabbia: “Ehi, cosa state facendo? Chu Feng è ancora molto debole. Presto, posatelo giù.”

Portò via direttamente Chu Feng da Jiang Wushang e Zhang Tianyi.

Li fissò con ferocia: “Siete impazziti? Finalmente Chu Feng si è svegliato. Se riperderà i sensi a causa vostra, vi ammazzo tutti.”

Gli occhi dell’Immortale erano diventati rossi, emanava un’aura assassina. Zhang Tianyi e Jiang Wushang rimasero così storditi dalla paura da non sapere cosa fare.

L’Immortale Raffinatore e gli altri cominciarono a ridere maliziosamente. Quando Chu Feng era in isolamento, l’Immortale delle Nevi aveva dubitato di lui. Eppure, dopo che lo aveva visto indebolito, si era preoccupata più di chiunque altro. Era proprio una persona dalle parole taglienti, ma dal cuore tenero.

No, era un vero e proprio demone dal cuore di pietra, ma quando si trattava di Chu Feng diventava proprio sensibile.

“Senior Nevi, sto bene.” Chu Feng sorrise con fare imbarazzato.

“Stai davvero bene?” L’immortale era scettica.

“Sì.” Mentre parlava, Chu Feng tirò fuori un’erba medicinale curativa e la inghiottì. Poi attivò la sua abilità suprema, la Rinascita dell’Uccello Vermiglio.

Il suo colorito migliorò di netto, in un solo istante, il suo aspetto tornò alla normalità.

“Chu Feng, cos’è quella tecnica? È davvero magica.” Gli occhi dell’Immortale delle Nevi erano spalancati. Aveva un’espressione sbalordita.

In quel momento anche gli altri erano sbalorditi dalla tecnica rivelata da Chu Feng. Tuttavia avevano tutti espressioni contente, erano felici che il giovane si fosse ripreso completamente.

“Lord capo dell’Assemblea, è successo qualcosa!” Proprio in quel momento, un Anziano della Sacra Assemblea si precipitò nel panico nella sala.

“Sei così nel panico, cos’è accaduto?” Baili Xuankong era molto contento, ma l’improvviso grido di questa persona lo aveva proprio irritato.

“L’esercito del palazzo della Legge Celeste è entrato nel nostro dominio. Al momento stanno cercando di attaccare la nostra montagna del Legno Turchese.” Riferì l’Anziano.

“Umpf, così sono davvero venuti. Hanno proprio un bel coraggio.” Lord Lianghua aggrottò le sue sopracciglia a forma di spada e un’aura gelida cominciò a pervadere l’ambiente attorno.

Anche gli Immortali Raffinatore, Incommensurabile e delle Nevi, Nangong Longjian e molte altre grandi figure stavano reagendo nello stesso modo.

Non erano rimasti sorpresi da quella notizia, invece sembravano pronti ad affrontare i nemici.

Incapace di contenersi, Chu Feng chiese: “L’esercito del palazzo della Legge Celeste? Che sia accaduto qualcosa mentre ero in isolamento?”

Anche se Chu Feng aveva ucciso pubblicamente Kuang Kui fuori dal labirinto della Luce Lunare per la rabbia e sapeva già che il palazzo della Legge Celeste avrebbe voluto vendicarsi, era innaturale che le persone qui non fossero sorprese, come se sapessero già dell’arrivo del Sect.

Così il giovane intuì che doveva essere successo qualcosa mentre era in isolamento.

“Chu Feng, il palazzo della Legge Celeste è davvero spudorato. Dato che osa venire qui, dobbiamo dargli una lezione.”

“Altrimenti penseranno di essere i padroni della Terra Sacra delle Arti Marziali.” Disse Lord Lianghua.

Dopodiché Chu Feng venne a sapere cos’era successo…

A quanto pareva le notizie di come aveva ucciso Kuang Kui si erano diffuse in un lampo per la Terra Sacra delle Arti Marziali. Visto che il palazzo della Legge Celeste teneva molto alla sua reputazione, naturalmente non avrebbe fatto finta di niente.


Così aveva dichiarato al mondo che Chu Feng avrebbe avuto un mese di tempo per venire da loro per giustificare le sue azioni.

Se Chu Feng non si fosse presentato, il loro esercito avrebbe annientato la montagna del Legno Turchese.

L’intera Terra Sacra delle Arti Marziali si era riempita di indignazione sentendo questo ultimatum.

Tuttavia la montagna del Legno Turchese aveva affrontato la minaccia con molta calma e non si era nemmeno disturbata a rispondere.

Questo perché era ad un livello completamente diverso rispetto a prima. Ora aveva innumerevoli esperti tra i suoi ranghi.

Inoltre c’era Lord Lianghua, un Martial Emperor di ottavo livello, a proteggere il Sect. Così, anche se la montagna del Legno Turchese era rimasta una delle nove organizzazioni, la loro forza superava già quella dei quattro grandi clan imperiali. Inoltre avevano il supporto degli elfi dell’Antica Era. Così come potevano temere il palazzo della Legge Celeste?

In effetti quasi desideravano che il palazzo li attaccasse. Volevano mostrare al mondo quanto erano diventati potenti.

Sarebbe stata una battaglia che non solo avrebbe difeso il loro onore, ma anche la dignità di Chu Feng.

“Lord Lianghua, intende affrontare il palazzo della Legge Celeste?” Chiese il giovane.

“Ovvio. Non abbiamo paura di loro. Così… è solo naturale che li affrontiamo in battaglia.” Disse con un sorriso Lord Lianghua.

“Capisco.” Anche Chu Feng sorrise. Era diventato fiducioso sentendo la dichiarazione dell’elfo.

Così si trasformò in un raggio di luce e volò fuori dalla sala del palazzo. Si stava dirigendo verso l’entrata principale del Sect.

Molti esperti lo seguirono come meteore ascendenti.

“Amico Chu Feng!!!”

Quando Chu Feng raggiunse l’entrata principale della montagna del Legno Turchese, diverse potenti figure volarono verso di lui e cominciarono a salutarlo.

Erano tutti Martial Emperor, persone che il giovane aveva salvato nel labirinto della Luce Lunare. Avevano rispettato la loro promessa ed erano diventati Anziani nominali della montagna del Legno Turchese. Al momento erano tutti radunati qui per affrontare il palazzo della Legge Celeste.

“Senior Lama delle Nevi, è venuto anche lei?” Chu Feng era contento di vedere l’anziano. Era proprio il Demone Folle della Lama delle Nevi.

Non si era unito alla montagna del Legno Turchese, ma evidentemente era accorso dopo aver scoperto che il palazzo della Legge Celeste aveva intenzione di attaccare Chu Feng.

“L’ho già detto prima. I tuoi problemi sono anche miei. È come se il Palazzo della Legge Celeste stesse attaccando anche me. Di sicuro non rimarrò con le mani in mano.” Disse il Demone Folle della Lama delle Nevi battendosi il petto.

Non mostrava la minima traccia di paura. Sembrava entusiasta e pronto a combattere contro il palazzo della Legge Celeste.

“Molto bene, oggi, ora tutti noi affronteremo questo Sect che si definisce retto e giusto.” Disse ad alta voce Chu Feng.

“Ahahahah!!!” La folla scoppiò a ridere. Il tono del giovane era ironico.

Mentre parlava, Chu Feng arrivò di fronte al gruppo.

Dopo aver esaminato la scena di fronte a lui, scoprì che la montagna del Legno Turchese era piena di animata e piena di entusiasmo.

In lontananza, sia nel cielo che nella terra, erano radunati innumerevoli persone. Nessuna di loro apparteneva al dominio del Legno Turchese, ma provenivano da ogni parte della Terra Sacra delle Arti Marziali.

Evidentemente, molti erano accorsi dopo aver ricevuto notizia di come il palazzo della Legge Celeste aveva intenzione di attaccare la montagna del Legno Turchese.

Tuttavia la presenza di testimoni era proprio ciò che desiderava Chu Feng.

Voleva fare sapere a tutti che non era più quel debole ragazzo di un tempo, facile da opprimere.

Nemmeno il famoso palazzo della Legge Celeste che era esistito per decine di migliaia di anni sarebbe riuscito ad opprimerlo.

Oggi avrebbe sistemato i conti con il palazzo della Legge Celeste di fronte a tutte queste persone.


