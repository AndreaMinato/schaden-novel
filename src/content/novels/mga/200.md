---
title: Capitolo 200 - Sguardi Adoranti
pubDate: 2024-05-30T22:13:16.360Z
tags:
    - mga
---


CAPITOLO SPONSORIZZATO ringraziamo akisame!
11 Capitoli in coda 0/3€
-Schadenfreude


"Ahah, ragazzo qual è il tuo nome?" La persona misteriosa puntò il dito verso Chu Feng e gli fece una domanda con un'espressione gioiosa.


Ma prima ancora che il ragazzo rispondesse, la voce di Ovetto risuonò nella sua mente:"Questa è una Bestia Mostruosa con una coltivazione incredibile e possiede anche delle tecniche di Formazione Spirit potenti. È possibile che sia uno Sciamano dal Mantello Viola, quindi stai attento."


"È davvero una Bestia Mostruosa? Possono diventare anche loro Sciamani?" Chu Feng era scioccato.


"Le Bestie Mostruose e gli esseri umani sono uguali. Vero, le Bestie Mostruose normalmente non hanno potere Spirit, ma alcune hanno un sangue speciale o forse hanno mangiato del cibo particolare, così hanno ottenuto il potere Spirit. Anche loro possono diventare Sciamani."


"Al momento quella imprigionata nella Formazione è sicuramente una Bestia Mostruosa, una dal sangue speciale. È estremamente intelligente, altrimenti non sarebbe capace di coltivare le tecniche di Formazione Spirit fino a questo punto."


"Guarda. Nella Formazione Spirit ci sono molti simboli misteriosi che possono essere condensati solo da Sciamani dal Mantello Viola. Molto probabilmente era qui per prendere il tesoro prezioso e per questo è rimasto chiuso qui. Ha usato dei metodi piuttosto potenti, ma non è riuscito a lasciare questo luogo."


"Quindi devi stare attento. Non è facile ottenere i tesori. Se non puoi farcela, allora puoi lasciare temporaneamente questo posto." Consigliò Ovetto.


"Ehi! Ragazzo, perché non stai parlando? Non sei rimasto spaventato a morte da me, vero? Eheh..." La Bestia Mostruosa dai denti aguzzi ridacchiò.


Chu Feng la ignorò. Si guardò attorno, poi si girò e se ne andò.


Nonostante ci fosse una persona incredibilmente potente di fronte a lui e che ci fossero dei tesori lì, Chu Feng sapeva che non poteva accedere in quel luogo.


Dato che c'era uno Sciamano così potente imprigionato lì, Chu Feng sapeva che non sarebbe stato in grado di ottenere i tesori lì.


"Ehi! Ragazzo, non andare! Non andare via! Parla con me!"


La Bestia Mostruosa iniziò ad agitarsi. Tuttavia Chu Feng continuò ad ignorarla perché Ovetto continuava a consigliargli di non prestarle attenzione. Certamente avrebbe chiesto aiuto per scappare da quel luogo, ma se ci fosse riuscita, nessuno sapeva se avrebbe ferito Chu Feng o no.


"Ragazzo, vuoi diventare uno Sciamano dal Mantello Blu in due anni? Posso aiutarti!" All'improvviso il ragazzo sentì queste parole provenire da dietro di lui.


*tap* Chu Feng si fermò dopo averle sentite, perché diventare uno Sciamano dal Mantello Blu rappresentava una grande attrattiva per Chu Feng. Così chiese:"Diventare uno Sciamano dal Mantello Blu in due anni? Sei sicuro di poterlo fare?"


"Ragazzo, non devi sapere chi sono io. Vabbè sarebbe inutile dirti troppo. Conosco un metodo che può rafforzare rapidamente il potere Spirit di una persona. Sei molto fortunato perché ora mi sto preparando a trasmetterti questo metodo." Disse con solennità la Bestia Mostruosa.


"Non siamo né parenti, né amici, perché mi stai trasmettendo questo metodo? Su quale base dovrei fidarmi di te?" Chu Feng era estremamente attento perché sapeva che era una creatura molto potente.


"Sono sincero. Non ti preoccupare, non ti farò del male, è che non voglio che il mio metodo sia perduto."


"Naturalmente, se puoi diventare uno Sciamano dal Mantello Blu, spero che tu possa aiutarmi e aprire questa formazione che mi imprigiona." Vedendo quanto era cauto Chu Feng, la Bestia Mostruosa fu diretta.


Dopo aver riflettuto, Chu Feng disse:"Bene, dimmi il tuo metodo!"


"Ragazzo, dopo che te l'ho detto non mi abbandoneresti qui dopo, vero?" La Bestia Mostruosa socchiuse gli occhi e mostrò una traccia di furbizia.


"Hai altra scelta?" Chu Feng sorrise lievemente. Nonostante sapesse che la persona di fronte a lui fosse un'esistenza incredibile che aveva sconfitto due grandi geni cento anni fa, non aveva paura.


Chu Feng non mostrò alcun rispetto perché aveva il potere di farlo. Doveva utilizzare bene questo vantaggio per fare pressioni sul suo avversario, così da trarne benefici.


"Ahah, bravo ragazzo. Devi avere un bel coraggio per osare parlarmi in questo modo.
Comunque mi piace la tua sfacciataggine."


"Con questo metodo usi uno strumento speciale per raffinare il tuo Potere Spirit. Per quanto riguarda la posizione dello strumento, posso dirtela, ma spero che dopo che avrai successo, tornerai ad aiutarmi. Dopo che uscirò ti darò dei benefici ancora più grandi."


Dopo aver detto questo, la Bestia Mostruosa fece un cenno e creò una Formazione Spirit color viola. Una mappa si condensò di fronte ad essa. Chu Feng non esitò e iniziò a memorizzare velocemente la mappa.


"Senior, se ciò che hai detto è vero, tornerò certamente ad aiutarti. Allora non dovrai darmi altro. Prendilo solo come un atto di gratitudine nei tuoi confronti!" Dopo aver osservato la mappa, Chu Feng smise di comportarsi in modo arrogante, fece un inchino e porse i suoi rispetti alla Bestia Mostruosa.


"Dato che sei riuscito ad entrare in questo luogo, significa che hai un po' di potenziale. Ti aspetterò qui." La Bestia Mostruosa sembrava fiduciosa.


Dopo aver riflettuto per un po', Chu Feng chiese:"Senior, in realtà sono piuttosto curioso. Che genere di tesoro è nascosto qui?"


"Oh... Di sicuro è un buon tesoro, ma non l'ho ancora visto. Ragazzo, è meglio se non continui a pensarci. Guarda me. Sai che non è un tesoro facile da ottenere."


"Se non fossi una persona cauta e non avessi preparato abbastanza cibo da sopravvivere per duecento anni, temo che sarei già morto di fame." Disse sorridendo la Bestia Mostruosa.


Chu Feng rimase scioccato sia da quanto era incredibile la Torre Fantasma Asura, sia dalle capacità della Bestia Mostruosa. Era stata davvero previdente.


Chu Feng non chiese molto altro, si girò e iniziò a scendere dalla Torre Fantasma Asura. Comunque quando uscì, rimase stupefatto dalla scena di fronte a lui.


Chu Feng si era immaginato molti scenari possibili. Aveva pensato che le persone l'avrebbero scorto con un'occhiata, ma poi ignorato; probabilmente i membri del clan Jie avrebbero iniziato ad attaccarlo e che la Gilda del Mondo degli Spiriti gli avrebbe fornito una protezione.


Tuttavia non si aspettava che, non appena fosse uscito, ci sarebbe stata una piazza piena di persone ad attenderlo. Sia la gente della gilda che i membri del clan Jie lo stavano osservando. Sguardi adoranti!


