---
title: Capitolo 2001 - Due Eserciti uniscono le Forze
pubDate: 2024-08-01T17:36:02.252Z
tags:
    - mga
---


“Dato che lo sai, perché disturbarti a chiederlo?” Chiese Chu Feng.

“Credi davvero che potresti fermarmi solo con queste persone?” Mentre parlava, Duanmu Feiyu diede un’altra occhiata all’Immortale Raffinatore e agli altri. Poi gridò: “Credete di potermi fermare?”

Il suo urlo sollevò una forte raffica. Non solo il suo potere feroce imperversò per la regione, ma turbò la folla.

Il loro avversario era un Martial Emperor di ottavo livello, il capo del palazzo della Legge Celeste Duanmu Feiyu. Era un grande esperto che era famoso da molti anni nella Terra Sacra delle Arti Marziali.

Anche se molti esperti si erano radunati nella montagna del Legno Turchese, in termini di reputazione e forza, nessuno di loro era paragonabile a lui.

La montagna del Legno Turchese sarebbe riuscita a resistere?

In effetti non erano solo gli spettatori a dubitarne, anche i membri della montagna del Legno Turchese lo pensavano.

“E se aggiungi me? Cosa ne pensi allora?” All’improvviso una figura volò fuori dalla formazione che copriva la montagna del Legno Turchese.

Era uno dei quattro Grandi Anziani degli elfi dell’Antica Era, Lord Lianghua.

“Quello è…?!”

Una volta che Lord Lianghua apparì, l’espressione della folla cambiò. Questo perché avevano capito subito che era un elfo dell’Antica Era.

Inoltre, aspetto più importante, Lord Lianghua non aveva nascosto la sua aura, così tutti poterono percepire che il suo livello non era inferiore a quello di Duanmu Feiyu.

“Martial Emperor di ottavo livello. La sua aura è identica a quella di Duanmu Feiyu. È un Martial Emperor di ottavo livello!”

“Chi è quello? Come può essere così potente? Che sia il sovrano degli elfi dell’Antica Era?”

Molti non conoscevano Lord Lianghua, né sapevano quanto erano potenti gli elfi. Vedendo quanto era formidabile, la folla aveva pensato che fosse sua maestà il re degli elfi.

In effetti perfino Duanmu Feiyu cominciò ad accigliarsi vedendo Lord Lianghua.

Mentre gli altri potevano non riconoscerlo, lui sapeva chi era. Così sapeva che non era inferiore a lui.

“Duanmu Feiyu, cosa c’è? Non mi riconosci?” Chiese ad alta voce Lord Lianghua. Lo sguardo con cui osservava il capo del palazzo conteneva un po’ di sdegno.

“Ahah…”

“Come potrei dimenticare uno dei Grandi Anziani degli elfi dell’Antica Era, Lianghua?” Disse con un sorriso Duanmu Feiyu.

“Uno dei quattro Grandi Anziani degli elfi dell’Antica Era, Lianghua?”

“Ho sentito parlare di lui, ma non l’ho mai visto prima.”

“Che quell’elfo sia davvero Lord Lianghua? Ma se Lord Lianghua, uno dei quattro Grandi Anziani, è già a questo livello, quanto è potente il loro re?”

La folla aveva sentito le parole di Duanmu Feiyu ed era rimasta scioccata e terrorizzata. Si erano resi conto che gli elfi erano molto più potenti del palazzo della Legge Celeste.

“Dato che sai chi sono, perché non ti stai ritirando? Vuoi che il tuo palazzo diventi nemico di noi elfi dell’Antica Era?” Disse freddamente Lord Lianghua.

“Lianghua, sembra che abbiate davvero intenzione di proteggere quel Chu Feng?” Chiese Duanmu Feiyu.

“L’amico Chu Feng è già diventato un nostro alleato. Se osi provare a toccarlo, ti inimicherai noi elfi dell’Antica Era.”

“Credo che tu sappia molto bene quanto siamo forti noi elfi dell’Antica Era. Figuriamoci voi, anche se i palazzi del Re Mortale e degli Inferi unissero le forze con voi, non potreste ancora competere con noi elfi dell’Antica Era.” Disse Lord Lianghua.

La folla iniziò ad avere un nuovo livello di rispetto per gli elfi dell’Antica Era.

Questo perché qualcuno nella posizione di Lord Lianghua non si sarebbe vantato assolutamente e Duanmu Feiyu non lo aveva nemmeno contraddetto.

Gli elfi dell’Antica Era avevano un potere spaventoso che nemmeno i Tre Palazzi avrebbero potuto affrontare.

Si erano resi conto all’improvviso che l’idea che i tre palazzi potessero competere con gli elfi fosse sciocca.

A quanto parevano erano gli elfi ad essere i più potenti nella Terra Sacra delle Arti Marziali.

“Ahahahah…” Tuttavia, dopo aver sentito ciò che aveva detto Lord Lianghua, non solo Duanmu Feiyu non mostrò segni di paura, ma scoppiò a ridere.

Era una risata piena di provocazione. Questo sorprese Lord Lianghua. Un tempo, Duanmu Feiyu si sarebbe comportato in modo riservato quando lo vedeva, cosa gli era accaduto oggi?

Così chiese con tono freddo: “Vuoi morire Duanmu Feiyu’”

“Lianghua, a dire la verità, in passato sicuramente ti avrei fatto il favore di ritirarmi.”

“Ma la situazione è diversa. Voi elfi non potete difendervi, eppure osate ancora intromettervi nel conflitto tra il nostro palazzo e Chu Feng. Da come la vedo… siete voi a voler morire.” Disse Duanmu Feiyu.

Lord Lianghua si infuriò. Iniziò a stringere i pguni e finalmente capì perché Duanmu Feiyu era così audace. A quanto pareva sapeva già che gli elfi stavano lottando contro la Sala Oscura. Per questo osava essere così arrogante.

“In tal caso, state cooperando con la Sala Oscura?” Chiese Lord Lianghua.

“No, no, sarebbe indegno per il palazzo della Legge Celeste unire le forze con un’organizzazione del genere. Tuttavia devo ammettere che la Sala Oscura mi ha aiutato molto. Se non altro, non dobbiamo più temere voi elfi.”

“Anche se stiamo combattendo contro la Sala Oscura, sarebbe comunque facile per noi annientare il vostro palazzo.” Lord Lianghua era arrabbiato. Non voleva assolutamente che gli altri sottovalutassero la sua razza.

Mentre parlava, si mise di fronte all’esercito della montagna del Legno Turchese. La sua forza opprimente si precipitò sui soldati del palazzo della Legge Celeste.

“Rumble…”

Tuttavia, prima che potesse raggiungerli, esplose a mezz’aria all’improvviso. Le increspature d’energia dell’esplosione seminarono il caos solo nella regione della montagna del Legno Turchese e non riuscirono ad avvicinarsi all’esercito del palazzo della Legge Celeste.

Era come se un muro invisibile avesse bloccato tutto.

In quel momento, Lord Lianghua gridò con rabbia: “Chi si nasconde lì? Esci fuori!” Sapeva che non era stato il capo del palazzo della Legge Celeste a fermare l’attacco, ma qualcun altro.

“Eheh, Lord Lianghua, ho sempre pensato che eri sbalorditivo. Solo oggi ho scoperto… che sei solo a questo livello.” Un’altra figura apparì di fronte al muro invisibile.

Aveva capelli neri che ricadevano sulle sue spalle e i suoi vestiti svolazzavano al vento.

Tutti provarono un enorme shock vedendo l’uomo di mezz’età; era il capo del palazzo del Re Mortale, Xuan Fengyang.

Inoltre, dopo la comparsa del maestro del palazzo, nuvole bianche cominciarono a spostarsi attorno all’esercito della legge celeste. Iniziarono ad apparire stendardi tra le nubi.

Erano le truppe del palazzo del Re Mortale. Non era venuto solo il loro capo, ma anche tutti i loro esperti.


