---
title: Capitolo 2002 - La Battaglia Inizia
pubDate: 2024-08-01T18:36:02.252Z
tags:
    - mga
---


“Xun Fengyang, hai intenzione di unire le forze con Duanmu Feiyu?” Lord Lianghua iniziò ad accigliarsi.

Non avrebbe temuto un solo palazzo della Legge Celeste, ma l’aggiunta del palazzo del Re Mortale lo faceva sentire sotto un’enorme pressione.

“Prenderò in prestito le parole dell’amico Chu Feng. “Dato che lo sai, perché disturbarti a chiederlo?” Disse con un sorriso raggiante Xun Fengyang.

“Che sorta di ostilità hai contro Chu Feng? Perché sei venuto anche tu ad attaccarlo?” Chiese Lord Lianghua.

“Né io, né il palazzo del Re Mortale siamo stati in conflitto con Chu Feng. Ma, Lord Lianghua, nemmeno lei ha dei conti in sospeso con il palazzo della Legge Celeste, così perché sta aiutando l’amico Chu Feng? Perché sta aiutando la montagna del Legno Turchese?” Disse con un sorriso Xun Fengyang.

“In tal caso, entrambi i vostri palazzi sono determinati ad affrontare la nostra montagna del Legno Turchese oggi?” Chiese Chu Feng.

“Esatto, ma devo precisare una cosa, sono venuto qui con la stessa intenzione del palazzo della Legge Celeste. Non è una battaglia contro la montagna del Legno Turchese, sono venuto qui solo per ucciderti.”

“Boom!”

Dopo aver detto questo, Xun Fengyang attaccò all’improvviso. Stese la mano e indicò Chu Feng. Un filo di potere marziale diventò un raggio dorato e si lanciò avanti come una freccia.

Non mirava a Lord Lianghua, ma a Chu Feng.

Se l’attacco fosse andato a segno, Chu Feng sarebbe stato ucciso sicuramente. Dopotutto, indipendentemente da quanto potesse essere potente, non poteva competere con un Martial Emperor di ottavo livello.

Tuttavia, l’attacco fu bloccato prima che potesse raggiungerlo. Naturalmente non avrebbe potuto avvicinarsi con Lord Lianghua presente.

“Vuoi morire!”

Lord Lianghua non si disturbò a dire parole superflue. Rivelò il suo Armamento Imperiale e attaccò Xun Fengyang.

Un tempo, Xun Fengyang e Duanmu Feiyu non avrebbero osato comportarsi in questo modo.

Ora però non solo li stavano provocando, ma stavano lanciando un attacco. Tutto perché gli elfi dell’Antica Era erano alle prese con la Sala Oscura. Questo aveva spinto Xun Fengyang e Duanmu Feiyu a trovare l’occasione per attaccarli.

Così, Lord Lianghua aveva capito le intenzioni di Xun Fengyang e di Duanmu Feiyu. Anche se non avevano unito le forze con la Sala Oscura, prima o poi l’avrebbero fatto. Questo perché avevano sempre voluto eliminare gli elfi dell’Antica Era.

Pensando a come si erano comportati in modo così timido prima, Lord Lianghua si infuriò.

“Avanti, fammi vedere di cos’è capace il Grande Anziano degli elfi dell’Antica Era, Lord Lianghua.” Xun Fengyang non aveva paura. Con un cenno del palmo, tirò fuori anche lui un Armamento Imperiale, poi si scontrò con l’elfo.

Visto che erano entrambi Martial Emperor di ottavo livello, possedevano un potere soverchiante. Le onde d’urto causate dalla battaglia erano estremamente feroci.

Vedendo la battaglia tra i due, molti degli spettatori scapparono lontano frettolosamente. Temevano di venire colpiti dalle onde d’urto e venire polverizzati.

Dopotutto era una battaglia tra i due più potenti esperti nella Terra Sacra delle Arti Marziali.

“Lianghua, sono determinato ad uccidere Chu Feng oggi. Ucciderò chiunque oserà bloccarmi. Non risparmierò nemmeno te anche se sei un elfo dell’Antica Era.”

Proprio in quel momento, anche Duanmu Feiyu rivelò il suo Armamento Imperiale e si unì alla battaglia.

“Uccidere!!!!”


Risuonò un grido dall’esercito del palazzo della Legge Celeste. Iniziarono il loro attacco. Anche se mostravano una facciata retta, si stavano comportando come un branco di lupi e di tigri. Avevano intenzione di uccidere tutte le persone dalla parte della montagna del Legno Turchese.

“Uccidere!!!!” Anche Chu Feng gridò e si precipitò ad affrontare l’esercito del palazzo della Legge Celeste.

In risposta, gli Immortali Raffinatore, Incommensurabile, delle Nevi, Nangong Longjian e numerosi altri esperti si prepararono a battersi contro l’esercito della Legge Celeste.

Anche se il palazzo della Legge Celeste era famoso per le sue capacità combattive, la montagna del Legno Turchese era cambiata. I migliaia di Martial Emperor non potevano essere gestiti facilmente da i più di dieci milioni di soldati nemici.

Anche se erano in svantaggio numerico, la montagna del Legno Turchese stava entrando lievemente in vantaggio in battaglia.

“Uccidere!!!!”

Proprio in quel momento, anche l’esercito del palazzo del Re Mortale si unì allo scontro.

Dopo il loro intervento, la montagna del Legno Turchese che prima stava vincendo iniziò ad avere difficoltà.

“Non va bene. Non importa quanto può essere potente la montagna del Legno Turchese, non possono competere con gli eserciti del palazzo della Legge Celeste e del Re Mortale.”

“Non solo, Lord Lianghua sta combattendo da solo contro due. È anche lui in svantaggio. Dopotutto i suoi avversari non sono Martial Emperor ordinari.”

La battaglia era appena iniziata. Eppure una parte era già in netto vantaggio. Questo fece preoccupare la folla.

Anche se erano venuti a guardarsi lo spettacolo, avevano tutti sentito parlare delle ostilità tra Chu Feng e il palazzo della Legge Celeste.

Nel profondo dei loro cuori, pensavano che Chu Feng non avesse fatto nulla di male. Invece era stato il palazzo della Legge Celeste ad averlo messo in difficoltà deliberatamente.

Così, non volevano che Chu Feng venisse sconfitto. Dopotutto era un giovane talento con la possibilità di diventare il signore di un’era.

Inoltre, c’erano anche delle persone che pensavano che il palazzo della Legge Celeste avesse provocato deliberatamente Chu Feng perché desideravano eliminarlo.

Temevano che sarebbe diventato il prossimo Qing Xuantian e che avrebbe minacciato il loro dominio.

In effetti, prima ancora che Chu Feng diventasse un signore, il suo carisma era particolarmente sbalorditivo. Se non altro, aveva aumentato il livello della montagna del Legno Turchese al punto da non renderlo inferiore di molto al palazzo della Legge Celeste.

All’improvviso risuonò un grido: “Approfittarsi di un vantaggio numerico non è niente di che. Se siete davvero uomini, dovreste combattere alla pari.” Un fuoco nero iniziò ad avvicinarsi. Entrò nel campo di battaglia come una meteora.

Ovunque passasse, la gente della montagna del Legno Turchese sarebbe rimasta illesa, ma gli esperti dei due palazzi nemici sarebbero stati feriti e avrebbero vomitato sangue. Chi era stato colpito con più forza sarebbe esploso e morto sul posto.

Alla fine, quell’ammasso di luce nera era sfrecciata verso il maestro del palazzo della Legge Celeste, Duanmu Feiyu.

“Clank!!”

Duanmu Feiyu usò frettolosamente il suo Armamento Imperiale per affrontare la fiamma nera. Cercò di dividerla in due.

“Boom!!”

In effetti il suo fendente fu estremamente feroce e disperse la fiamma nera.

“Cielo, cos’è successo?!!!”

Tuttavia, quando la fiamma nera si disperse, la gente rimase sbalordita vedendo cosa nascondeva.

Era un uomo di mezz’età dall’aura nefasta. Indossava un abito nero, aveva occhi rossi a fenice dall’intento omicida ardente e labbra nere incurvate in un sorriso malizioso. Sembrava proprio diabolico.

Molti lo riconobbero. Era il capo del palazzo degli Inferi, Hun Jingtian.

“Senior Lianghua, junior Hun Jintian la aiuterà.” Prima sorrise all’elfo con benevolenza, poi brandì una lunga spada nera per lanciare attacchi feroci contro il capo del palazzo della Legge Celeste.

“Ahah, Hun Jingtian, sei arrivato nel momento perfetto.” Lord Lianghua prima sembrava molto cupo, ma adesso, dopo aver visto il nuovo arrivato, cominciò a ridere di cuore.

Da solo, in effetti non poteva competere con i due capi dei palazzi, ma ora la pressione si era ridotta enormemente.


