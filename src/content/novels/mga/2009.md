---
title: Capitolo 2009 - Vomitare Sangue dalla Rabbia
pubDate: 2024-08-02T01:36:02.254Z
tags:
    - mga
---


Anche se erano estremamente scontenti, non avevano altra scelta che ubbidire. Così aggiunsero i nomi dei loro palazzi ai certificati di indebitamento.

Così non erano più in debito solo personalmente, erano i loro palazzi ad esserlo. Finché i loro Sect fossero esistiti, avrebbero dovuto ripagare il debito.

“Maestro del palazzo della Legge Celeste, mentre è vero che non avete più Armamenti Imperiali, non ne ha uno in mano?”

“Perché non lo consegna?” Disse Chu Feng mentre guardava l’arma del capo del palazzo.

“Amico Chu Feng, ho ancora bisogno di questo Armamento Imperiale. Potresti aspettare finché non trovo un altro Armamento Imperiale da darti?” Implorò il capo del palazzo. Era davvero riluttante a rinunciare alla sua arma.

Dopotutto gli Armamenti Imperiali avevano una loro coscienza. Visto che lo aveva usato da così tanto tempo, si era affezionato ad esso.

“Rifiutare di consegnare un Armamento Imperiale quando ce ne hai uno, che logica è questa?”

“Ditemi, non sta rifiutando di pagare il suo debito?” Chiese ad alta voce Chu Feng.

“Sì!” Rispose all’unisono la folla.

“Sei una faccia da culo sia quando sei in debito, sia quando ti rifiuti di pagare un debito.”

“Che tipo di faccia da culo sei?” Chiese Chu Feng.

<em>Nota traduzione: letteralmente è “Ti rifiuti di pagare un debito, mostri le chiappe verso sud. Ti rifiuti di restituire soldi, mostri le chiappe verso nord”.</em>

“T-te lo darò!” Il capo del palazzo della Legge Celeste cominciò a tremare di rabbia. Senza dire altro, troncò subito il collegamento che aveva con l’Armamento Imperiale e lo lanciò a Chu Feng.

“Puu!!”

Il vecchio vomitò una boccata di sangue, ma non per le ferite dovute alla disconnessione dalla sua arma, ma per via della rabbia.

“Andiamo.” Dopodiché il capo del palazzo della Legge Celeste si girò per andarsene.

“Aspetta un momento.” Chu Feng lo fermò di nuovo.

“Cos’altro vuoi? Ti ho dato tutto ciò che potevo fare e ho firmato un certificato di indebitamento. Cos’altro vuoi da me?”

“Se non è ancora sufficiente, tanto vale ucciderci!” Gridò insoddisfatto il capo del palazzo della Legge Celeste.

Aveva perso completamente la pazienza, Chu Feng era troppo spietato. Anche se non li aveva uccisi, li aveva derubati dei loro più preziosi Armamenti Imperiali e li aveva fatti indebitare.

Anche se il palazzo della Legge Celeste era sfuggito all’estinzione, era stato completamente soppresso da Chu Feng. Duanmu Feiyu quasi desiderava di essere morto.

“Non hai ancora consegnato le tecniche misteriose dell’Immortale del Legno e dell’Oro.” Disse con un sorriso raggiante Chu Feng.

“Cosa? Consegnare le tecniche misteriose degli Immortali? Che scherzo è questo? Non lo hai menzionato prima.” Dissero all’unisono i due capi palazzo.

I tre palazzi erano esistiti da molto tempo. I loro tesori più preziosi a parte gli Armamenti Imperiali erano le supreme tecniche segrete.

Erano già estremamente riluttanti nel consegnare gli Armamenti Imperiali e ora Chu Feng stava facendo una richiesta del genere?! Come potevano accettare? Inoltre non l’aveva menzionato prima.

Così sicuramente non avrebbero consegnato le tecniche segrete, Chu Feng era troppo esigente. Non avrebbero ceduto anche se la gente avesse pensato che erano nel torto, non avevano paura di lui.

“In effetti non l’ho menzionato, ma era scritto chiaramente nei vostri certificati di indebitamento.”

“Date un’occhiata. Vedetelo personalmente.” Mentre parlava, Chu Feng tirò fuori i due certificati di indebitamento firmati dai capi del palazzo. Usando tecniche Spirit, aveva ingrandito le parole dei documenti così da poterle fare leggere a tutti.

La folla ne fu scioccata, in effetti c’era una clausola che dichiarava che i due capi dei palazzi avrebbero potuto usare le loro tecniche misteriose come rimpiazzo per due armi. Tuttavia dovevano consegnarle a Chu Feng sul posto per non infrangere il contratto.

Tuttavia ciò che sbalordì di più la folla era che le tecniche segrete avrebbero potuto rimpiazzare due Armamenti Imperiali Incompleti!

“Bastardo, ci hai imbrogliato!” Il capo del palazzo della Legge Celeste sembrava che stesse per scoppiare di rabbia.

“Sei semplicemente irragionevole!” Il maestro del palazzo del Re Mortale stava tremando di rabbia.

A causa della loro imprudenza, non avevano letto con attenzione il loro cosiddetto certificato di indebitamento, ma non si aspettavano che Chu Feng li avrebbe imbrogliati così.

“Ah? Imbrogliare? Questa condizione era scritta chiaramente sui certificati che avete firmato. Avete sbagliato voi a non leggerli con attenzione. Eppure adesso state biasimando me?”

“Lord Luokong, Lord Lianghua, c’è bisogno del vostro intervento per favore. Come possono rifiutare di ammettere il loro debito?” Chu Feng guardò i due Grandi Anziani.

“Non dovremmo risparmiare la vita di persone grette e vili che rifiutano di riconoscere i loro debiti.” Disse con tono freddo Lord Lianghua.

“Dovreste attenervi ai contratti che avete firmato. Dopotutto l’amico Chu Feng è già stato estremamente tollerante ad avervi risparmiato la vita.” Aggiunse Lord Luokong.

“Ma i proprietari originali delle tecniche segrete sono già morti. Ora…” Il maestro del palazzo della Legge Celeste voleva tirare fuori una scusa.

“Anche se non so chi siano i precedenti proprietari, se la mia ipotesi è corretta, dovreste averle con voi, no?”

“Sarà meglio che non lo neghiate. Altrimenti ho un modo per farvele rivelare. Allora sarebbe estremamente imbarazzante per tutti voi.” Chu Feng lo interruppe.

“Tu!!!” I due maestri dei palazzi si illividirono. Chu Feng aveva ragione, avevano le due tecniche segrete con loro al momento.

“Consegnatele. Anche se potreste subìre un po’ di danni se fossero rimosse forzatamente, potete avere fiducia nelle mie tecniche Spirit.”

“Posso fare sì che subiate meno danni possibili quando rimuoverete le tecniche segrete.” Disse Chu Feng con un sorriso raggiante.

“Prendile.” Dissero i due capi dei palazzi stringendo i denti. Oggi avevano proprio sofferto a causa di questo giovane.

Dopodiché Chu Feng preparò una formazione Spirit sul posto e rimosse le due tecniche segrete dai corpi dei due capi palazzo.

I due maestri dei palazzi cominciarono a tremare incontrollabilmente. Le loro facce diventarono bluastre e le loro labbra assunsero una tinta verde. Se qualcuno non li avesse sostenuti, sarebbero caduti a terra.

La loro vitalità era gravemente danneggiata e probabilmente si sarebbero ripresi solo dopo molto tempo.

Vedendo questa scena, gli Immortali Raffinatore, Incommensurabile, l’Immortale dai Capelli Bianchi e Zhang Ming iniziarono a sogghignare.

Abili Sciamani sapevano che non era impossibile rimuovere tecniche segrete dal corpo, ma sarebbe stata necessaria una tecnica Spirit formidabile.

Ne sarebbero stati capaci anche loro.

Inoltre Chu Feng era ancora più esperto di loro nelle tecniche Spirit, così sapevano che i due capi dei palazzi non sarebbero dovuti rimanere feriti fino a questo punto.

Era chiaro che Chu Feng avesse infierito su di loro apposta.


