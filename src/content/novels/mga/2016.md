---
title: Capitolo 2016 - Fallimento
pubDate: 2024-08-02T08:36:02.257Z
tags:
    - mga
---


“Ragazzo, stai cercando di sfidare noi cinque immortali?”

Le tre tecniche misteriose guardarono Chu Feng senza essere troppo sorprese. Sembrava che sapessero di essere cadute nelle sue mani e cosa avesse intenzione di fare.

“Senior, per favore datemi in prestito la vostra forza.” Chu Feng porse i suoi rispetti. Anche se queste tre figure di fronte a lui erano tutte tecniche segrete, erano membri della generazione più grande ai suoi occhi.

Dopotutto erano creature che esistevano fin dall’Antica Era.

“Ragazzo, non perderò tempo con discorsi superflui. Detto questo, ammiro il tuo coraggio.”

“Dato che sei determinato e hai già assimilato gli Immortali dell’Acqua e del Fuoco, hai i requisiti per sfidare noi cinque Immortali.”

“Così, se vuoi davvero tentare la sfida, puoi iniziare da me. Vorrei vedere anche io se potrai sopportare la pressione di tre tecniche segrete.” Disse la misteriosa tecnica dell’Immortale dell’Oro.

“Senior, ho intenzione di assimilarvi tutti e tre allo stesso tempo.” Disse Chu Feng.

“Cos’hai detto?” Le tre tecniche sussultarono.

“Dopotutto ci sono due possibilità, riuscirci o no. Non voglio sprecare tempo.” Disse Chu Feng.

“Ragazzo? Di cosa stai parlando? Non puoi scherzare su questo!!” Le tre tecniche segrete erano sbalordite.

Se Chu Feng avesse cercato di assimilarle insieme, non si sarebbe potuto fermare. Era davvero pericoloso.

“Senior, sono passati decine di millenni fin dall’Antica Era. Non volete vedere che tipo di segreto il vecchio antenato dei cinque elementi ha nascosto nei vostri corpi?”

“Sono certo che volete tutti saperlo. E io… lo voglio scoprire ancora di più. Ho intenzione di svelare questo mistero, così ho bisogno del vostro aiuto.”

“Per favore.” Mentre parlava, Chu Feng chiuse gli occhi.

“Molto bene. Dato che sei così coraggioso, ti aiuteremo.”

Le tre tecniche segrete mostrarono sguardi determinati, poi si trasformarono in tre raggi di luce che entrarono nel corpo di Chu Feng allo stesso tempo.

“Woosh!”

In quel momento il giovane spalancò gli occhi all’improvviso.

Aveva la sensazione che nel suo corpo fosse scoppiata una tempesta caotica. Cinque potenti energie caotiche adesso erano radunate nel suo organismo.

Il potere della fusione era estremamente spaventoso, stava scorrendo nel suo corpo ed entrò perfino nel suo dantian.

Sembrava che stessero per farlo esplodere da un momento all’altro.

Chu Feng strinse i denti. Non era disposto ad arrendersi. Sapeva che dipendeva tutto da questo momento.

C’erano due motivi per cui poteva persistere con ostinazione.

Primo, desiderava profondamente riuscirci.

Secondo, era assolutamente sicuro delle sue capacità.

“Boom!!”

All’improvviso risuonò un’esplosione dal corpo di Chu Feng. In seguito, un enorme corpo d’energia formato da cinque elementi avvolse all’istante il palazzo in cui era il giovane.

I materiali usati per costruire l’edificio erano davvero speciali ed erano stati rafforzati da formazioni Spirit, così era estremamente robusto. Tuttavia scoppiò come una bolla sotto l’impatto.

Inoltre l’ondata d’energia stava ancora divampando e portando devastazione ovunque passavano.

Fortunatamente il posto in cui viveva Chu Feng era un territorio vasto e isolato, e non aveva tenuto nessun servo nell’edificio.

Tutte le strutture nel territorio del giovane furono distrutte. Tuttavia fortunatamente non morì nessuno a causa dell’impatto.

“Cosa sta succedendo?”

All’improvviso un corpo d’energia sconfinato si levò al cielo. Questa scena sbalordì tutti i membri della montagna del Legno Turchese. Temevano di essere stati attaccati.

Dopotutto la battaglia tra loro e i palazzi della Legge Celeste e del Re Mortale era appena finita. Nessuno poteva essere certo che non avrebbero tentato di vendicarsi.

In quel momento tutti furono colti dal panico e alcuni Anziani tremarono di paura.

Non potevano essere biasimati, i cinque elementi erano davvero terrificanti.

“Me**a!” Tuttavia, quando figure importanti come l’Immortale Raffinatore videro questa scena, iniziarono subito a volare verso l’ondata di energia senza la minima esitazione.

Avevano immaginato che fosse dovuto al tentativo di Chu Feng di assimilare le cinque tecniche misteriose. La situazione sembrava proprio essersi volta al peggio.

Sfortunatamente, quando l’Immortale Raffinatore e gli altri si avvicinarono al territorio di Chu Feng, non riuscirono ad avvicinarsi. Le cinque energie bloccavano il cielo e la terra, si erano trasformate in un enorme vortice.

Sarebbero state fatali perfino per l’Immortale Raffinatore e gli altri se avessero provato ad avvicinarsi.

“Cosa sta succedendo? Che sia…?!”

Presto Baili Xuangkong, Nangong Longjian e gli altri arrivarono. Nonostante il giovane non avesse menzionato loro i suoi piani, si erano immaginati cos’era successo vedendo l’energia spaventosa.

“È Chu Feng. Chu Feng ci ha appena detto che avrebbe assimilato le cinque tecniche segrete. Inoltre prima ci ha anche spiegato come attivare la grande formazione difensiva.”

“Voleva che la preparassimo per proteggere la montagna del Legno Turchese nel caso avesse fallito.” Disse l’Immortale Raffinatore.

“Chu Feng, non mi ha detto una cosa così importante, quel ragazzo…” Baili Xuankong si addolorò.

“Non te l’ha detto perché sapeva che avresti cercato di fermarlo. Dopotutto sta cercando di fare qualcosa di estremamente pericoloso.” Disse l’Immortale Raffinatore.

“Ma…” Baili Xuankong non continuò. Sapeva molto bene che intenzioni aveva Chu Feng e nonostante i rischi che avrebbe corso, il giovane aveva considerato la sicurezza della montagna del Legno Turchese. In quanto capo del Sect, questo lo fece riempire di vergogna e sensi di colpa.

“Basta. Non parliamone più. Ora ciò che è più importante è la sicurezza di Chu Feng.” Gridò l’Immortale delle Nevi.

In quel momento tutti divennero silenziosi. Si concentrarono tutti sulle cinque energie spaventose.

L’Immortale Raffinatore e gli altri Sciamani iniziarono ad usare vari metodi di osservazione per cercare Chu Feng in mezzo al vortice spaventoso.

Nangong Longjian e gli altri coltivatori invece usarono le loro tecniche percettive speciali per provare ad individuarlo.

Solo che, più lo facevano, più divennero inquieti. Questo perché non riuscivano a trovare la sua aura.

Così non ebbero altra scelta se non aspettare la dissipazione delle cinque energie elementali.

Alla fine, dopo un intero giorno, il vortice cominciò a dissiparsi.

Scomparì molto velocemente.

“Cosa?!!!”

“...”

Quando le cinque energie si dissiparono, la folla rivelò espressioni avvilite e disperate.

Baili Xuankong e gli altri che tenevano di più a Chu Feng caddero all’indietro con espressioni sbalordite.

Dopo che il vortice si era dissipato, era rimasto un enorme cratere.

Anche se si stava diffondendo calore dalle profondità della voragine, non riuscivano a vederlo.

Non solo non trovarono tracce di lui, non potevano nemmeno percepire la sua aura.

Era una conclusione che non potevano accettare perché significava solo una cosa…

Chu Feng aveva fallito!!!


