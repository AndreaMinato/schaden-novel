---
title: Capitolo 202 - Ritorno alla Provincia Azzurra
pubDate: 2024-05-31T00:13:16.360Z
tags:
    - mga
---


CAPITOLO SPONSORIZZATO</strong> ringraziamo akisame
da editare
10 Capitoli in coda 0/3€
-Schadenfreude


"Provincia Azzurra? Nonostante non sappia da dove provenga, un genio così potente non dovrebbe provenire dalla Provincia Azzurra, vero?"


"Sì, come può un genio come Chu Feng provenire da un posto come la Provincia Azzurra?" Scossero tutti la testa dopo aver guardato Zhuge Liuyun.


"Allora... Quel Chu Feng ha un abito blu, il volto pallido, sopracciglia spesse, occhi grandi, un naso alto e dritto e anche un aspetto giovane."


"È anche capace di usare una strana tecnica marziale. Può usare il suo potere Origin per condensare vari tipi di arma dorata come desidera e li usa con abilità."


"Specialmente dopo aver condensato un arco lungo, le frecce che scaglia non mancano mai il bersaglio e perfino le persone al quinto livello dell'Origin realm non possono resistervi?" Continuò a chiedere Zhuge Liuyun.


"Questo... Non sono troppo sicuro del suo aspetto, ma sembrava aver compreso una tecnica marziale di livello 5 che può condensare varie armi. Esatto, ho sentito che è capace di usare una tecnica marziale sbalorditiva. Si solleva del fulmine dai suoi piedi e diventa stranamente veloce." Rispose uno di loro.


Dopo aver sentito queste parole, Zhuge Liuyun si rallegrò e disse dopo aver colpito il suo palmo con un pugno:"È sicuramente lui!"


Vedendo questa reazione, molti di loro chiesero con curiosità:"Uh? Fratello, dal suo tono sembra che conosca quel Chu Feng?"


Zhuge Liuyun alzò la testa, si sporse in avanti e disse dandosi una pacca sul petto:"Ad essere sincero, quel Chu Feng è il mio discepolo."


"Ahahahah..." Le parole di Zhuge Liuyun suscitarono l'ilarità degli uomini, che scoppiarono a ridere come se avessero sentito la battuta più divertente in assoluto.


Vedendo la loro reazione, l'espressione di Zhuge Liuyun divenne un po' scontenta, ma non sapeva come spiegarsi. Nonostante fosse un personaggio spaventoso nella Scuola del Drago Azzurro, in questo posto non era una figura rilevante.


Figuriamoci gli altri, perfino le persone con cui stava chiacchierando erano tutti esperti al Profound realm. Non poteva provare alcun orgoglio perché c'erano ben pochi nella sua stessa generazione che fossero più deboli di lui.


"Guardate, sono le persone della Gilda del Mondo degli Spiriti!" Ma proprio in quel momento qualcuno gridò con tono sorpreso.


Dopo aver osservato il punto in cui quell'uomo stava indicando, in effetti c'era un gruppo di cento persone della Gilda del Mondo degli Spiriti che si stava avvicinando. In quel momento perfino Zhuge Liuyun mostrò un'espressione riverente.


In quanto Sciamani, chi non desiderava unirsi alla Gilda del Mondo degli Spiriti? Comunque i requisiti erano estremamente severi e non ci si poteva unire senza un certo livello di coltivazione. Bisognava essere Sciamani di talento ed era necessario firmare un contratto speciale.


Un contratto in cui praticamente si vendeva sé stessi e anche la propria progenie, ogni singola generazione successiva avrebbe dovuto servire la Gilda del Mondo degli Spiriti. Era un'enorme restrizione.


Quindi il contratto dava a molti l'opportunità di diventare membri della Gilda del Mondo degli Spiriti, ma scoraggiava le persone che tenevano molto alla propria libertà.


Ciò che Zhuge Liuyun non si aspettava era che il gruppo di persone della Gilda del Mondo degli Spiriti si fermasse proprio di fronte a lui. L'uomo di mezz'età che li conduceva guardò un ritratto nelle sue mani e poi si rivolse cortesemente a Zhuge Liuyun:"Potrei chiederle se lei è il Signor Zhuge Liuyun?"


"Sono io!" Rispose con cautela Zhuge Liuyun. Il suo tono era molto gentile, non osava mostrare alcuna traccia di irriverenza nei confronti della gilda. Anche se la loro coltivazione fosse inferiore alla sua, non avrebbe comunque osato.


"Congratulazioni signor Zhuge. Il suo discepolo Chu Feng è arrivato primo all'Esame del Mantello Bianco. Per ordine degli Anziani, la invito come ospite della Gilda del Mondo degli Spiriti." Dopo aver confermato l'identità di Zhuge Liuyun, l'uomo divenne ancora più rispettoso.


"T-t-tu... tu sei davvero...!!" Dopo aver sentito queste parole, prima ancora che Zhuge Liuyun rispondesse, molte persone accanto a lui iniziarono ad agitarsi. Avevano espressioni sbalordite perché sapevano che stavolta non avevano proprio capito chi si trovavano davanti.


Zhuge Liuyun era pieno di gioia ed era così entusiasta da non sapere cosa fare. Non avrebbe mai pensato che la Gilda del Mondo degli Spiriti l'avrebbe invitato in quel modo. Era un evento molto onorevole.


Naturalmente ciò che lo rallegrava ancora di più era che Chu Feng si fosse classificato primo all'esame. Per lui era un avvenimento davvero glorioso.


Dopodiché Zhuge Liuyun andò alla Gilda del Mondo degli Spiriti e l'Anziano Li in persona diede il benvenuto a Chu Feng e al suo maestro. Li aveva anche invitati a diventare membri della gilda.


Inoltre avevano ricevuto un distintivo molto speciale, rappresentava la loro posizione come Ospiti Anziani. Non avrebbero avuto limitazioni, eppure avrebbero potuto godersi tutti i benefici dell'essere nella Gilda del Mondo degli Spiriti, probabilmente ricevendo un trattamento ancora migliore.


Ciò rallegrò Chu Feng e il suo maestro. Specialmente Zhuge Liuyun perché era riuscito a soddisfare un desiderio irrealizzabile diventando un membro della gilda.


Zhuge Liuyun fu invitato a rimanere ulteriormente e decise di restare nella gilda per un po' più di giorni. Chu Feng invece, dato che aveva delle questioni di cui occuparsi, doveva tornare velocemente nella Provincia Azzurra.


Prima di andarsene, Chu Feng diede il Frutto Spirit maturo che aveva cresciuto nella Torre Fantasma Asura a Zhuge Liuyun. Questo attrasse l'ammirazione dell'Anziano Li, perché un frutto Spirit maturo era estremamente prezioso e aiutava grandemente la crescita del potere Spirit.


Zhuge Liuyun era ancora più commosso. Sapeva di aver preso il discepolo giusto e gli anni in cui aveva aspettato non erano stati sprecati perché aveva accettato un allievo incredibile.


Così quel giorno, Chu Feng lasciò la gilda per dirigersi verso la Provincia Azzurra, perché si stava avvicinando la data del matrimonio di Su Mei.





