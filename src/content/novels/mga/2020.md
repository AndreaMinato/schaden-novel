---
title: Capitolo 2020 - Eterno Orgoglio
pubDate: 2024-08-14T18:13:16.578Z
tags:
    - mga
---




“Devastatore del Mondo, cosa succede? Ti stai impaurendo?” Chiese il capo della Sala Oscura.


“Quel Chu Feng è difficile da gestire. Se lo ignoriamo così, temo che andremo incontro ad una catastrofe in futuro.”


“Non c’è bisogno di avere paura. Posso ucciderlo quando voglio.”


“Inoltre non vivrà a lungo. Allora, ti permetterò di ucciderlo per me in modo che tu possa vendicare tuo figlio.” Disse il capo della Sala Oscura.

“La ringrazio Lord maestro della sala.”


L’Immortale Devastatore del Mondo si riempì di gioia. Desiderava proprio uccidere Chu Feng personalmente per vendicare suo figlio. Tuttavia temeva che sarebbe stato punito dal maestro della Sala se l’avesse fatto e questa ossessione lo aveva tormentato fino ad ora.


Ora però il capo della Sala Oscura gli aveva permesso di uccidere Chu Feng e così non era più avvilito e preoccupato. Avrebbe potuto torturarlo e ammazzarlo senza timore. Per lui era proprio un’occasione gioiosa.


“Lord maestro della sala, c’è un’altra cosa che non capisco.”


“Cosa?” Chiese il maestro della Sala Oscura.


“Un conto è che i capi dei due palazzi abbiano consegnato. Dopotutto sono stati sconfitti e costretti a farlo.”

“Ma come era così certo che il palazzo degli Inferi avrebbe consegnato la misteriosa tecnica dell’Immortale della Terra a Chu Feng?” Chiese con fare confuso l’Immortale.


L’Immortale Devastatore del Mondo sapeva che i due palazzi sarebbero stati sconfitti, questo perché era stato il capo della Sala Oscura ad ordinare di lanciare quell’attacco.


Sapevano già che gli elfi dell’Antica Era stavano per dare loro rinforzi e che Lord Lianghua era nella montagna del Legno Turchese. Così era destino che i due palazzi sarebbero stati sconfitti.


Avevano architettato questo piano in modo che Chu Feng ottenesse le cinque tecniche e le assimilasse nel suo corpo.


Tuttavia c’era qualcosa che l’Immortale Devastatore del Mondo non capiva. Perché il palazzo degli Inferi avrebbe offerto la sua tecnica senza motivo?


“In realtà è molto semplice. È inutile per loro e Chu Feng ha già ottenuto le altre quattro tecniche. Dato che il palazzo degli Inferi vuole diventare alleato della montagna del Legno Turchese e degli elfi, naturalmente avrebbero passato anche quella tecnica.”


“Il maestro della Sala è davvero lungimirante. Sono pieno di ammirazione. Ma… come sapeva che Chu Feng sarebbe riuscito ad assimilare le cinque tecniche segrete?” Chiese l’Immortale Devastatore del Mondo.


“Non lo sapevo.”


“Ma rimane il fatto che proviene dal Mondo Esterno. Così è più forte della gente della Terra Sacra delle Arti Marziali. Perciò c’era qualche speranza che avrebbe avuto successo. Non mi aspettavo che ci sarebbe riuscito davvero.” Disse il capo della Sala Oscura.

“Ma se avesse fallito, non sarebbe…” Il Devastatore del Mondo era sbalordito.


“Sarebbe rimasto ucciso. Ma prima o poi morirà comunque. Così perché mi sarei dovuto preoccupare?”


“Ahahah…” Il capo della Sala Oscura scoppiò a ridere, iniziò ad entrare nel vuoto e lasciò il palazzo.


La donna misteriosa lo seguì e se ne andò via anche lei.


In quel momento rimase solo l’Immortale Devastatore con un’espressione piena di emozioni contrastanti.


Aveva sempre più la sensazione di non poter capire il capo della Sala Oscura. Tuttavia era ancora più contento di servirlo. Solo una persona come lui sarebbe stata degna dei suoi servizi.

…..


Il tempo passò velocemente. In un batter d’occhio passarono quindici giorni.


Dopo due mesi e mezzo, Dugu Xingfeng tornò dal Sect della Terra Maledetta.


In realtà il Sect della Terra Maledetta era molto vicino alla montagna del Legno Turchese. Il motivo per cui Dugu Xingfeng era stato assegnato al Sect della Terra Maledetta era anche perché era il più debole.


Tuttavia, visto che Dugu Xingfeng era la persona dalla coltivazione più debole tra i quattro, erano successi degli eventi che avevano ritardato il suo viaggio. Tuttavia era riuscito a tornare con successo con il simbolo.


Dugu Xingfeng si precipitò dritto verso la regione principale. Tuttavia, prima ancora di raggiungerla, si fermò a mezz’aria.


In quel momento, da ansiosa, la sua espressione diventò piena di ammirazione.


Di fronte a lui quella che prima era una vasta piazza si era trasformata in un enorme forte.


Non solo copriva la piazza, ma svettava tra le nuvole e sembrava davvero sontuoso.


Il forte era color dorato ed era percorso da enormi venature simili a draghi che sembrava lo sigillassero. Allo stesso tempo, funzionavano anche da protezione.


Il forte sembrava un santuario divino.


Aspetto più importante, ebbe la sensazione che fosse davvero impenetrabile.


La montagna del Legno Turchese era esistita da tempo e possedeva una formazione difensiva davvero robusta. Però, in confronto alla formazione davanti a lui, era inferiore sotto ogni altro aspetto.


E questa… era la grande formazione Spirit che Chu Feng e gli altri avevano preparato.


“Xingfeng, sei tornato finalmente. Se avessi tardato ancora di più sarei andato a cercarti.”


All’improvviso diverse figure raggiunsero Dugu Xingfeng. La persona a capo del gruppo era Baili Xuankong. A parte lui, c’erano anche tutti gli altri partiti per trovare i simboli.

“Le mie scuse. C’è stato un piccolo inconveniente lungo il viaggio. Vi ho fatto aspettare.” Disse con tono colpevole Dugu Xingfeng.


Dopotutto gli avevano fatto il favore di mandarlo nel Sect della Terra Maledetta che era più vicino alla montagna. Tuttavia… era stato l’ultimo a tornare. Questo lo riempiva di vergogna.

“Direttore Dugu, ci è riuscito?” Chiese Nangong Longjian.

“Sì.” Dugu Xingfeng tirò fuori una scatola raffinata dal suo Sacchetto Cosmo. Dopo averla aperta, apparì un simbolo. La sua forma era diversa da quella che Chu Feng aveva ottenuto dalla montagna del Legno Turchese. Emanava però lo stesso tipo di aura antica.


“Ottimo.” La folla iniziò a sorridere con gioia.

“Antenato, la grande formazione è pronta?” Chiese Dugu Xingfeng.


“Esatto. Xingfeng, si può dire che sia la formazione spirit più straordinaria che abbia mai visto.”

“Non solo può resistere agli attacchi di guerrieri al picco del Martial Emperor, ha anche trentotto formazioni offensive diverse. Può attaccare e difendere. È davvero potente.”

“Aspetto più importante, è stata creata da uno dei nostri discepoli, Chu Feng.” Baili Xuankong sembrava proprio entusiasta mentre descriveva la formazione difensiva.


Questo perché nemmeno i tre palazzi possedevano formazioni difensive simili. Come Chu Feng, questa grande formazione Spirit sarebbe diventata l’eterno orgoglio del Sect.

