---
title: Capitolo 2023 - Ottenere la Pergamena
pubDate: 2024-08-02T15:36:02.259Z
tags:
    - mga
---


Dopo aver viaggiato per un po’ di tempo, Chu Feng e l’Immortale Incommensurabile arrivarono nella Terra del Dao Pietra delle Meraviglie.

“È questa la Terra del Dao Pietra delle Meraviglie? È davvero straordinaria.”

L’espressione di Chu Feng cambiò e sorrise lievemente.

Di fronte a lui c’era una vasta pianura dove c’erano pietre di varie forme. Alcune sembravano esseri umani, altre bestie. Anche se c’erano molte pietre delle meraviglie nella Terra Sacra delle Arti Marziali, Chu Feng provò una sensazione speciale solo dando un’occhiata a questo luogo.

Queste pietre sicuramente non erano ordinarie.

Coprivano la vasta pianura e ce n’erano diverse centinaia di migliaia. Era davvero uno spettacolo magnifico.

“In effetti sono straordinarie. Il motivo per cui sono conosciute come pietre delle meraviglie è perché sono indistruttibili. Inoltre non possono essere spostate.” Disse l’Immortale Incommensurabile.

“Sono davvero così miracolose? Che queste pietre siano tesori?” Chu Feng ne fu sorpreso.

“No, fin dall’Antica Era, molti hanno fatto delle ricerche su queste pietre e perfino io l’ho fatto.”

“Anche se danno una sensazione molto speciale e sono indistruttibili, sono solo pietre ordinarie e non tesori.” Precisò l’Immortale Incommensurabile.

“Pietre ordinarie? Come possono essere indistruttibili e impossibili da muovere allora?” Chu Feng era ancora più scioccato.

“Secondo il mio maestro, è perché c’è un tipo di potere speciale in questo luogo e protegge le pietre delle meraviglie.”

“Anche se nessuno sa perché, protegge queste pietre. Forse è per questo che si chiama Terra del Dao Pietra delle Meraviglie.” Spiegò l’Immortale Incommensurabile.

“Allora è così.” Chu Feng annuì.

“Ora che siamo arrivati, sei riuscito a percepire dove si trova il tesoro?” Chiese l’Immortale Incommensurabile.

“No, dovrei creare una formazione Spirit. Una volta fatto, formerebbe una mappa del tesoro che indicherà la posizione del tesoro.” Disse Chu Feng.

“Così questo posto contiene solo una mappa del tesoro e i tesori stessi sono nascosti da un’altra parte?” Chiese l’Immortale Incommensurabile.

“Dovrebbe essere così.” Disse Chu Feng.

“Il vecchio Antenato dei Cinque Elementi è davvero cauto. All’inizio pensavo che il mistero del suo tesoro potesse essere risolto assimilando tutte e cinque le tecniche. Non mi sarei mai aspettato che fosse così problematico.” Disse l’Immortale Incommensurabile.

“Tuttavia, dato che siamo già arrivati, dovremmo comunque fare un tentativo. Chu Feng, prepara pure la tua formazione. Ti proteggerò.” Disse l’Immortale Incommensurabile.

“Grazie senior.” Chu Feng annuì. Poi, senza esitare, procedette verso il centro della Terra del Dao Pietra delle Meraviglie e iniziò a preparare la formazione a mezz’aria.

Chu Feng la preparò molto velocemente. Tuttavia, l’Immortale Incommensurabile esclamò con stupore, la formazione sembrava troppo complicata.

Se il giovane gli avesse spiegato come funzionava, forse l’avrebbe capita, ma visto che non lo aveva fatto, l’Immortale non poteva capire cosa stava facendo.

Comunque poteva percepire il potere spaventoso contenuto nella formazione Spirit.

Era proprio perché la formazione Spirit era così spaventosa e complicata che l’Immortale Incommensurabile esclamò con ammirazione. Si stava chiedendo come Chu Feng ci fosse riuscito, sarebbe stato semplicemente impossibile per lui.

“Il suo talento è davvero spaventoso. Potrebbe perfino diventare il primo Sciamano dal Mantello Immortale fin dall’Antica Era.” L’Immortale Incommensurabile non poté trattenersi dal lodare Chu Feng.

Da come la vedeva, le tecniche Spirit del giovane non avevano solo superato lui, ma perfino tutti gli altri Sciamani della Terra Sacra delle Arti Marziali.

Forse nemmeno il primo tra i dieci immortali, l’Immortale del Cielo, avrebbe potuto competere con Chu Feng.

Tuttavia quanti anni aveva? Poteva arrivare ad un tale livello ad un’età così giovane; quanto sarebbero stati spaventosi i suoi risultati in futuro?

Pensandoci, l’Immortale Incommensurabile provò una grande incredulità, non aveva altra scelta se non provare ammirazione per lui.

In realtà, la formazione di Chu Feng era davvero complicata, superava completamente l’immaginazione dell’Immortale Incommensurabile. Perfino per Chu Feng ci volle un intero mese per finirla.

“Uhh…” Chu Feng arrivò accanto all’Immortale Incommensurabile. Stava sudando profusamente e sembrava lievemente pallido. Tuttavia sorrise mentre diceva: “Ci sono riuscito senior.”

“Riuscito? Allora la mappa? Dov’è?” L’Immortale Incommensurabile esaminò la formazione Spirit che Chu Feng aveva preparato. La ispezionò da cima a fondo.

“Senior, guardi.” Chu Feng sorrise di nuovo, poi iniziò a formare sigilli con una mano e pronunciò un incantesimo speciale.

“Rumble, rumble…”

La terra cominciò a tremare. Poi, le energie visibili ad occhio nudo cominciarono a volare fuori dalla Terra del Dao Pietra delle Meraviglie verso la formazione a mezz’aria.

La formazione cominciò sempre di più a brillare, alla fine diventò splendente come una luna piena. Era davvero uno spettacolo magnifico.

“Chu Feng, quella formazione… in realtà è il potere di questo posto.” L’Immortale Incommensurabile diventò sempre più sbalordito.

Anche se si diceva che il potere speciale della Terra del Dao Pietra delle Meraviglie fosse lì per proteggere le pietre, era sempre stato un mistero. Questo perché nessuno era riuscito a catturare questo potere con successo, così nessuno poteva confermare questa teoria.

Tuttavia ora Chu Feng lo aveva verificato. Non solo quel potere esisteva, ma aveva anche usato la sua formazione Spirit per radunare l’energia speciale e misteriosa.

In altre parole, Chu Feng era riuscito a svelare il mistero della Terra del Dao Pietra delle Meraviglie.

A quanto pareva quel mistero riguardava il vecchio antenato dei cinque elementi.

“Buzz!”

Alla fine, tutto il potere misterioso che stava proteggendo l’enorme Terra del Dao Pietra delle Meraviglie fu prosciugato.

Questo territorio non aveva più poteri speciali. Anche se le pietre avevano mantenuto le loro forme diverse, erano diventati ordinarie.

Questo posto… adesso era un comune campo.

Il battito cardiaco dell’Immortale Incommensurabile accelerò. Il suo sguardo si fissò sulla grande formazione Spirit che fluttuava a mezz’aria come una luna brillante.

Dopo aver finito di assorbire tutto il potere speciale nella Terra del Dao Pietra delle Meraviglie, la formazione divenne ancora più spaventosa. Sembrava contenere un potere esplosivo che minacciava di scoppiare da un momento all’altro.

Tuttavia, la luce argentea che stava illuminando l’ambiente attorno si stava dissipando. Così l’Immortale Incommensurabile poté vedere chiaramente una pergamena al centro della formazione.

“Woosh!”

Chu Feng continuò a formare sigilli con una mano. Poi stese l’altra verso la formazione e fece un gesto per afferrarla. Poi la pergamena volò fuori dalla formazione per poi farsi afferrare dal giovane.


