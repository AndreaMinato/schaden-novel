---
title: Capitolo 2026 - Sicurezza
pubDate: 2024-08-15T00:13:16.578Z
tags:
    - mga
---




Dopo aver sentito le parole di Chu Feng, l’Incommensurabile Immortale iniziò a tremare e la luce nel suo sguardo stava tremolando incessantemente. Sembrava che stesse vedendo personalmente come era stato ucciso suo figlio. Più si immaginava la scena, più si infuriava.


Quasi impazzito di rabbia, gridò: “Piccolo bastardo! Meriti proprio di morire!!!”


Dopo aver detto queste parole, sollevò la sua enorme ascia nera per fare a pezzi Chu Feng.


“Boom!!!”


In un istante, un fendente nero precipitò su Chu Feng, dividendolo a pezzi.


Tuttavia il suo corpo non sanguinò, invece si trasformò in energia che sfrecciò verso l’Immortale Incommensurabile.


Era successo tutto troppo velocemente. Quando Zhan Cangtian, che pensava di avere già vinto, riuscì a reagire, l’energia dei cinque elementi si ricompose in un corpo dietro di lui.


“Tabù Celeste: Fendente Squarciatore del Vuoto.”


Chu Feng brandì il Decapitatore delle Spire del Drago e attaccò.


Anche se il fendente sembrava ordinario, la regione dello spazio attorno diventò nera come la pece nel momento in cui si mosse.


All’improvviso un corpo di luce argenteo sfrecciò per il cielo cupo come una meteora.


Tuttavia… non era una meteora. Era un attacco incredibilmente feroce invece.


Era ancora più formidabile del Fendente dell’Annientamento del Firmamento.


Alla fine il cielo cupo tornò alla normalità. Chu Feng era ancora a mezz’aria, ma completamente illeso. Non solo le sue ferite erano guarite, ma anche il suo abito era intatto.


In quel momento stava guardando giù verso un macigno con fare impassibile.


Sulla cima del macigno c’era una persona, ad essere esatti, un corpo spirituale. Era l’Immortale Incommensurabile.


Non era morto. Durante quel momento cruciale, aveva usato metodi speciali per sfuggire all’attacco fatale di Chu Feng.


Tuttavia non solo il suo corpo fisico era stato distrutto, si era anche indebolito. Figuriamoci Chu Feng, qualsiasi normale Martial Emperor di primo livello avrebbe potuto ucciderlo.


“Sei piuttosto devoto.” Vedendo che l’Immortale Incommensurabile aveva abbandonato il suo Sacchetto Cosmo e la sua ascia nera, ma stava ancora tenendo la pergamena, Chu Feng pensò che fosse piuttosto leale al capo della Sala Oscura.

“Com’è possibile? Perché sono stato sconfitto da te?” L’Immortale Incommensurabile guardò il giovane con incredulità. Non riusciva ancora a credere a cos’era successo prima, non poteva accettarlo.


Non aveva sottovalutato Chu Feng prima, aveva usato tutta la potenza del suo armamento imperiale fin dall’inizio. Aveva perfino usato la sua tecnica più fatale.


Aveva la vittoria in pugno, com’era stato sconfitto? Dopotutto c’era un enorme divario di livello tra di loro.


“Se non avessi avuto la certezza di poterti sconfiggere, credevi che ti avrei attirato qui da solo?” Chu Feng sorrise freddamente.


Esatto, Chu Feng aveva osato confrontarsi con lui da solo perché era assolutamente certo di poterlo battere.

Anche se l’assimilazione delle cinque tecniche segrete non aveva aumentato la sua coltivazione, gli avevano dato un corpo indistruttibile.


A meno che un nemico non potesse bloccarlo completamente, non avrebbe potuto eliminarlo.


Chu Feng… era immortale e indistruttibile.


Evidentemente… L’Immortale Incommensurabile faceva parte della categoria di persone che non era in grado di eliminarlo.


“Ma… prima, io…”


“Stai cercando di dire che mi hai ferito prima, non è vero?”

“Ti ho permesso di farlo, altrimenti come avresti abbassato la guardia? Come avrei potuto batterti in un solo colpo?” Chu Feng sogghignò.

“Mi hai ingannato! Così era tutta una finzione! Spregevole piccolo bastardo!” Dopo aver sentito la verità, l’Immortale Incommensurabile era estremamente furioso.


“No, l’intento omicida di prima non era una finzione.” Lo sguardo di Chu Feng tornò ad emanare un forte intento omicida. Poi lanciò un fendente e una luce argentea discese dal cielo.

L’Immortale Incommensurabile chiuse gli occhi. Sapeva che l’attacco di Chu Feng era ordinario, non aveva usato tecniche marziali.

Ma adesso era troppo debole per resistere. Il fendente ordinario di Chu Feng era più che sufficiente ad ucciderlo.


Anche se sapeva di essere spacciato, l’Immortale Incommensurabile strinse i pugni. Era riluttante a morire così.


“Woosh!”


Proprio in quel momento apparì una figura sopra Zhan Cangtian. Mosse una manica e scatenò una scia di potere marziale.

“Boom!”


Il potere dall’aspetto ordinario bloccò il fendente di Chu Feng.


Era l’Immortale Devastatore del Mondo. Era di fronte a Zhan Cangtian.


“Chu Feng, non ti saresti mai aspettato che ci saremmo rincontrati così presto, vero?”


L’Immortale Devastatore del mondo fissò il giovane, la sua espressione era davvero malevola. Era completamente diversa dal suo solito bell’aspetto, pareva un demone.


L’Immortale Devastatore del mondo sognava di uccidere Chu Feng, provava un odio enorme nei suoi confronti.


E ora… era di fronte a lui. Finalmente avrebbe potuto esaudire il suo desiderio. Alla fine poteva scatenare il suo odio e il suo intento omicida che aveva trattenuto per così tanto tempo.


“L’Immortale Devastatore del Mondo?” Chu Feng si accigliò.


“Ahahah, che importa se hai distrutto il mio corpo?”

“Ho già fatto rapporto al Lord capo della sala prima di venire qui. Ora che è arrivato l’Immortale Devastatore del Mondo, come potrai uccidermi adesso?”

“Oggi sarai tu a morire.” Zhan Cangtian rise con ferocia.


“Oh, stai parlando della prima notte dopo che siamo partiti?” Disse Chu Feng.


“Tu!!!” L’espressione dell’Immortale Incommensurabile si irrigidì. Poi disse: “Lo sapevi?”


“Anche se gli Uccelli dal Bagliore Dorato sono estremamente veloci, non sono così veloci da essere invisibili per me.” Disse Chu Feng.


“Dato che lo sapevi già, perché hai osato venire qui da solo? Hai già avvertito gli elfi dell’Antica Era?!” Perfino l’Immortale Devastatore del Mondo fu colto dal panico, figuriamoci Zhan Cangtian. I due cominciarono a guardarsi attorno nervosamente.


Era chiaro che Chu Feng fosse preparato, mentre lui, l’Immortale Devastatore del Mondo… era venuto qui da solo.


Se fosse arrivato il sovrano degli elfi, sarebbe stato ucciso sicuramente.


Dopotutto il re degli elfi era così potente che perfino il capo della sala doveva essere cauto con lui.

“Non guardatevi più attorno. Non ho avvertito la montagna del Legno Turchese, né gli elfi dell’Antica Era.”

“Stanno combattendo contro la vostra Sala Oscura adesso.” Disse sorridendo Chu Feng.

