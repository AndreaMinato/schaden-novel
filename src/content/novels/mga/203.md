---
title: Capitolo 203 - Arrivare alla Scuola del Vuoto
pubDate: 2024-05-31T01:13:16.360Z
tags:
    - mga
---


CAPITOLO SPONSORIZZATO</strong> ringraziamo Roberto
da editare
9 Capitoli in coda 0/3€
-Schadenfreude


Nel cielo limpido sopra una distesa sconfinata di nuvole bianche, stava sfrecciando un'Aquila Testabianca.


Era una creatura splendida ed era estremamente rapida. La sua razza era della più grande qualità ed era uno dei regali che la Gilda del Mondo degli Spiriti aveva dato a Chu Feng.


Il ragazzo era seduto a gambe incrociate sulla sua cavalcatura e stava chiudendo gli occhi per riposare. Non aveva bisogno di condurre l'aquila perché la creatura capiva la natura umana e conosceva i percorsi della Provincia Spirit e della Provincia Azzurra. Non c'era bisogno di sorvegliare la sua rotta. Con poche parole, sarebbe arrivata automaticamente a destinazione.


"Andati?" Dopo essere uscito dalla Provincia Spirit, Chu Feng aprì lentamente gli occhi e si guardò dietro.


"Sono andati via. Il clan Jie non è idiota e sa che la gilda ti avrebbe accompagnato di nascosto. Naturalmente non avrebbe osato attaccare." La voce piacevole di Ovetto risuonò, sfortunatamente poteva essere sentita solo da Chu Feng.


"Devo davvero ringraziare la Gilda del Mondo degli Spiriti." Un sorriso grato apparve sul volto del ragazzo.


Dopo che se n'era andato dalla Gilda del Mondo degli Spiriti, il clan Jie aveva seguito di nascosto Chu Feng.
Tuttavia, anche la Gilda del Mondo degli Spiriti aveva mandato degli esperti a proteggerlo di nascosto. Entrambi si muovevano furtivamente, ma si erano individuati a vicenda.


Così, dopo aver lasciato la Provincia Spirit, il clan Jie e la Gilda del Mondo degli Spiriti non lo avevano più seguito. Chu Feng aveva ottenuto enormi benefici da questo Esame per il Mantello Bianco.


Per attirare il ragazzo dalla loro parte, non solo i membri della gilda gli avevano donato una preziosa Aquila Testabianca, gli avevano anche dato delle perle Origin e alcuni oggetti per coltivare il suo Potere Spirit.


Chu Feng aveva contato su quelle perle Origin per raggiungere con successo il secondo livello dell'Origin realm.
Tuttavia, l'aspetto più importante era che, grazie al potere dei frutti Spirit e per i doni della Gilda del Mondo degli Spiriti, il suo potere era aumentato grandemente ed era arrivato ad un livello completamente nuovo.


L'attuale Chu Feng poteva già usare il potere delle Formazioni Spirit dal mantello Grigio. Lui e le sue formazioni erano già incredibilmente forti. Chu Feng era già praticamente uno Sciamano dal Mantello Grigio. Comunque, dato che era occupato, non era andato all'esame per il mantello grigio.


In realtà, non doveva nemmeno parteciparci visto che aveva già un mantello grigio con sé.


Grazie alla rapidità dell'Aquila Testabianca, il viaggio divenne molto più breve. Così, dopo essere tornato nella Provincia Azzurra, Chu Feng non tornò direttamente alla Catena Montuosa dell'Uccello Vermiglio, ma si recò nella Catena Montuosa del Vuoto lì vicino.


"Piccolo bianco, aspettami qui." Arrivato ad una collina, Chu Feng accarezzò l'enorme aquila per un po' prima di dirigersi nel bel mezzo della catena montuosa. "Piccolo bianco" era il nome che aveva dato all'Aquila Testabianca.


L'obiettivo di Chu Feng era un'accademia di secondo livello, si chiamava Scuola del Vuoto. Nonostante non fosse forte come la Scuola del Drago Azzurro, era comunque di secondo livello.


Chu Feng era venuto qui perché voleva usare alcune persone. Così, non solo si era fatto prestare il potere di Ovetto, aveva anche indossato il mantello grigio per aumentare la sua influenza.


Nella sala principale della Scuola del Vuoto, il capo stava discutendo con due Anziani direttori. Era un uomo di mezz'età robusto, nonostante non avesse ancora compiuto cinquant'anni, aveva già i capelli bianchi e una coltivazione al terzo livello del Profound realm.


Sebbene i due Anziani direttori non fossero potenti come il capo della Scuola del Vuoto in termini di coltivazione, erano comunque esperti al Profound realm. Tuttavia, all'improvviso la porta serrata fu aperta di scatto da un Anziano.


Il vecchio stava sudando copiosamente. Il suo volto era pallido e disse con voce tremolante:"Signore, s-si è presentato un onorevole ospite!"


Il capo della Scuola del Vuoto e i due Anziani sentirono un brutto presentimento mentre si alzavano velocemente e domandarono con espressioni confuse:"Onorevole ospite? Chi?"


"Sono io!" Risuonò una voce anziana e Chu Feng entrò nella sala principale senza fare alcun rumore. Dopodiché scosse la sua grossa manica e la porta venne chiusa da una raffica di vento.


Allo stesso tempo uno strato di Formazione Spirit grigio circondò la camera e si condensò. Aveva imprigionato tutte le persone all'interno della stanza.


"Sciamano dal Mantello Grigio!" Dopo aver visto l'abito di Chu Feng e le sue formazioni, il capo della Scuola del Vuoto e i due Anziani gestori esclamarono per la sorpresa.


Questo perché la posizione di Sciamano dal Mantello Grigio era troppo nobile. Dopotutto nell'intera Provincia Azzurra esistevano solo due Sciamani dal Mantello Grigio. Uno era nell'accademia numero uno, la Lingyun, l'altro era nella Tenuta del Principe Qilin. Le loro posizione erano estremamente prestigiose ed erano personaggi davvero rinomati.


Dato che era apparso uno Sciamano dal Mantello Grigio, pensarono subito a quelle due persone incredibili. Naturalmente ne rimasero scioccati e i loro cuori iniziarono a sussultare.


"Senior, mi chiedo quale sia il suo rispettabile nome e per quale motivo ci onora con la sua presenza?" Chiese rispettosamente il capo della Scuola del Vuoto dopo essersi ripreso.


"Non ho un nome, né un cognome, ma può chiamarmi Signor Mantello Grigio. Sono venuto qui per fare una richiesta." Chu Feng si avvicinò al trono del capo della Scuola del Vuoto e si sedette lì, come se fosse il padrone dell'area.


"Signor Mantello Grigio?" Il capo della Scuola del Vuoto rimase ancora una volta scioccato perché non aveva mai sentito quel nome prima d'ora. Era evidente che la persona di fronte a lui non appartenesse alla Scuola Lingyun o alla Tenuta del Principe Qilin.


Tuttavia, non poteva essere sicuro che la persona di fronte a lui non fosse uno di quei due grandi personaggi. Comunque non potevano permettersi di offendere uno Sciamano dal Mantello Grigio.


Così il capo della Scuola del Vuoto sorrise lievemente e disse:"Mi chiedo quale richiesta abbia il Signor Mantello Grigio? Se la mia scuola sarà capace di esaudirla, l'aiuteremo sicuramente."


"Tra tre giorni, voglio che conduca l'élite della Scuola del Vuoto e si diriga verso la Città dell'Uccello Vermiglio per aiutarmi a sposare una signora."


"Signora? Chi?"


"La figlia minore del Lord della Città dell'Uccello Vermiglio, Su Mei!"


Dopo aver sentito queste parole, i tre vecchi mostrarono espressioni stupefatte e nervose:"Su Mei? Non è... non è la persona che il figlio della famiglia Shangguan, Shangguan Ya, sposerà tra tre giorni?"


La Famiglia Shangguan non era un'organizzazione da sottovalutare, c'erano persone ancora più potenti della sua Scuola del Vuoto. Dire loro di aiutarlo a sposare la futura moglie di Shangguan Ya era come diventare il nemico di quella famiglia e avrebbe causato una calamità per la Scuola del Vuoto.


Tuttavia, la Scuola del Vuoto non poteva permettersi di offendere uno Sciamano dal Mantello Grigio. Dopotutto perfino una scuola di primo livello doveva trattare con rispetto una persona del genere, figuriamoci una mera accademia di secondo livello.


"Non vi preoccupate. Non dovrete rivelare le vostre identità visto che è praticamente come crearvi un enorme nemico. Potete mostrarvi non come membri della Scuola del Vuoto, ma come miei sottoposti."


"Inoltre non vi farò fare tutto questo per niente. Se sarete disposti a fare questo e a proporre questo matrimonio, qualunque sia l'esito, porrò un'enorme Formazione Spirit nella zona principale della vostra scuola come compenso." Disse con indifferenza Chu Feng.


Gli sguardi del capo della Scuola del Vuoto e dei due Anziani direttori si animarono e mostrarono espressioni contentissime. Una Formazione Spirit creata personalmente da uno Sciamano dal Mantello Grigio. Era un'offerta davvero attraente perché era qualcosa che nemmeno le scuole di primo livello possedevano.





