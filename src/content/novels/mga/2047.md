---
title: Capitolo 2047 - Da Nemici ad Amici
pubDate: 2024-08-03T15:36:02.267Z
tags:
    - mga
---


“Maledetto branco di animali!” Gli elfi dell’Antica Era brandirono le armi, avevano intenzione di attaccare.

“Fermi!”

“Calmatevi!” Il sovrano degli elfi li fermò.

Non poteva sapere cosa fosse successo, ma sapeva che Chu Feng era nelle loro mani, non potevano attaccare impulsivamente.

Se le fenici delle nevi avessero davvero fatto del male a Chu Feng, avrebbero potuto iniziare a combattere.

Ma se non fosse successo nulla, ma avessero deciso di lottare e avessero ucciso delle fenici delle nevi, non sarebbe finita bene.

“Ahahah, avanti, attaccate. Dopo tutto questo tempo e anche dopo aver portato tutti quei mostri di pietra, a quanto pare avete solo falsa spavalderia.” La gente della Sala Oscura continuò a deriderli.

“Woosh!”

Proprio in quel momento, una figura discese dal cielo, era il capoclan delle fenici delle nevi.

“Porgiamo i nostri rispetti al Lord capoclan.” Tutte le fenici delle nevi si inchinarono per salutarlo. Era evidente che provassero grande stima nei confronti del loro capo.

Vedendo che Chu Feng non era tornato, il sovrano degli elfi non riuscì a contenersi e chiese: “Capoclan delle fenici delle nevi, dov’è Chu Feng?”

Il vecchio non rispose immediatamente. Invece recuperò l’anello dal Martial Emperor di ottavo livello che lo stava tenendo. Poi lo indossò e indicò il cielo.

“Buzz!!”

L’anello brillò e l’enorme fenice delle nevi si trasformò in un raggio di luce per poi tornare nell’artefatto.

Quando l’enorme fenice delle nevi scomparì, svanì anche l’aura gelida e opprimente.

Poi il capoclan gridò: “Fatevi da parte.”

Anche se le fenici delle nevi erano confuse, non osarono opporsi. Così si spostarono immediatamente e gli fecero strada.

Il sovrano degli elfi e gli altri naturalmente erano ancora più perplessi.

“Al momento l’amico Chu Feng vi sta aspettando nel nostro clan. Ora, in quanto capoclan, desidero invitarvi come ospiti.” Disse il capoclan al re degli elfi.

“!!!!!”

I membri dell’esercito degli elfi dell’Antica Era sussultarono.

Cosa stava succedendo? Prima non erano così ostili al punto da poter iniziare a fare uno scontro all’ultimo sangue con loro? Perché ora li voleva invitare come ospiti?

Questo cambiamento era troppo veloce, no?!!!

Anche se erano sorpresi, il capoclan aveva rimosso l’enorme fenice delle nevi, la sola entità capaci di minacciarli. Così potevano capire la sua sincerità.

“La ringrazio.”

In risposta, il sovrano degli elfi iniziò a guidare il suo esercito nel territorio delle fenici delle nevi.

“Ehi!!!”

“Cosa vi prende?! Il Lord maestro della sala vi ha detto di fermarli! Perché li state lasciando passare?!” La gente della Sala Oscura non riuscì a contenersi.

“Fenici delle nevi, ascoltate.” Gridò di nuovo il capoclan. Poi si girò verso gli uomini della Sala Oscura e ordinò: “Uccidete tutte queste persone della Sala Oscura.”

Sentendo queste parole, figuriamoci gli uomini della Sala Oscura, perfino gli elfi dell’Antica Era e gli altri erano sbalorditi. Perfino le fenici delle nevi stesse erano stupefatte.

Cosa stava succedendo? Non solo avevano convertito un nemico in un amico, ma avrebbero ucciso la gente della Sala Oscura, i loro ex alleati? Non era uno scherzo, vero?

Che fosse una cospirazione?

Gli elfi dell’Antica Era iniziarono a riflettere.

“Uccidere!!!”

Anche se erano perplesse, le fenici delle nevi ubbidirono comunque all’ordine del capoclan.

Brandirono le loro armi e cominciarono a massacrare la gente della Sala Oscura.

“Maledetti trad…”

“No!!!”

Come poteva la gente della Sala Oscura competere con le fenici delle nevi? In quel momento, a parte urlare e chiedere aiuto, potevano solo maledirle.

Tuttavia nulla poteva cambiare la realtà di fronte a loro. Davanti al potere assoluto, la gente della Sala Oscura e le bestie feroci dell’Antica Era presto furono massacrate.

In effetti non rimase un solo cadavere intatto, solo sangue gelato sui ghiacciai.

“Gulp.”

Dopo aver visto la ferocia delle fenici delle nevi, gli esperti tra gli elfi dell’Antica Era deglutirono.

Ora avevano visto personalmente quanto erano potenti e crudeli le fenici delle nevi.

In quel momento provarono un po’ di gioia.

Erano contenti di non aver iniziato un conflitto con le fenici delle nevi prima. Altrimenti, anche se fossero stati in grado di sconfiggerle, sicuramente avrebbero subìto gravi perdite.

“Prego.”

In quel momento, il capoclan camminò di fronte alla folla e iniziò a guidarli personalmente.

“Sua maestà, questo…” Era accaduto tutto troppo in fretta. La folla non sapeva ancora come reagire, così tutti guardarono il sovrano degli elfi.

“Ahah…” In quel momento il re sorrise radioso. Poi disse: “Sicuramente è merito del nostro amico Chu Feng. Ha di nuovo ribaltato la situazione. Ci ha aiutato di nuovo a vincere un’altra battaglia.”

“Da come la vedo, le fenici delle nevi non saranno più il nostro grande nemico. Probabilmente diventeranno nostre alleate.”

“...”

Sentendo queste parole, la folla capì all’improvviso la situazione. Pensandoci, solo Chu Feng poteva aver causato un cambiamento del genere in così poco tempo.

Dopo aver confermato che Chu Feng aveva ribaltato la situazione e convertito il loro grande nemico, la folla rimase piacevolmente sorpresa.

Così l’esercito degli elfi dell’Antica Era entrò nel territorio delle fenici delle nevi.

Visto che il loro territorio non era molto grande, l’esercito si posizionò fuori. Tuttavia le fenici delle nevi li trattarono tutti come ospiti importanti. Avevano preparato cibo di massima qualità e vino per l’esercito dell’alleanza degli elfi.

Né il cibo, né il vino erano ordinari. Potevano fare recuperare potere marziale e Spirit. In effetti erano tesori capaci di aumentare temporaneamente le capacità combattive.

Mentre gli elfi dell’Antica Era si godevano il banchetto, i grandi esperti come il sovrano degli elfi, i quattro Grandi Anziani, gli otto Protettori, l’Immortale Raffinatore e gli altri furono invitati nel quartier generale delle fenici delle nevi.

Lì c’era una vasta piazza dove si erano radunati tutti i superiori delle fenici delle nevi.

Sembrava che il capoclan avesse un annuncio importante da fare.


