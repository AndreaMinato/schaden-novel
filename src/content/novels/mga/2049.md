---
title: Capitolo 2049 - Martial Emperor di quarto livello
pubDate: 2024-08-03T17:36:02.267Z
tags:
    - mga
---



“Chu Feng, mi hai sempre aiutato. Se non fosse stato per te… non sarei mai potuta venire qui e incontrare questi Senior che mi trattano come una loro parente. Mi hai permesso di trovare di nuovo una casa.”

“Chu Feng, lascia che ti aiuti stavolta. Come dici sempre, se mi consideri tua amica, non farti problemi.” Tantai Xue lo guardò con un sorriso raggiante.

Tantai Xue era una persona che sorrideva raramente, ma oggi sembrava molto contenta. Probabilmente era il giorno in cui Chu Feng l’aveva vista sorridere di più da quando l’aveva incontrata.

Chu Feng era una persona comprensiva, così si limitò a sorridere senza fare cerimonie.

Aprì la bocca e inghiottì direttamente la perla.

“Amico Chu Feng, cosa stai facendo? Presto, sputala fuori.”

“Anche se l’Energia Naturale nella perla è estremamente pura, non puoi fare così.”

“Se ne consumi troppa, causerà comunque effetti collaterali, presto, sputala e raffinala lentamente.” Il capo del clan delle fenici di ghiaccio si allarmò.

Tuttavia Chu Feng si limitò a sorridere. Poi si sedette a gambe incrociate, unì i palmi e chiuse gli occhi. Lo ignorò e iniziò a raffinarla.

“Senior, lo lasci fare. Chu Feng è diverso da noi. Ha un suo metodo per coltivare.” Disse Tantai Xue.

“Ma, anche così, va davvero bene coltivare così? Non è troppo rischioso?” Il capo del clan delle fenici di ghiaccio non cercò più di fermarlo, si limitò a guardarlo con fare scettico. Non credeva ancora che il giovane potesse raffinare così tanta Energia Naturale pura alla volta.

Tuttavia il fisico di Chu Feng era estremamente speciale. Così, dopo che la perla entrò nel suo corpo, perfino il capo del clan delle fenici di ghiaccio di ottavo livello non avrebbe potuto vedere cosa stava accadendo nel corpo del giovane.

Il tempo passò velocemente. Dopo che passò un’intera ora, perfino Tantai Xue iniziò a preoccuparsi lievemente.

Questo perché Chu Feng si stava accigliando sempre di più.

Fortunatamente, dopo poco tempo Chu Feng iniziò a sorridere con fare rilassato e presto aprì gli occhi.

“Tantai Xue, mi hai proprio aiutato molto.” Dopo che Chu Feng aprì gli occhi, si alzò immediatamente. Prima espresse i suoi ringraziamenti a Tantai Xue e poi porse i suoi rispetti al capoclan: “Senior, la ringrazio per questo grande dono. Ripagherò sicuramente la sua gentilezza.”

“Amico Chu Feng, che tu ci sia riuscito? Hai raffinato completamente l’Energia Naturale nella perla?” Il capo del clan delle fenici di ghiaccio lo guardò con un’espressione sbalordita.

Il colorito di Chu Feng era molto più roseo, era una reazione estremamente insolita, sembrava proprio che il giovane non avesse ricevuto nessun contraccolpo a causa dell’energia della perla.

Questo però lo stupì ancora di più, anche se Chu Feng avesse potuto raffinare la perla, non avrebbe finito di farlo così velocemente, no?

“Senior, per favore dia un’occhiata. Questo è il potere donatomi da quella perla.”

Mentre parlava, l’abito di Chu Feng si agitò e poi il giovane emanò un’aura sconfinata.

Figuriamoci il capoclan, perfino Tantai Xue mostrò un’espressione sbalordita.

L’aura di Chu Feng non era più al secondo, ma al quarto livello del Martial Emperor realm.

La sua coltivazione era aumentata di due interi livelli.

“Amico Chu Feng, sei riuscito ad aumentare la tua coltivazione di due livelli dopo aver raffinato quella perla?” Il capo del clan delle fenici di ghiaccio ne fu sorpreso.

Da come la vedeva, il giovane doveva aver raffinato completamente quella perla. Tuttavia, visto quanto era densa l’Energia Naturale nella perla, non sarebbe dovuto essere difficile per lui raggiungere direttamente il picco del Martial Emperor realm. Eppure la sua coltivazione era aumentata solo di due livelli. Questo lo rese estremamente perplesso.

“Senior, la mia stirpe è un po’ speciale. Ho bisogno di molta Energia Naturale per avanzare di livello.”

“Le persone ordinarie di solito allenano tecniche misteriose per assorbire Energia Naturale e ottenere un’ispirazione per avanzare di stadio. Per loro, le risorse di coltivazione sono solo oggetti complementari che permettono loro di avanzare prima. Le ispirazioni e le occasioni di comprensione sono indispensabili, non importa quanta Energia Naturale possiedono.”

“Invece io incontrerò raramente ostacoli durante la mia coltivazione. Da quando la mia stirpe ereditata si è destata, ho incontrato raramente un muro quando tentavo di avanzare di livello. Anche quando succede, otterrò facilmente un’ispirazione. Così, finché ho abbastanza Energia Naturale nel mio dantian, potrò aumentare la mia coltivazione.”

“Tuttavia, lo svantaggio della mia stirpe è che necessito di una quantità spaventosa di Energia Naturale per avanzare di stadio. Questo mi impedisce di usare tecniche misteriose per assorbire Energia Naturale. Da quando la mia stirpe si è svegliata, ho cercato costantemente fonti esterne di Energia Naturale.”

“Non molto tempo dopo che sono arrivato nella Terra Sacra delle Arti Marziali, le perle marziali ordinarie sono diventate completamente inutili per me. Ho finito con il cercare di avanzare di stadio raffinando Stranezze Naturali. Tuttavia, trovo raramente risorse di coltivazione che possono aumentare la mia coltivazione nella Terra Sacra delle Arti Marziali.”

“Non avrei mai osato immaginare che la perla delle fenici di ghiaccio tramandata dall’Antica Era potesse aumentare la mia coltivazione di due interi livelli.” Spiegò Chu Feng.

“Non mi aspettavo proprio che l’amico Chu Feng possedesse una stirpe così speciale. Tuttavia, da come la vedo, sembra una cosa positiva. Innumerevoli persone desidererebbero alla follia essere nella tua condizione.” Il capo del clan rivelò un po’ d’invidia dallo sguardo.

“Tantai Xue, Lord capoclan.”

“Non sto esagerando, mi avete aiutato enormemente.”

“Così per favore accettate questo gesto di rispetto.” Chu Feng iniziò ad inchinarsi.

“Cosa stai facendo, Chu Feng?” Tantai Xue era un po’ scontenta dal fatto che stesse di nuovo esprimendo la sua gratitudine.

Chu Feng rise e disse: “Non sto mostrando troppa cortesia, è che sono entusiasta. Vedi, non solo sono riuscito ad ottenere Energia Naturale da quella perla, ma anche un Tabù Marziale.”

“Un Tabù Marziale?” Tantai Xue e il capoclan sussultarono.

“Quando incontreremo la gente della Sala Oscura, ve la mostrerò.” Disse chu feng.

“Molto bene. Partiamo allora.” Disse contento il capo del clan delle fenici di ghiaccio.

Poi il capoclan, il re degli elfi, Chu Feng e l’esercito alleato iniziò a procedere maestosamente verso il quartier generale della Sala Oscura.

In quel momento, nel palazzo spaventoso del quartier generale, Xue Ji apparì di fronte al capo dell’organizzazione.

“Cos’hai detto?! Chu Feng conosceva la ragazza della razza delle fenici di ghiaccio? Inoltre le fenici di ghiaccio sono diventate alleate degli elfi dell’Antica Era?!” Il capo della Sala Oscura mostrò un’espressione scioccata.

Era arrabbiato e al tempo stesso fu colto dal panico.

Si era fidato molto delle fenici di ghiaccio, credeva che avrebbero avuto la forza per fermare gli elfi dell’Antica Era per lui.

Tuttavia non si aspettava che Xue Ji gli avrebbe portato questa sorta di notizia al suo ritorno.


