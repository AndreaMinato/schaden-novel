---
title: Capitolo 2056 - L’Arrivo dell’Immortale della Luna
pubDate: 2024-08-04T00:36:02.270Z
tags:
    - mga
---


“Illuminazione della Luna!!!”

Proprio in quel momento risuonarono due voci di donne.

Immediatamente dopo un’aura opprimente calò dal cielo e coprì l’intera regione.

Chu Feng e gli altri si riempirono di gioia sentendola. Quella forza aveva bloccato i movimenti di ogni membro della Sala Oscura, mentre Chu Feng e gli altri potevano tornare a muoversi.

Era stata quella forza opprimente a salvare l’esercito dell’alleanza.

“Che sia…?!!!”

In quel momento Chu Feng scoprì che la potenza opprimente originava da un’enorme luna.

Quella luna era apparsa dal nulla. Non solo emanava una forza opprimente, ma anche una luce abbagliante dalle capacità offensive. In quel momento la luce stava attaccando il maestro della Sala Oscura.

Aspetto più importante, assomigliava alla luna del Labirinto della Luce Lunare. Chu Feng così pensò che la loro salvatrice fosse l’Immortale della Luna che si era impossessata dei corpi di Su Rou e di Su Mei.

“Chi osa fermarmi?!” Gridò con rabbia il capo della Sala Oscura. Innumerevoli enormi mani nere sfrecciarono verso la luna brillante nel cielo.

“Bang, bang, bang, bang, bang!!!”

La potenza di un Semi Martial Ancestor era davvero formidabile. Bombardata di attacchi, la luce cominciò ad irradiarsi attorno. Nella luna brillante e impareggiabile cominciarono a formarsi delle crepe, poi si ridusse in decine di migliaia di pezzi e si spaccò.

Due figure familiari apparirono da quella luna. Erano Su Rou e Su Mei.

Non solo parlavano insieme, ma le loro voci erano uguali, però non appartenevano a loro.

Inoltre indossavano gli stessi vestiti e i loro capelli erano acconciati nello stesso modo.

I loro lunghi abiti e i loro chignon le facevano sembrare proprio delle immortali magnifiche.

Combinate con il loro aspetto già splendido e il loro temperamento straordinario, parevano proprio delle fate.

L’aspetto più importante però era che Su Rou e Su Mei stavano tenendo ciascuna uno strano oggetto che assomigliava ad una mezzaluna. Erano molto belli, ma erano letali, armamenti Imperiali di massima qualità.

Non erano affatto inferiori ai pugnali del capo della Sala Oscura. In effetti erano ancora più potenti ed emanavano l’aura tirannica di un sovrano supremo.

“Un malvagio osa comportarsi con arroganza? Preparati a morire.”

All’improvviso Su Rou e Su Mei scatenarono i loro attacchi insieme. Gli Armamenti Imperiali si trasformarono in luci argentate mentre sfrecciavano verso il nemico.

Una volta tirati, i due Armamenti Imperiali aumentarono rapidamente di dimensioni. Da mezzelune lunghe sessanta centimetri arrivarono a decine di metri.

Mentre vorticavano, non solo scatenavano una potenza impareggiabile, ma emanavano anche aure virtuose. Sembrava che avessero intenzione di eliminare ogni male al mondo.

“Malvagio? Mera spazzatura dei regni inferiori osa parlarmi in questo modo? Volete proprio morire.”

Le enormi mani del capo della Sala Oscura caricarono contro Su Rou e Su Mei.

“Clank, clank, clank, clank, clank!!”

In quel momento si scontrarono. Il risultato della battaglia era difficile da determinare.

Tuttavia le onde d’urto erano estremamente spaventosa. Sembravano delle onde enormi.

Figuriamoci ordinari Martial Emperor, perfino guerrieri come il re degli elfi e Du Wanwu furono costretti ad arretrare ripetutamente.

In effetti, chi era al di sotto dello stadio Martial Emperor, che appartenesse alla Sala Oscura o all’Esercito dell’Alleanza, furono polverizzati dalle vibrazioni dell’energia. Rimasero solo foschie di sangue che si dissolsero nell’atmosfera fredda della regione.

Perfino esperti come il sovrano degli elfi iniziarono a ritirarsi dal campo di battaglia, entrambe le truppe lo fecero.

Non temevano di morire, ma i Semi Martial Ancestor erano troppo formidabili. Era come se l’intera regione non potesse sopportare il loro potere.

“Quelli sono Semi Martial Ancestor. Se sono già così potenti, figuriamoci quanto sono forti i veri Martial Ancestor.”

Anche se sembrava calmo, Chu Feng provò una rabbia violenta. Era stato impressionato profondamente dalla forza dell’Immortale della Luna e del capo della Sala Oscura.

Tutti dicevano che il Mondo Esterno era un vero paradiso per i coltivatori. Ma quanto erano potenti gli esperti lì fuori? In quel momento Chu Feng iniziò a farsi un’idea del loro livello.

Proprio in quel momento, Xue Ji disse: “Non sono le tue piccole amate? Ma sembra che siano controllate da qualcuno. A giudicare dal loro aspetto e dalle loro tecniche, dovrebbe essere il Demone Lunare del labirinto, no?”

Chu Feng la ignorò e continuò a guardare la battaglia.

Visto che non era abbastanza potente, poteva solo fare da spettatore. Anche se provava un profondo odio per l’Immortale della Luna per come si era rimangiata la sua promessa e si era impossessata dei corpi di Su Rou e Su Mei, rimaneva il fatto che fosse l’unica persona che potesse contendere con il capo della Sala Oscura al momento.

Anche se erano riluttanti, Chu Feng e l’esercito dell’Alleanza non avevano altra scelta se non riporre le loro speranze nell’Immortale della Luna.

“È inutile. Anche per lei sarà impossibile sconfiggerlo.” Xue Ji sembrò leggergli nel pensiero.

“Non è certo. Non vedi com’è la situazione adesso?” Rispose Chu Feng.

Il giovane aveva prestato molta attenzione allo scontro tra il capo della Sala Oscura e l’Immortale della Luna. In quel momento gli Armamenti Imperiali tenuti da Su Rou e da Su Mei si erano fusi insieme e avevano formato una luna piena.

La loro potenza era aumentata drasticamente. Il capo della Sala Oscura non poteva più contendere con loro. Le enormi e potenti mani del maestro della Sala Oscura sembravano deboli come tofu. L’Armamento Imperiale della luna piena le avrebbe tagliate in due immediatamente.

Tuttavia il capo della Sala Oscura non sembrò indebolirsi, come se fosse immortale e indistruttibile. Ogni volta che perdeva una mano, ne sarebbe riapparsa subito un’altra. Le sue mani continuavano a crescere e a moltiplicarsi senza fine.

All’improvviso l’Immortale della Luna gridò: “Non puoi fermarmi.” L’Armamento Imperiale brillò con luce argentea. Non era un bagliore ordinario, era una lama inarrestabile.

In quel momento non c’era bisogno che l’Armamento Imperiale della luna entrasse in contatto con le mani, avrebbe potuto tagliarle all’istante non appena la luce le avesse toccate.

In questa situazione, perfino il corpo mostruoso che si rigenerava continuamente non riuscì a resistere agli attacchi.

“Hai visto?” Chu Feng non riuscì a contenersi. Si girò e guardò Xue Ji con fare provocatorio.

Anche se Xue Ji lo aveva salvato, Chu Feng non si sarebbe dimenticato che faceva parte della Sala Oscura. Inoltre non sapeva ancora quali fossero le sue intenzioni, sapeva solo che era una donna davvero pericolosa.

Xue Ji sorrise freddamente: “Oh? Sei certo che il Demone Lunare potrà domare quel tipo?”

Il suo sorriso era pieno di significato. Era come se sapesse già come sarebbe finita la battaglia di oggi, e che sicuramente non sarebbe stato il capo della Sala Oscura a venire sconfitto.


