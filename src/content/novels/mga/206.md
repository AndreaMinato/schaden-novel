---
title: Capitolo 206 - Sciamano dal Mantello Grigio
pubDate: 2024-05-31T04:13:16.360Z
tags:
    - mga
---


CAPITOLO SPONSORIZZATO</strong> ringraziamo Roberto
6 Capitoli in coda 0/3€
-Schadenfreude


Arrivò un gruppo di persone con incedere solenne. Alcuni battevano i gong, altri i tamburi, alcuni suonavano le trombe, altri sollevavano delle bandiere su cui c'erano scritte delle parole a grandi lettere "Scorta della Sposa"!


Nota Traduzione: che sarebbero i caratteri "迎亲".


Dai loro abiti sembravano i membri della scorta di una sposa, ma questo confuse la folla, che non riusciva a capire da dove provenissero e chi avrebbe sposato chi.


Inoltre, anche se le persone erano vestite per un'occasione festosa, stranamente portavano delle maschere che nascondevano il loro aspetto.


"Fermi, chi siete?" Le guardie della residenza andarono a bloccarli mentre le fissavano con cautela.


"Per ordine dello Sciamano il Signor Mantello Grigio, siamo qui per scortare la figlia del Lord della città, la signora Su Mei." Gridò la persona di fronte al gruppo.


Nota traduzione: con signora ci si riferisce al suo grado da nobile, non al suo stato civile.


"Cosa? Scortare Su Mei? Non è la fidanzata di Shangguan Ya? Perché sono qui per scortare Su Mei?"


"Inoltre chi è il Signor Mantello Grigio? Questo Signor Mantello Grigio viene qui per portare via la futura moglie di Shangguan Ya nel giorno del suo matrimonio. Sta praticamente dando uno schiaffo in faccia alla famiglia Shangguan di fronte a tutti!"


Risuonarono innumerevoli grida stupefatte dalla folla e rimasero tutti sbalorditi dalle frasi che avevano appena sentito. Anche i sottoposti del Lord della città erano esterrefatti e confusi.
Tuttavia, erano sicuri di una cosa: quel gruppo di persone voleva causare trambusto. Comunque non sapevano se fosse un'azione contro la famiglia Shangguan o il Lord della città.


"Dannazione! Osate venire a causare guai alla mia famiglia Shangguan? Siete davvero stanchi di vivere. Uomini! Catturate queste persone."


Shangguan Tian era furioso. Prima ancora che il seguito del Lord della città reagisse, ordinò ai suoi sottoposti di attaccare quel gruppo. Comunque aveva ordinato solo di catturarli e non di ucciderli.


Per quale motivo? Naturalmente, dato che era un giorno gioioso, non si poteva versare sangue, altrimenti avrebbe portato sfortuna.


"Ahhhh!"


Tuttavia, prima ancora che il gruppo della famiglia Shangguan si avvicinasse, la persona che li conduceva scosse la manica e scatenò un forte potere Origin. Formò delle lame invisibili che uccisero le decine di persone che si stavano precipitando verso di lui.


Il metodo per ucciderli fu estremamente crudele. Non solo li decapitò, le lame tagliarono anche le loro mani e i loro piedi. Erano state delle morti piuttosto miserabili e il sangue schizzò ovunque.


"Cosa..."


Quella scena sbalordì tutti quanti. La folla attorno non poté trattenersi dall'arretrare mentre iniziava a colare sudore dalla fronte della gente.


Al momento tutti loro sentirono che nel gruppo c'era un esperto al Profound realm, una persona al terzo livello del Profound realm.


Inoltre, dai loro metodi spietati, era evidente che il gruppo non avesse buone intenzioni.


"Chi osa interferire con gli affari del Signor Mantello Grigio verrà ucciso immediatamente!" Disse con indifferenza la persona che aveva appena attaccato.


Allo stesso tempo, diverse centinaia di persone dietro di lui posarono gli oggetti che avevano in mano ed emanarono una forte aura. C'erano tre esperti al Profound realm e altre tre persone, le altre cento persone erano tutte al picco dell'Origin ralm.


"Oh cielo, da dove provengono? Sono così forti!"


Quell'aura sembrava un uragano invisibile mentre avvolgeva tutto il territorio circostante. Tutti ne sentivano la pressione. La famiglia Shangguan e i sottoposti del Lord della città stavano bene, tuttavia le espressioni degli ufficiali e dei nobili divennero piuttosto scontente.


Perché il nemico era straordinariamente potente. Equivaleva praticamente all'élite di una scuola di secondo livello, non c'era da meravigliarsi che osassero agire contro la famiglia Shangguan. Avevano un po' di forza.


"Uccidere immediatamente? Vediamo che tipo di persona è questo Signor Mantello Grigio."


All'improvviso risuonò una voce antica, seguita da una raffica di vento. Un vecchio con un occhio solo apparì di fronte a Shangguan Tian e Shangguan Ya.


"È Shangguan Yue, il capo della famiglia Shangguan! Secondo le voci, è già entrato al sesto livello del Profound realm ed è diventato la persona più potente nella città dell'Uccello Vermiglio. Mi chiedo se sia vero."


Dopo che il vecchio era apparso, molti sussultarono per la sorpresa.
Perfino Shangguan Tian e Shangguan Ya balzarono velocemente dai loro cavalli e andarono a porgere i loro rispetti al vecchio:"Nonno!"


"Voi due ritiratevi. Basterò io per uccidere questo gruppo di ratti." Shangguan Yue fece un cenno mentre le sue sopracciglia simili a spade si aggrottavano. Il suo occhio lanciò un'occhiata gelida e l'atmosfera attorno a lui divenne completamente diversa.


Senza alcun vento, il suo abito iniziò a svolazzare e iniziò ad emanare una pressione forte come un'onda anomala che si levò al cielo per poi schiantarsi verso il gruppo di persone.


"Oh cielo! È davvero al sesto livello del Profound realm! È davvero arrivato al sesto livello del Profound realm!"


L'aura fece cambiare drasticamente le espressioni della folla, specialmente i sottoposti del Lord della città. Erano scioccati e divennero scontenti. Significava che la coltivazione di Shangguan Ya aveva davvero superato quella di Su Hen.


In realtà, di fronte a questo attacco, perfino il capo della Scuola del Vuoto fu colto dal panico. Non avrebbe mai pensato che quel Shangguan Yue fosse arrivato al sesto livello del Profound realm.


Profound realm. Ogni livello era come un baratro e le persone normali non potevano attraversarlo. Così, quando lui che era solo al terzo livello del Profound realm, si trovò di fronte alla pressione di una persona al sesto livello del Profound realm. Non avevano modo di fuggire o di resistere e solo la morte li attendeva.


In quel momento tutti i membri della Scuola del Vuoto provarono un po' di rimpianto e iniziarono ad indietreggiare. Anche se avrebbero ottenuto enormi benefici se avessero avuto successo, non avrebbero voluto perdere la vita per farlo.


"Umpf. Davvero un gruppo di ratti!"


Mentre guardava quei codardi, Shangguan Yue si colpì il petto, alzò la testa e sbuffò freddamente. Nonostante sembrasse scontento, in realtà era pazzo di gioia. Chiunque fosse il suo avversario, gli aveva dato modo di mostrare la sua forza.


Sapeva che, da quel giorno in avanti, la gente della città dell'Uccello Vermiglio non avrebbe temuto di più Su Hen, ma lui, Shangguan Yue. Il diritto di governare la città era destinato a passare nelle mani della sua famiglia Shangguan.


"Tecniche penose!"


Tuttavia, mentre tutti stavano pensando che il gruppo sarebbe senza dubbio morto, dalla portantina apparve un gas color grigio che si stava condensando e in un batter d'occhio formò una barriera.                
                
                                        

