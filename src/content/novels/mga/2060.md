---
title: Capitolo 2060 - Rifiutati
pubDate: 2024-08-04T04:36:02.272Z
tags:
    - mga
---


In quel momento, Chu Feng stava virando la nave spaziale verso la Porta della Trasformazione. Le operazioni di salvataggio stavano terminando. Tutte le imbarcazioni spaziali avevano completato il loro lavoro e si stavano dirigendo verso la Porta della Trasformazione.

Questo perché i ricognitori avevano già segnalato tracce del capo della Sala Oscura nel territorio degli elfi. Fortunatamente gli elfi dell’Antica Era lì erano stati già evacuati, altrimenti sarebbero andati incontro ad una fine orribile.

Il loro territorio era stato ridotto già in rovina. Non solo, era rimasta solo una scena di devastazione scioccante.

Così erano sicuri che il capo della Sala Oscura avesse iniziato il suo assalto. Anche se c’erano molte organizzazioni e persone ancora da salvare, dovevano abbandonarli.

Questo perché ogni nave spaziale aveva ricevuto ordini dal re degli elfi di procedere verso la Porta della Trasformazione.

Quando scatenava tutto il suo potere, Chu Feng aveva la forza di un Martial Emperor di ottavo livello. Così la nave spaziale stava avanzando molto velocemente.

In quel momento, l’Immortale Sciamano, il capo dell’Alleanza degli Sciamani e gli altri che lo conoscevano rimasero tutti sbalorditi.

Non si aspettavano che fossero accaduti così tanti eventi da quando si erano isolati nella formazione. In effetti si stava perfino per abbattere una calamità sulla Terra Sacra delle Arti Marziali.

Inoltre erano ancora più sbalorditi dalla forza di Chu Feng, non si aspettavano che sarebbe diventato potente in così poco tempo.

“Mio signore, a che livello è l’amico Chu Feng?” Il capo dell’Alleanza degli Sciamani si rivolse all’Immortale Sciamano.

Sentendo questa domanda, Sima Ying e gli altri si voltarono. Visto che Chu Feng era al timone, sarebbe stato inappropriato disturbarlo. Tuttavia anche loro volevano saperlo. Così poterono solo chiederlo all’Immortale Sciamano. Dopotutto era uno dei Dieci Immortali e la persona più forte della loro alleanza.

“Non ne sono sicuro. Ma da come la vedo, ci sono meno di dieci persone che potrebbero contendere con l’amico Chu Feng nella Terra Sacra delle Arti Marziali.” Rispose l’Immortale Sciamano.

“Ssss!”

La folla sussultò e guardò di nuovo Chu Feng.

Mentre la notizia era stata uno shock per loro, visto che Sima Ying e gli altri l’avevano conosciuto quando era ancora molto debole, si riempirono di emozioni contrastanti.

Anche se erano tutti progrediti, rimaneva il fatto che appartenevano alla giovane generazione e non potevano competere con coltivatori più anziani.

Chu Feng invece, che in passato era più debole di loro, era diventato così potente che nemmeno l’Immortale Sciamano capiva a che livello era.

Ridendo contenta, Sima Ying chiese a Miao Renlong, che era accanto a lei: “Nonno Miao, che stia assistendo all’ascesa di un signore?”

“Non credo.” Miao Renlong scosse la testa con un sorriso.

“Perché? Non può ancora diventare un signore nonostante la sua forza?” Chiese confusa Sima Ying.

“No.” Miao Renlong scosse la testa: “Ciò che intendevo è che non sei la sola a stare assistendo all’ascesa di un signore, ma tutti noi.”

“Ahah, nonno Miao, cattivo. Mi stavi prendendo in giro.” Sima Ying scoppiò a ridere. La sua risata era davvero genuina ed era la stessa di molti anni fa.

Tuttavia all’improvviso tornò a guardare Chu Feng. Mentre osservava la sua schiena, smise di ridere.

Anche se lo considerava il suo migliore amico, provò un senso di scarsa familiarità con lui.

Al momento perfino l’Immortale Sciamano doveva mostrargli rispetto, come poteva rimanere amica di Chu Feng visto che era una nullità?

Pensandoci, Sima Ying si intristì e abbassò la testa con fare avvilito.

Proprio in quel momento, Chu Feng disse: “Ehi, perché rimani lì impalata?”

La minuta Sima Ying tremò. Alzò la testa e scoprì che Chu Feng, ancora al timone della nave, la stava guardando con un sorriso raggiante.

Era un’espressione così familiare.

All’improvviso Sima Ying sentì calore al cuore. Era così emozionata che i suoi occhi si inumidirono.

A quanto pareva era rimasto lo stesso Chu Feng. Non si era distanziato da lei perché era diventato più potente.

“Perché non vieni qui a chiacchierare con me? Mi sento solo a guidare la nave per conto mio.” Disse con un sorriso.

“Ahah, è che non volevo disturbarti.” Anche Sima Ying sorrise. Mentre parlava, si asciugò di nascosto le lacrime che si erano formate agli angoli degli occhi. Poi corse contenta da lui.

Sembrava una ragazzina mentre saltellava. Tuttavia non notò gli innumerevoli sguardi dietro, erano pieni di profonda ammirazione e invidia.

Potevano solo sognare di poter fare amicizia con Chu Feng.

Tuttavia Sima Ying c’era riuscita. Non era stato un colpo di fortuna, gli aveva mostrato gentilezza e lo aveva aiutato nel momento del bisogno.

…..

Alla fine la nave spirituale pilotata da Chu Feng arrivò in un posto disabitato.

Era un luogo completamente deserto e dalla vegetazione lussureggiante.

In quel momento però arrivarono oltre cento navi spirituali, ognuna di esse contenevano almeno diverse decine di milioni di esseri umani o bestie mostruose.

Tuttavia, era comunque una piccola percentuale della popolazione della Terra Sacra delle Arti Marziali. Così Chu Feng provò tristezza mentre le vedeva arrivare e radunarsi qui.

Anche se sapeva cosa sarebbe accaduto, Chu Feng non poteva che biasimarsi pensando a quante persone sarebbero morte per mano del capo della Sala Oscura.

Non era abbastanza forte da proteggere tutti gli abitanti della Terra Sacra delle Arti Marziali.

“Amico Chu Feng, finalmente sei arrivato.”

Lord Lianghua, Lord Luokong, l’Immortale Raffinatore e gli altri lo chiamarono. Stavano aspettando il suo arrivo.

Chu Feng discese frettolosamente dalla nave spaziale e andò da loro.

“Quelle persone laggiù, sembrano i Grandi Anziani degli elfi dell’Antica Era, no?”

“Cielo, l’amico Chu Feng è diventato così potente. Ha familiarità perfino con i Grandi Anziani degli elfi dell’Antica Era?”

Vedendo quelle figure importanti discutere amichevolmente con Chu Feng, gli esperti dell’Alleanza degli Sciamani che erano ancora nello spazio isolato della nave sussultarono.

In effetti non solo loro, ogni persona a bordo delle varie navi spirituali la pensava allo stesso modo.

“Qual è la situazione? La Porta della Trasformazione è qui?” Chiese Chu Feng.

“Sì, è nelle vicinanze. Inoltre sua maestà è già andata a contattare l’Immortale del Cielo con la principessa Miaomiao. Dipende tutto da come andrà il loro incontro.”

“Spero che non ci saranno problemi.” Disse con un tono un po’ preoccupato Chu Feng.

“Non dovrebbero essercene. Dopotutto siamo così tanti, mi rifiuto di credere che l’Immortale del Cielo sarebbe così crudele da rifiutare di vederci.” Disse Lord Lianghua.

“Chu Feng.”

Proprio in quel momento, risuonò la voce del re degli elfi. Lo spazio accanto a Chu Feng cominciò a tremare e apparirono due figure. Erano il sovrano degli elfi e Xian Miaomiao.

Stavolta però mostravano espressioni scontente, specialmente Xian Miaomiao. Sembrava proprio contrariata.

Chu Feng iniziò ad accigliarsi, ma si fece comunque avanti e chiese: “Sua maestà, com’è andato l’incontro?”

Il re degli elfi si limitò a scuotere lievemente la testa.

Le espressioni di Chu Feng e degli altri cambiarono drasticamente.

L’Immortale del Cielo doveva aver rifiutato.


