---
title: Capitolo 2063 - Fare un’eccezione
pubDate: 2024-08-16T13:13:16.583Z
tags:
    - mga
---




Praticamente tutti sussultarono e intuirono che fosse stato l’Immortale del Cielo a parlare.

Ma… lo avevano implorato così a lungo senza ricevere una risposta. Eppure quando Chu Feng lo aveva insultato aveva risposto?


Alcuni individui intelligenti rivolsero gli occhi verso Chu Feng. Erano riusciti a capire il significato dietro le parole dell’Immortale del Cielo. Evidentemente conosceva già il giovane.


Anche Chu Feng era rimasto sorpreso. Nonostante conoscesse molte persone, non aveva mai incontrato l’Immortale del Cielo.


Confuso, rivolse gli occhi verso l’alto. Sapeva che l’Immortale del Cielo era lì.


“Buzz!!”


In effetti lo spazio iniziò a tremare e apparì una persona.


Era un vecchio. Indossava un mantello da Sciamano Reale. Rivolse lo sguardo verso Chu Feng e disse sorridendo: “Mi riconosci ancora amico Chu Feng?”

“Senior, è davvero lei?! È ancora vivo?!”


Vedendo l’Immortale del Cielo, l’espressione di Chu Feng cambiò drasticamente.


Era davvero sbalordito. Non si sarebbe mai aspettato che fosse qualcuno che già conosceva.


Se uno gli avesse chiesto chi era l’Immortale del Cielo, Chu Feng avrebbe dovuto menzionare il continente delle Nove Province.


Allora, Chu Feng era ancora un discepolo della Scuola del Drago Azzurro. Era stato costretto a lasciarla e si era diretto verso la Grande Villa per l’assemblea dei matrimoni. Era il posto in cui Chu Feng aveva incontrato Zi Ling un’altra volta.


Lei, Chu Feng e tutti gli altri erano andati nella montagna dei Diecimila Mostri. Lì avevano incontrato delle rovine e il padrone di quel luogo era uno Sciamano dal Mantello d’Oro.


Ad essere esatti, era solo una coscienza residua allora. Tuttavia era così potente che avrebbe potuto uccidere sia Chu Feng che Zi Ling.


Tuttavia non lo aveva fatto e invece aveva messo alla prova Chu Feng. Alla fine, il giovane era riuscito a sorprendere lo Sciamano e allo stesso tempo aveva commosso Zi Ling. Era così che i due si erano innamorati.


Chu Feng però non si sarebbe mai aspettato che fosse ancora vivo quello sciamano e che fosse nella Terra Sacra delle Arti Marziali.


L’Immortale del Cielo davanti a Chu Feng era proprio uguale a quella coscienza residua che aveva incontrato nella montagna dei Diecimila Mostri.

“Cosa c’è? Sei così sorpreso? Sarei dovuto morire invece?” L’Immortale del Cielo rise. Poi chiese: “Perché ci sei solo tu qui? Cos’è successo alla tua piccola amata? Non vi amate profondamente?”


“No, anche lei è qui, ma si trova in un altro posto e al momento non può accompagnarmi.” Rispose con sincerità Chu Feng.


Vedendo l’Immortale del Cielo, Chu Feng ripensò a quel ricordo. Prima aveva odiato l’Immortale del Cielo, ma ora sentiva un indescrivibile familiarità nei suoi confronti.


Dopo che erano passati così tanti anni, aveva fatto molte esperienze. Non era più il ragazzo di allora e aveva imparato ad apprezzare quel momento.


La comparsa dell’Immortale del Cielo lo aveva fatto cogliere dalla nostalgia, in effetti in quel momento sentì di nuovo la mancanza di Zi Ling.


Dopotutto era l’amata con cui aveva sperimentato tribolazioni mortali.


“Bene.” L’Immortale del Cielo sorrise e annuì. Poi disse: “Vuoi salvare quelle persone, vero?”

“Senior, può aiutarci?” Chiese Chu Feng.


“Non posso. La Porta della Trasformazione ha le sue regole. Non posso lasciare entrare quei mortali.” Rispose il vecchio.

Sentendo queste parole, a Chu Feng si strinse il cuore e la gente impallidì. All’inizio, vedendo che il giovane conosceva l’Immortale del Cielo, avevano pensato che avessero un ottimo rapporto e che quindi ci fossero speranze per loro. Tuttavia non si aspettavano che il vecchio non potesse fare un’eccezione nemmeno per Chu Feng.


“Tuttavia, se vuoi, posso fare un’eccezione questa volta e dare loro un’opportunità. Tuttavia devi essere tu a cogliere questa opportunità.” Disse l’Immortale del Cielo.


“Che opportunità?” Chiese Chu Feng.

“Woosh, woosh, woosh, woosh!!”


All’improvviso l’Immortale del Cielo mosse le braccia. Poi ondate di nebbia iniziarono ad apparire incessantemente dalle sue maniche. Anche se sembrava foschia, in realtà era un’aria particolare che doveva essere stata formata da un qualche tipo di tesoro.


Poi iniziò a condensarsi a mezz’aria e creò una grande formazione in cui galleggiavano diversi frammenti.

“Entra nella formazione e ricrea la figura della pergamena usando i frammenti. Se ci riuscirai, avresti colto l’opportunità e mi permetterai di fare un’eccezione. Allora permetterò a tutti di entrare nella Porta della Trasformazione.” Disse l’Immortale del Cielo.

“Senior, non è un po’ eccessivo? Quando mi ha proposto la prova allora, almeno mi hai permesso di vedere l’immagine prima, così che sapessi come riassemblare i frammenti.”

“Ora però non mi permette nemmeno di vedere la figura. Non mi sta rendendo difficile la prova deliberatamente?” Chu Feng rise con amarezza. L’Immortale del Cielo stava riproponendo la stessa prova dell’ultima volta, con lievi cambiamenti.


Allora, Chu Feng aveva completato la prova per salvare Zi Ling. Adesso però… doveva farlo per salvare centinaia di milioni di vite.


“A che livello sei ora? Le tue tecniche Spirit sono già così eccellenti, naturalmente non posso darti una prova così semplice.”

“Chu Feng, ti avvertirò prima. Quella formazione Spirit non è qualcosa che ho creato io, proviene dall’Antica Era. Una volta che entrerai, avrai un’ora a disposizione. Se non ci riuscirai, morirai.”


“Tuttavia, anche se uscissi entro un’ora, il tuo dantian ne verrebbe comunque danneggiato. Probabilmente non potrai mai più riprenderti e la tua coltivazione non potrà più aumentare.”


“Per dirla in modo semplice, se dovessi entrare in quella formazione Spirit, il tuo dantian riceverebbe danni permanenti.” Disse sorridendo l’Immortale del Cielo.


“Cosa? Quella formazione Spirit è davvero così potente?” Tutti ne furono allarmati. Era davvero spaventoso. Non solo si rischiava la vita entrandoci, anche se una persona fosse sopravvissuta, il suo futuro sarebbe stato rovinato.


In quel momento, la folla si riempì di emozioni contrastanti. Anche se desideravano sopravvivere, non volevano che un genio come Chu Feng, qualcuno con il potenziale per diventare il Signore di quest’era, rovinasse il suo futuro per loro.

“Immortale del Cielo, se ha intenzione di aiutarci, allora lo faccia. Altrimenti non lo faccia. Non c’è bisogno di rendere le cose difficili per l’amico Chu Feng!” Disse con rabbia il re degli elfi.


Non era stato irritato dal rifiuto dell’Immortale del Cielo, ma dal fatto che stesse minacciando il futuro di Chu Feng.


“Sto parlando a Chu Feng, non a te. L’amico Chu Feng non ha ancora detto nulla, così perché ti stai emozionando così tanto?” L’Immortale del Cielo non si arrabbiò, si limitò a sorridere. Poi guardò il giovane e disse: “Lo chiederò solo una volta. Sei disposto ad entrare in quella formazione Spirit per salvare le loro vite?”

