---
title: Capitolo 2066 - Importante
pubDate: 2024-08-04T10:36:02.273Z
tags:
    - mga
---


“Amico Chu Feng, l’unica persona che può gestire il capo della Sala Oscura adesso è l’Immortale della Luna. Se verrà sconfitta lei, nessuno nell’intera Terra Sacra delle Arti Marziali potrà contenerlo. Non ci sono posti sicuri a parte questa Porta della Trasformazione.”

“A meno che il capo della Sala Oscura non se ne vada da solo, non possiamo assolutamente uscire da qui. Dovresti capirlo anche tu, perché te ne vuoi andare? Quali sono i tuoi piani?” Chiese molto perplesso l’Immortale del Cielo.

“C’è un senior che sta ancora sorvegliando l’uscita della Strada Celeste della Regione del Mare Orientale. Non posso ignorarlo.” Chu Feng naturalmente non si sarebbe dimenticato dell’Immortale della Bussola che stava aspettando la comparsa di fessure spaziali.

“Allora è così.” Lo sguardo dell’Immortale del Cielo sembrò cambiare lievemente. Esitava ancora a lasciarlo uscire.

“Woosh!”

Proprio in quel momento, apparì un bagliore dorato diretto verso Chu Feng.

Vedendolo, gli occhi del giovane brillarono. Questo perché era un Uccello dal Bagliore Dorato e c’era solo un’altra persona a cui aveva lasciato un uccello messaggero con la sua impronta. L’Immortale della Bussola.

Quando Chu Feng posò un dito sulla fronte dell’Uccello dal Bagliore Dorato, un’informazione entrò subito nella sua mente: “Amico Chu Feng, è apparsa una fessura spaziale che conduce alla Regione del Mare Orientale. Vieni, presto!”

Chu Feng rivelò un sorriso radioso.

L’Immortale della Bussola era riuscito ad aspettare fino alla comparsa della fessura spaziale. Tuttavia il giovane non si aspettava che la fessura spaziale sarebbe apparsa durante un momento così cruciale.

La comparsa della fessura spaziale significava che Chu Feng avrebbe avuto l’opportunità di tornare nella Regione del Mare Orientale, tornare nel continente delle Nove Province e trovare il segreto lasciato da Qing Xuantian nella Tomba dell’Imperatore.

Anche se non credeva in una volontà divina, Chu Feng non poté contenersi dall’esclamare con emozione: “Il cielo mi sta proprio aiutando.”

All’inizio pensava che sarebbe potuto solo rimanere fermo ad aspettare la morte.

Sarebbe stato grandioso se l’Immortale della Luna avesse sconfitto il capo della Sala Oscura. Tuttavia, se non fosse stata in grado di farlo, sarebbero dovuti rimanere nella Porta della Trasformazione per diverso tempo finché il capo della Sala Oscura non avesse ucciso ogni essere vivente fuori, come aveva detto l’Immortale del Cielo. Solo allora sarebbero potuti tornare nella Terra Sacra delle Arti Marziali.

Ora che era apparsa la fessura spaziale però Chu Feng aveva un’altra possibilità.

Senza menzionare se sarebbe riuscito ad ottenere qualcosa nella tomba dell’Imperatore, sarebbe riuscito a destare il Drago Azzurro, la Tigre Bianca, l’Uccello Vermiglio e la Tartaruga Nera.

Se avesse trovato i loro corpi, sarebbe riuscito a farle tornare ad essere Bestie Divine.

Allora, le quattro creature avevano dato un enorme contributo alla lotta contro l’Imperatore del Magma.

Così, anche se Chu Feng non sapeva quali fossero le loro coltivazioni, pensava che non sarebbe stato impossibile che fossero Semi Martial Ancestor. Dopotutto Qing Xuantian era stati estremamente potente in passato.

“Amico Chu Feng, che occasione felice può averti fatto sorridere così gioiosamente?” Chiese con curiosità l’Immortale del Cielo. Chu Feng era passato da un’espressione estremamente seria a mostrare grande felicità dopo aver visto l’Uccello dal Bagliore Dorato.

“Per farla breve, finché potrò tornare nella Regione del Mare Orientale, avrò l’occasione di scoprire l’eredità di senior Qing Xuantian. Avrò anche la possibilità di destare le sue quattro Bestie Guardiane.”

“Così ho chiesto al senior Immortale della Bussola di aspettare la comparsa di una fessura spaziale nella Strada Celeste della Regione del Mare Orientale. Questo perché potrò tornare solo usando una fessura spaziale simile.”

“L’uccello dal Bagliore Dorato è stato mandato da quel senior, l’Immortale della Bussola. È riuscito a trovare una fessura spaziale e adesso posso tornare nella Regione del Mare Orientale.” Chu Feng disse la verità.

“In tal caso, è davvero un’ottima notizia.” Rispose l’Immortale del Cielo.

“Esatto. Così, temo che dovrà aprire la Porta della Trasformazione e lasciarmi uscire, Senior.” Disse Chu Feng.

“Prendila. Usandola potrai entrare ed uscire dalla mia Porta della Trasformazione. Dopo aver lasciato questo posto, potrai anche determinare con precisione la posizione della mia Porta della Trasformazione.” L’Immortale del Cielo consegnò una chiave a Chu Feng.

La chiave era molto peculiare. Assomigliava a quella che aveva usato l’Immortale del Cielo per aprire il portale. La sola differenza erano le sue dimensioni più piccole, era lunga solo quanto un mignolo.

Evidentemente, c’era più di una sola chiave per la Porta della Trasformazione. E adesso l’Immortale del Cielo aveva consegnato una chiave così preziosa a Chu Feng.

“La ringrazio Senior. In tal caso, ora partirò. Per favore informi sua maestà e gli altri per me.” Chu Feng non voleva sprecare tempo e decise di uscire subito.”

“Molto bene, ti accompagno fuori.” Disse con un sorriso l’Immortale del Cielo.

Usando quella piccola chiave, Chu Feng aprì una piccola porta nell’angolo sinistro inferiore della Porta della Trasformazione.

Era una porta molto piccola, alta tre metri. In confronto a quella principale era di dimensioni nettamente inferiori. Tuttavia era abbastanza grande da fare passare una persona.

“Senior, avrei una domanda.”

“Questa Porta della Trasformazione è nascosta nello spazio e nel vuoto. Nessuno può scoprire dov’è. Anche se qualcuno scoprisse dov’è, non potrebbe entrare. Allora come ha fatto l’Uccello dal Bagliore Dorato a trovarmi e anche ad entrare?” Chiese perplesso Chu Feng.

In quanto Sciamano dal Marchio del Drago, poteva sentire quanto era potente la Porta della Trasformazione. Anche se un Semi Martial Ancestor era molto potente, la Porta della Trasformazione sarebbe riuscita a sopportare un suo attacco.

Tuttavia, era proprio un posto del genere capace di fermare Semi Martial Ancestor a non essere riuscito a fermare un Uccello dal Bagliore Dorato.

“La Porta della Trasformazione proviene dall’Antica Era e così anche l’Uccello dal Bagliore Dorato. Entrambi hanno le loro qualità miracolose. Comunque, non avrei nemmeno io una risposta alla tua domanda.”

“Se vuoi saperlo, dovresti concentrarti sulla tua coltivazione. Una volta che entrerai nel Mondo Esterno e otterrai più conoscenze, potrai spiegare questi vari misteri. Tuttavia per farlo prima dovrai continuare a sopravvivere." Disse con solennità l’Immortale del Cielo.


