---
title: Capitolo 2081 - Cerimonia di Successione
pubDate: 2024-08-05T01:36:02.278Z
tags:
    - mga
---


“Chu Zhen!!!” Chu Feng si girò e notò un volto familiare nel gruppo.

“Chu Feng, sei tu?!!” Chu Zhen tremò, mostrò un’espressione piena di gioia e poi si avvicinò velocemente a Chu Feng per ispezionarlo da capo a piedi.

“Cielo, sei davvero tu! Quando sei tornato?! Come sei stato in tutti questi anni?!” Chu Zhen era molto contento ed entusiasta di rivederlo.

“Sono appena tornato. Ho deciso di porgere i miei rispetti al nonno e agli altri prima.” Chu Feng sorrise lievemente, poi chiese: “Perché sei qui?”

“Questo posto dopotutto è il cimitero della nostra famiglia Chu. Anche se ci sono persone della scuola del Drago Azzurro di guardia, non lo possiamo trascurare. Così fratelli e sorelle della nostra famiglia fanno a turno a sorvegliarlo. È il mio turno questo mese.” Disse con un lieve sorriso Chu Zhen.

“Lord Chu Zhen, questa persona… che sia?” In quel momento gli altri della scuola del Drago Azzurro si avvicinarono con curiosità. I loro sguardi erano pieni di venerazione ed erano un po’ intimiditi.

“Questa persona è l’onnipotente Chu Feng della nostra Scuola del Drago Azzurro. Perché rimanete lì impalati? Presto, porgete i vostri rispetti.” Disse Chu Zhen con un sorriso.

“Porgiamo i nostri rispetti a Lord Chu Feng.” Dopo aver verificato l’identità di Chu Feng, gli altri si chinarono su un ginocchio per poi salutarlo con cortesia.

Chu Feng era fin troppo famoso, notizie delle sue imprese non si limitavano solo alla Provincia Azzurra, ma avevano raggiunto l’intero continente delle Nove Province e l’intera Regione del Mare Orientale.

Il nome di Chu Feng era diventato una leggenda nella regione del Mare Oriental, così molti sentivano profonda ammirazione nei suoi confronti anche se non lo avevano mai incontrato prima, si poteva dire che fosse l’idolo di moltissime persone.

“Alzatevi.” Chu Feng fece un lieve cenno e le fece rialzare. Poi molte Perle Marziali atterrarono nelle mani del gruppo.

“Cielo! Lord Chu Feng, cosa sono queste?! Contengono una quantità così densa di Energia Naturale?!”

Una volta che le Perle Marziali atterrarono nelle loro mani, gli occhi dei membri della scuola del Drago Azzurro iniziarono a brillare. Potevano essere considerati di discreto livello nella loro organizzazione, tutti nel Profound Realm. Ma nonostante la loro esperienza con i tesori di coltivazione, non avevano mai visto perle del genere.

“Si chiamano Perle Marziali. Consideratele un mio regalo di saluto.” Disse Chu Feng.

“La ringrazio Lord Chu Feng. La ringraziamo Lord Chu Feng!!!”

I discepoli espressero nuovamente la loro gratitudine inchinandosi. Solo guardandole, avevano capito che queste Perle Marziali erano oggetti estremamente preziosi. Eppure Chu Feng ne aveva distribuite cento per ciascuno. Così come potevano non essere entusiasti? Avevano la sensazione che di essere diventati estremamente ricchi.

“Fratello Chu Feng, sei diventato sempre più eroico. Sono tesori estremamente preziosi per essere usati come regali di saluto.” Disse Chu Zhen. C’era un po’ di gelosia nelle sue parole.

“Chu Zhen, ho già preparato il tuo dono.” Mentre parlava, Chu Feng tirò fuori un Sacchetto Cosmo e lo ripose nelle sue mani.

Chu Zhen aprì subito il Sacchetto Cosmo e la sua espressione cambiò drasticamente. Si riempì di gioia ed ebbe la sensazione di stare sognando.

Solo contando le Perle Marziali, ne trovò centinaia di migliaia, senza contare gli altri tesori che non aveva mai visto prima.

“Amico Chu Feng, sei sempre più sbalorditivo. Stai dando regali del genere come se niente fosse. Il divario tra di noi sta diventando sempre più grande.” Chu Zhen mise da parte il Sacchetto Cosmo con cautela e guardò Chu Feng con un’espressione piena di ammirazione.

Un tempo, lui e Chu Feng erano stati entrambi discepoli della scuola del Drago Azzurro. Allora lo aveva sottovalutato e maltrattato.

Eppure adesso il divario tra di loro era enorme quanto quello tra il cielo e la terra. Anche se erano passati molti anni, Chu Zhen si vergognava sempre ricordando cos’aveva fatto allora.

“Siamo fratelli della stessa famiglia, non devi distanziarti da me.” Disse con un lieve sorriso Chu Feng. Poi disse: “Come sta andando la scuola del Drago Azzurro?”

“Ora che lo menzioni, ci saranno dei festeggiamenti nella scuola del Drago Azzurro oggi.” Disse contento Chu Zhen.

“Festeggiamenti? Per quale occasione?” Chiese Chu Feng.

“La successione del nuovo direttore. Indovina chi sarà?” Disse Chu Zhen.

“Chi? Dimmelo.” Disse Chu Feng.

“Ahah, è il tuo fratello maggiore Chu Guyu.” Disse Chu Zhen.

“Il mio fratello maggiore?!” Anche Chu Feng era contento di sentire una notizia del genere.

Chu Guyu all’inizio era stato un discepolo della scuola Lingyun della provincia Qing. In seguito, dopo molti imprevisti, si era unito alla scuola del Drago Azzurro.

Chu Guyu aveva sempre avuto un discreto talento. Inoltre, Chu Feng gli aveva dato molte risorse di coltivazione e anche la scuola del Drago Azzurro aveva dedicato molta attenzione ai membri della famiglia Chu per via di Chu Feng. Il livello di Chu Guyu era già eccezionale per essere nel continente delle Nove Province. Così il fatto che era stato nominato nuovo direttore non fu molto sorprendente per Chu Feng.

Era stata una fortuna però che fosse riuscito a tornare il giorno della successione.

“Andrò a congratularmi con mio fratello.” Disse Chu Feng.

“Mentre è un bene che tu voglia congratularti con lui, temo che la cerimonia finirà prima di poterli raggiungere. Dopotutto, è quasi mezzogiorno ormai.” Disse con rimpianto Chu Zhen guardando il cielo.

“Potrebbe non essere così.” Chu Feng sorrise lievemente, poi afferrò Chu Zhen per un braccio e iniziò a volare verso la scuola del Drago Azzurro.

Al momento la scuola del Drago Azzurro era piena di entusiasmo. Non solo ogni fazione e setta della provincia era venuta a visitarli e a congratularsi con loro, si erano presentati perfino l’antenato del clan reale Jiang e il Re Scimmia delle Diecimila Montagne.

Si poteva dire… che tutte le figure più importanti del continente delle Nove Province si fossero radunati nella scuola del Drago Azzurro.

In quel momento, la persona seduta nel posto del direttore non era più il capo precedente, né il fondatore della scuola, ma un giovane di bell’aspetto. Il fratello maggiore di Chu Feng, Chu Guyu.

“Direttore Chu, questo è il dono di congratulazioni della nostra Scuola del Vuoto. Per favore accetti i nostri riguardi.”

In quel momento, una donna dall’aspetto dolce si avvicinò a Chu Guyu e gli diede in dono un cappello di paglia dall’aspetto rozzo.

Se qualcun altro avesse osato fare qualcosa del genere, sarebbe stato trascinato via e poi condannato a morte per questa mancanza di rispetto.

Tuttavia, quando fu quella donna a farlo, nessuno obiettò. Anzi, la gente scoppiò a ridere.

Questo perché era la cugina di Chu Feng, Chu Yue.


