---
title: Capitolo 2083 - Prostrarsi
pubDate: 2024-08-17T09:13:16.585Z
tags:
    - mga
---




Dopo che la grande formazione protettiva si attivò, uno strato di formazioni Spirit sigillò l’intera regione, proteggendoli.


Inoltre enormi draghi dorati cominciarono ad emergere dalla grande formazione. Erano lunghi più di dieci metri, il più grande arrivava a diverse decine di metri di lunghezza. Emanavano aure da Martial King e sembravano davvero potenti.


“Cielo! Ho sentito che la formazione è estremamente potente. È davvero straordinaria.”


In quel momento, mentre la gente della scuola del Drago Azzurro e della dinastia reale Jiang manteneva la calma, gli altri venuti a congratularsi con Chu Guyu rimasero sbigottiti.


In effetti perfino gli artigiani alteri e arroganti rivelarono espressioni ammirate. Anche se non erano esperti, avevano vissuto nel mondo dei coltivatori per tutta la vita, eppure non avevano mai visto una formazione protettiva così maestosa.


Provarono un nuovo livello di rispetto nei confronti della scuola del Drago Azzurro. Questo perché aveva i requisiti per destare la loro ammirazione.

“Una formazione così maestosa. Entrare sarebbe un suicidio perfino per dei Martial King. Vediamo esattamente chi è così incauto da cercare di introdursi nella scuola del Drago Azzurro durante una celebrazione.” Dissero molti invitati.


“Buzz!!”


Tuttavia, quel raggio dorato era semplicemente troppo veloce. In un batter d’occhio, riuscì ad arrivare di fronte alla scuola del Drago Azzurro, davanti alla grande formazione protettiva.


Il Fondatore cominciò ad accigliarsi ed ebbe un brutto presentimento. Indipendentemente da cosa fosse, quel raggio dorato era rientrato nel raggio d’attacco delle grandi protezioni, eppure sembrava che la formazione non avesse intenzione di attaccarlo. Era un segno anomalo.


Poi, ci fu una scena ancora più scioccante. Non solo i draghi dorati non attaccarono il raggio di luce, ma lasciarono che continuasse ad avvicinarsi.


Aspetto più importante, il raggio dorato ignorò completamente la protezione e arrivò nella vasta piazza.

“Ah! Oh no!!!” Molti dei presenti furono colti dal panico e alcuni si girarono per scappare.


“Woosh!!”


Proprio in quel momento il raggio dorato scomparì e la folla scoprì che una piccola città stava fluttuando nel cielo.


Non era molto grande, ma era coperta da palazzi di giada in cui erano incastonati gioielli. Aspetto più importante, erano edifici splendidi circondati da splendide piante, fiori rari e da alte montagne con cascate. Sembrava una dimora di immortali.

“Esistono palazzi così splendidi al mondo? Oggi i miei orizzonti si sono proprio ampliati.”


Molti dei coltivatori erano ancora spaventati. Tuttavia quegli artigiani che non temevano la morte tirarono fuori carta e penna e cominciarono a fare uno schizzo della città fluttuante di fronte ai loro occhi.


“Fratellone, questo dono di congratulazioni è di tuo gradimento?”


Proprio in quel momento risuonò una risata. La folla scoprì due persone in cima alle porte della città fluttuante.


“Chu Feng!!!”


Tutti rimasero scioccati nel vederlo, non osarono credere ai loro occhi.


“Cosa? Chu Feng? Quello è Chu Feng?!” Anche gli altri volsero gli occhi verso Chu Feng. Anche quegli artigiani lo osservarono. Era troppo famoso.


“Woosh!”


Chu Feng fluttuò giù con Chu Zhen. Si chinò su un ginocchio e cominciò a salutare con cortesia i suoi Senior.


“Il discepolo Chu Feng della scuola del Drago Azzurro porge i suoi rispetti all’antenato.”


“Il discepolo Chu Feng porge i suoi rispetti al maestro.”


Dopo aver salutato i suoi Senior, Chu Feng si rialzò e fece lo stesso con Chu Guyu: “Il discepolo Chu Feng porge i suoi rispetti al Lord direttore.”


“Moccioso, hai intenzione di farmi sentire vecchio?” Chu Guyu si alzò e gli diede uno scappellotto. Anche se sembrava arrabbiato, in realtà stava sorridendo.


Chu Feng si grattò la testa e disse: “Fratellone, questo dono di congratulazioni è di tuo gradimento?”

“L’hai fatto tu?” Chiese Chu Guyu.


“Ho sentito da Chu Zhen che saresti diventato direttore oggi. All’inizio non sapevo cosa regalarti, ma fortunatamente Chu Zhen mi ha detto che volevi trovare un progetto per costruire dei palazzi. Così ho deciso di crearne uno per te.”


“Mi piace, mi piace molto. Il mio fratello minore è proprio la persona che mi conosce di più.” Il sorriso di Chu Guyu si allargò.


“Dato che ti piace, allora spostiamolo dove dovrebbe stare.” Chu Feng fece un cenno e la città fluttuante atterrò su una grande montagna. Era il posto dove volevano costruire la serie di palazzi.

“Lord Chu Feng, potrei chiedere quanto tempo ci ha messo per progettare quella città?” Chiese con curiosità l’artigiano che prima aveva risposto al Mostruoso Re Scimmia.


“Sta parlando di quella città? Non so quanto tempo ci ha messo mio fratello Chu Feng a progettarla, ma so che l’ha costruita in un istante.” Disse Chu Zhen.


“Cosa? All’istante?” Gli artigiani rivelarono espressioni scioccate.

“Impossibile! Quella città è così raffinata, ci dovrebbero volere tra gli otto e i dieci anni per costruirla.” Aggiunsero gli altri artigiani.

“Senior, siete tutti artigiani?” Chiese Chu Feng con un sorriso. Era la prima volta che li incontrava, ma a giudicare dalle loro mani ruvide, poteva intuire le loro occupazioni.

“Sì mio signore, lo siamo.” Gli artigiani porsero i loro rispetti, sembravano molto deferenti nei confronti di Chu Feng.


Erano stati davvero impressionati dalla città costruita da Chu Feng, non avrebbero mai potuto replicare un’impresa del genere.

“Senior, sembra che vi piaccia quella città?” Chiese Chu Feng.


“È davvero il picco della perfezione. Anche se collaborassimo, probabilmente non riusciremmo a costruire qualcosa del genere.”

“Così amico Chu Feng, speriamo che possa dirci quanto tempo ci ha messo per costruirla.” Disse il capo del gruppo.

“Ho già detto che è stato in un istante. Perché lo state chiedendo di nuovo?” Disse Chu Zhen un po’ irritato.


Tuttavia Chu Feng lo fermò e poi disse agli anziani: “dato che vi piace il mio stile, posso donare a ciascuno di voi una delle mie opere.”


Dopo aver detto questo, Chu Feng fece un cenno. Uno sconfinato potere Spirit dorato avvolse il cielo.


Chu Feng iniziò a formare dei sigilli con una mano e cominciò a delineare un profilo nel cielo. Era così veloce che nessuno riuscì a seguire i suoi movimenti.

“Woosh!”


All’improvviso Chu Feng ritrasse le mani. La luce dorata nel cielo si dissipò. In quel momento sei palazzi apparirono a mezz’aria.


Ogni palazzo aveva tre piani e non era molto ampio, ma erano tutti estremamente elaborati. Non solo c’erano cortili, ma anche fiori, piante e alberi. Anche se non erano impressionanti come la città di prima, erano tutti unici e raffinati.


Chu Feng fece un cenno e i sei palazzi atterrarono nella piazza. Poi Chu Feng si rivolse a Chu Guyu e disse: “Questi sei palazzi sono i miei doni ai sei Senior. Fratellone, dovrò farti prendere il disturbo di farli trasportare nelle loro case.”

“Nessun problema.” Chu Guyu annuì.


I sei artigiani rivelarono espressioni piene di emozioni contrastanti.

“Putt!”


All’improvviso il capo dei sei artigiani si inginocchiò di fronte a Chu Feng e cominciò a prostrarsi.

