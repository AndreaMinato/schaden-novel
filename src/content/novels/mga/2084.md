---
title: Capitolo 2084 - Presentare Enormi Doni
pubDate: 2024-08-05T04:36:02.278Z
tags:
    - mga
---


“Senior, cosa state facendo?” Chu Feng aiutò frettolosamente gli artigiani a rialzarsi.

“Lord Chu Feng, non ho mai sentito ammirazione per un’altra persona in tutta la mia vita da artigiano. Oggi però sono rimasto conquistato, Lord Chu Feng, per favore mi accetti come suo discepolo.” Il vecchio era così emozionato che le sue guance si erano rigate di lacrime.

“Lord Chu Feng, per favore accetti anche noi come discepoli.” In quel momento anche gli altri cinque artigiani volevano prostrarsi.

Tuttavia stavolta Chu Feng era già preparato, così impedì loro di inginocchiarsi. Poteva anche capire che a questi sei artigiani non importava della fama e del profitto, erano davvero dediti al loro lavoro.

Così Chu Feng fece un gesto verso il cielo e una formazione Spirit su bassa scala apparì. Poi si trasformò in sei libri spessi e ognuno di essi atterrò nelle mani di ciascun artigiano.

“Senior, non ho molto da insegnarvi. Tuttavia, dato che vi piacciono i palazzi, ho radunato i disegni dei palazzi più belli che ho visto. Spero che potrete trarne ispirazione.” Disse con un sorriso Chu Feng.

“Grazie!!!” Risposero con emozione i sei artigiani. Questo perché i libri non solo contenevano i progetti di molti edifici che non avevano mai visto prima, ma c’era anche ogni sorta di dettaglio. Era evidente quanto fosse diligente Chu Feng.

Per loro, i tomi che Chu Feng stava dando loro erano semplicemente tesori. Eppure il giovane li stava offrendo con tale noncuranza. Come potevano non essergli grati?

“Prima chi ha detto che le capacità di mio fratello Chu Feng nel creare palazzi era inferiore agli artigiani professionali?” Disse arricciando le labbra Chu Yue. Mentre parlava, gettò deliberatamente un’occhiata verso il vecchio che aveva presentato il progetto prima.

“Lord Chu Feng, per favore mi risparmi, per favore mi risparmi.” In risposta, l’anziano si inginocchiò frettolosamente e iniziò ad implorare perdono.

Era estremamente spaventato. Rimpiangeva la sua arroganza e la sua presunzione. In quel momento, a parte provare profonda ammirazione per i risultati di Chu Feng, era anche certo che il giovane avrebbe potuto ucciderlo con uno sputo. Il giovane era praticamente una divinità e non poteva permettersi di offenderlo.

“Cosa sta succedendo?” Dato che era arrivato tardi, Chu Feng non sapeva cos’era accaduto prima e così guardò Chu Yue.

“Nessuno ti ucciderà. Smettila di piangere, non rovinare questa occasione felice.” Chu Yue lanciò un’occhiataccia al vecchio.

“Sì, sì, sì.” L’anziano si asciugò le lacrime e corse frettolosamente verso l’uscita, chiaramente era spaventato.

“Dopo diversi anni, anche la mia sorella gentile e comprensiva Chu Yue ha imparato a maltrattare gli altri.” Chu Feng la guardò con un sorriso raggiante. Aveva già intuito cos’era accaduto.

“No, come potrei farlo?” Chu Yue sorrise dolcemente. Poi afferrò Chu Feng per mano e disse: “Come sei stato in questi ultimi due anni?”

“Bene, solo che mi mancavano tutti quanti.” Chu Feng si guardò attorno. In quel momento le persone che gli erano care si stavano avvicinando e lo stavano circondando.

“Dimmi, tuo fratello Chu Guyu è rimasto il tuo fratello maggiore, ma io, il fratellone Scimmia, non lo sono più, eh?” Il Mostruoso Re Scimmia guardò Chu Feng con un sorriso scherzoso.

“Fratellone Scimmia, cosa stai dicendo? Come mi sarei dimenticato di te?” Mentre parlava, Chu Feng tirò fuori un Sacchetto Cosmo e glielo passò direttamente.

“Wow! Sei davvero il mio buon fratellino.” Dopo aver visto il contenuto del Sacchetto Cosmo, il Mostruoso Re Scimmia si entusiasmò così tanto da iniziare a saltellare. Era davvero contento.

“Ehi, loro hanno ricevuti dei doni. E noi?” Anche gli altri iniziarono a chiedere regali.

“Naturalmente, naturalmente, ci sono doni per tutti.” Chu Feng si era già preparato.

Dopo averli distribuiti, vide gli Anziani e i discepoli della scuola del Drago Azzurro che non gli erano familiari.

Poteva capire che queste persone lo temevano, ma mostravano anche sguardi pieni di desiderio. Sembrava che volessero anche loro qualche regalo.

“Io, Chu Feng, sono un discepolo della scuola del Drago Azzurro. Così non mi dimenticherei mai dei miei senior e dei miei compagni.”

“Oggi non solo sono tornato con doni per tutti i membri della generazione più grande, ho anche preparato dei regali per gli altri discepoli.”

All’improvviso fece un cenno e una quantità incredibile di Perle Marziali apparì nel cielo, ce n’erano diverse decine di milioni.

Poi, come se le Perle Marziali avessero una loro coscienza, cominciarono ad atterrare nelle mani degli Anziani e dei discepoli della scuola del Drago Azzurro. Ogni persona ottenne molte perle.

“Grazie Lord Chu Feng!!!” Tutti gli Anziani e i discepoli si riempirono di gioia. Cominciarono ad inginocchiarsi cortesemente e ringraziarlo.

“Mi state già ringraziando? È un po’ presto.” Chu Feng sorrise. Poi iniziò a muovere le mani e una grande formazione apparì a mezz’aria.

Poi Chu Feng iniziò a lanciare materiali nella formazione. Era così veloce che nessuno poteva vedere i suoi movimenti.

Dopo circa un’ora, il giovane finì di preparare la formazione. Nessuno sapeva cosa avesse intenzione di fare.

Comunque erano tutti pieni di aspettative. Chu Feng era in grado di costruire quegli splendidi palazzi in un istante, se aveva trascorso un’ora per costruire la grande formazione dorata, doveva essere qualcosa di scioccante.

“Cos’è quello? Lord Chu Feng non starà costruendo palazzi per ognuno di noi, vero?” Disse un discepolo con un’espressione piena di anticipazione.

“Smettila di sognare. Lord Chu Feng ci ha già trattato benissimo dandoci dei doni. Come potrebbe spendere tempo per creare palazzi così raffinati per noi? Inoltre ci sono così tante persone nella nostra scuola del Drago Azzurro, come potrebbe costruirli per tutti in così poco tempo?” Disse qualcuno. Tuttavia nessuno riuscì a staccare gli occhi dalla grande formazione di Chu Feng. I loro sguardi erano pieni di anticipazione.

“Disperditi!!!”

Proprio in quel momento, Chu Feng spalancò le braccia. Poi molti raggi argentei cominciarono a diffondersi dalla formazione dorata.

C’era un’enorme quantità di bagliori argentei, decine di milioni. Come meteore, volarono per il cielo come se stessero danzando.

Dopo che fluttuarono per un po’, iniziarono a discendere nelle mani dei discepoli e degli Anziani della scuola del Drago Azzurro.

Quando i raggi argentei atterrarono nelle mani della gente, tutti rimasero scioccati nello scoprire che avevano ricevuto un’arma, una spada argentea. Non solo erano tesori splendidi, ma c’era inciso “scuola del Drago Azzurro” sulla lama.

“Cielo! Sto sognando?!”

Figuriamoci chi aveva ricevuto spade, anche chi non le aveva ottenute rivelarono espressioni incredule.

Decine di milioni di lame. Erano tutte uguali e nessuna di esse era ordinaria. Erano Armamenti d’élite.

Decine di milioni di Armamenti d’élite. Inoltre erano tutti di massima qualità. La folla era scioccata da come Chu Feng fosse riuscito a creare tutte quelle spade in un’ora.


