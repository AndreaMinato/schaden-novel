---
title: Capitolo 2097 - Eterno Incubo
pubDate: 2024-08-05T17:36:02.281Z
tags:
    - mga
---


Chu Feng si avvicinò rapidamente all’Imperatore del Magma. In un batter d’occhio, era a già meno di tremila metri di distanza da lui.

Logicamente, in una situazione normale, Chu Feng sarebbe stato capace di uccidere il suo avversario usando la sua forza opprimente.

Dopotutto, le persone al suo livello sarebbero state capaci di scatenare la propria energia con un solo pensiero. Potevano evocare un potere incredibile, seminando distruzione nel raggio di diecimila miglia.

Sfortunatamente, l’avversario di Chu Feng non era ordinario. Invece, era l’Imperatore del Magma, una creatura praticamente senza rivali diecimila anni fa. Era stato un incubo per innumerevoli persone tempo fa e, fino ad oggi, rimaneva comunque il mostro più spaventoso per la Terra Sacra delle Arti Marziali.

Così, la forza opprimente di Chu Feng non poteva ferirlo minimamente, nemmeno se avesse distrutto tutto ciò che trovava nel raggio di diecimila miglia.

Chu Feng poteva solo affrontarlo a distanza ravvicinata usando tecniche marziali.

“Bang, bang, bang!!”
Quando arrivò a meno di duemila metri dal nemico, l’Imperatore del Magma iniziò a sparare magma. Erano proiettili non solo molto grandi, ma anche formidabili. Non erano paragonabili alle palle di fuoco di prima.

In questa situazione, anche se Chu Feng stava brandendo il Decapitatore delle Spire del Drago, non riuscì ad avvicinarsi all’Imperatore del Magma.

In effetti dovette usare dei tabù marziali per deviare gli attacchi nemici.

Anche se poteva resistere all’assalto, sembrava in difficoltà.

Era evidente chi fosse in vantaggio.

“Non va bene. L’Imperatore del Magma è troppo potente. Chu Feng non può competere con lui. Non possiamo rimanere a guardare senza fare niente.” La Tigre Bianca era preoccupata.

Chu Feng aveva utilizzato il suo Armamento Imperiale fin dall'inizio. Tuttavia la Tigre Bianca sapeva che l’Imperatore del Magma aveva un Armamento Imperiale nel suo corpo ed era estremamente potente.

L’Imperatore del Magma non l’aveva ancora usato, eppure poteva battere Chu Feng. Ci si poteva immaginare molto bene quali sarebbero state le conseguenze se avesse usato la sua arma.

In effetti, da come la vedeva la Tigre Bianca, era chiaro come sarebbe finita la battaglia.

Tuttavia il Drago Azzurro la fermò: “Aspetta ancora un po’.”

“Se davvero non potesse competere con l’Imperatore del Magma, ci chiederebbe aiuto.” Il Drago Azzurro era preoccupato per lui, ma voleva rispettare la sua decisione.

Dal suo punto di vista, Chu Feng non era una persona imprudente. Doveva avere un piano e il Drago Azzurro voleva vedere cosa aveva in mente di fare.

“Woosh!!”

Proprio in quel momento, l’Imperatore del Magma all’improvviso stese la sua enorme mano e cercò di afferrare Chu Feng.

Il suo palmo sembrava una piccola montagna mentre si abbatteva su Chu Feng. Immediatamente il giovane vomitò una boccata di sangue.

“Me**a!” Le quattro grandi bestie divine non poterono contenersi, sfrecciarono di fronte all’Imperatore del Magma e cercarono di fermarlo.

Tuttavia, proprio in quel momento, Chu Feng gridò: “Senior, per favore fermatevi!!!”

“...” Sentendo queste parole, le quattro bestie divine sussultarono. Guardarono Chu Feng con espressioni confuse.

Chu Feng stava sorridendo con tranquillità nonostante la sua bocca fosse piena di sangue. Si girò e disse: “Posso sistemarlo.”

“Cos’hai detto moccioso? Potrei schiacciarti esercitando un briciolo di forza, eppure continui a vantarti così?”

“Oh, ho capito. Temi che ti tormenterò. Così vuoi che ti faccia morire velocemente. Per questo mi stai provocando deliberatamente.”

“Non male, non male. Moccioso, devo ammettere che sei piuttosto intelligente. Sfortunatamente per te sono ancora più astuto di te. Cerchi di complottare contro di me? Sei spacciato contro di me!” Derise l’Imperatore del Magma.

“Pff…” Chu Feng non poté trattenersi e scoppiò a ridere.

“Devo ammettere che sei un tipo davvero divertente. Tuttavia devo ancora eliminarti dato che hai commesso troppe malvagità.” Disse con un sorriso il giovane.

“Maledetta tua nonna! Sei proprio spudorato!” L’Imperatore del Magma si infuriò vedendo che Chu Feng stava continuando ad insultarlo. Arrabbiato, disse: “Se non ti darò una lezione, non capirai mai in che situazione ti trovi.”

Lo sguardo di Chu Feng divenne tagliente. Disse con tono freddo: “Sei tu a non sapere in che situazione ti trovi.”

“Ricorda questo momento. D’ora in avanti, diventerò il tuo incubo.”

“Cos’hai detto?” Chiese con furia l’Imperatore del Magma. Non era confuso dalle parole di Chu Feng, ma non credeva alle sue orecchie.

In effetti anche le quattro grandi bestie divine erano stupefatte. Avevano visto persone che non temevano la morte, ma non avevano mai visto qualcuno di così imprudente prima.

“Ahhh!!!”

Proprio in quel momento, Chu Feng aprì la bocca e poi morse una delle dita ricoperte di fiamme dell’Imperatore del Magma.

“Snap!!”

Risuonò uno schiocco. Chu Feng era riuscito a danneggiare il corpo dell’Imperatore del Magma con i suoi denti.

“Noo!!!”

L’espressione dell’Imperatore del Magma cambiò drasticamente e rilasciò un ringhio assordante.

La sua voce era così acuta che fece sollevare enormi onde marine e frantumò lo spazio stesso.

Questa reazione improvvisa scioccò ancora di più le quattro grandi bestie divine. Erano perplesse da ciò che stava succedendo.

Solo quando l’Imperatore del Magma stese l’altra mano verso Chu Feng che le quattro bestie divine mostrarono sguardi spaventati come non mai.

L’altra mano dell’Imperatore del Magma si stava estendendo lentamente verso Chu Feng. Sembrava bloccata.

In effetti, in quel momento, l’enorme corpo alto diverse migliaia di metri dell’Imperatore del Magma stava tremando, e lo stava facendo in modo sempre più ovvio.

Lo spazio e il cielo infuocato tornarono alla normalità. L’aura opprimente dell’Imperatore del Magma stava scomparendo.

“Moccioso! Cosa mi hai fatto?!”

“Fermo! Fermati immediatamente! Fermati adesso!!!”

L’Imperatore del Magma continuò a ringhiare. Anche se la sua voce era ancora fragorosa, aveva perso la sua forza intimidatoria.

Aspetto più importante, i suoi occhi che prima emanavano un’aura demoniaca e sicura stavano fremendo. Il suo sguardo era pieno di panico.

“Cielo! Cosa sta succedendo qui?!”

Le quattro bestie divine si ripresero lentamente dallo shock. Si scambiarono delle occhiate stupefatte.

Questo perché erano sorprese nello scoprire che non solo l’aura dell’Imperatore del magma era scomparsa, ma che il suo corpo stava cambiando.

Le fiamme che assomigliavano ad artigli demoniaci stavano scomparendo. Si stavano ritraendo nel suo corpo e presto iniziarono ad indebolirsi.

Il corpo dell’Imperatore del Magma non era più ricoperto di fiamme, non emanava più nemmeno forza vitale, come un’enorme roccia umanoide.


