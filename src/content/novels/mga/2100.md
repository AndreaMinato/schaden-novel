---
title: Capitolo 2100 - La Verità
pubDate: 2024-08-18T02:13:16.588Z
tags:
    - mga
---




“Splash!!”


Si formarono enormi onde e il vapore schizzò al cielo.


L’acqua stava ribollendo e stava evaporando velocemente. In un batter d’occhio finì per prosciugare il mare di quella regione.


Così Chu Feng e l’Imperatore del Magma emersero dal vapore.


Tuttavia, indipendentemente da quanto fosse formidabile l’Imperatore del Magma, poteva solo giacere sul fondale e venire preso a pugni da Chu Feng.


“Boom!”


“Boom!”

“Boom!!!”


Un pugno, due pugni, dieci pugni, cento pugni…


Chu Feng non li stava dando velocemente, ma l’Imperatore del Magma non poteva schivarli.


Inoltre i suoi colpi erano estremamente potenti. Le onde d’urto dei suoi attacchi spingevano via l’acqua del mare distante, sempre più lontano. Non poteva entrare nemmeno una goccia d’acqua nell’area attorno.


Anche se erano in mezzo al mare, sembrava che fossero in una vasta gola in mezzo all’oceano. La gente ordinaria avrebbe avuto molte difficoltà ad accettare una scena del genere, avrebbero pensato di stare sognando.


Tuttavia, per le quattro bestie divine, era normale. Al suo livello, Chu Feng avrebbe potuto annientare ogni creatura vivente inferiore a lui nel raggio di diecimila miglia con un solo pensiero.


Inoltre ogni suo pugno conteneva un potere sconfinato. Poter respingere l’acqua del mare era solo una piccola dimostrazione della sua forza.


Tuttavia le quattro bestie divine erano concentrate sopratutto sull’Imperatore del Magma.


Il corpo del mostro stava iniziando a dissiparsi e la sua aura ad indebolirsi sempre di più.


Allo stesso tempo, i pugni di Chu Feng erano intrecciati con il potere Spirit e assalivano costantemente il nemico.


Questo perché l’Imperatore del Magma non aveva più un corpo ordinario, era un Armamento Ancestrale Incompleto. Se Chu Feng avesse voluto domarlo, il suo potere Spirit sarebbe stato di grande aiuto.

“Bastardo! Umano spregevole! Stai davvero cercando di controllarmi! Non credere di poterci riuscire!!!” Sull’orlo del collasso, l’Imperatore ruggì con amarezza.

“Drago Azzurro, Tigre Bianca, Uccello Vermiglio, Tartaruga Nera, avete intenzione anche voi di servire questo moccioso?!”


“Questo moccioso è feroce e spietato, spregevole e spudorato. Sareste degli sciocchi a servirlo.”

“Vi darò una possibilità per liberarvi dalla vostra stupidità. Unitevi a me e aiutatemi ad ucciderlo! Diventeremo i sovrani della Terra Sacra delle Arti Marziali insieme! Sistemeremo quegli spregevoli bastardi!” Sorprendentemente l’Imperatore del Magma cominciò a chiedere aiuto alle quattro bestie divine.

“Imperatore del Magma, sei impazzito dopo essere rimasto sigillato per diecimila anni?”

“Ci stai davvero chiedendo aiuto? Quanto puoi essere spudorato?”


Le quattro bestie divine lo derisero. Erano nemiche dell’Imperatore del Magma e avevano cercato di uccidersi l’un l’altro in passato. Inoltre si erano quasi sacrificate per sigillarlo.


Come potevano essere disposte ad aiutare l’Imperatore del Magma? Per loro questa richiesta era semplicemente ridicola.

“Siete voi ad essere impazziti! Siete degli sciocchi! Siete stati già abbandonati da Qing Xuantian, eppure vi state ancora legando a spregevoli umani! Siete così dipendenti dagli umani?!” Ringhiò l’Imperatore del Magma.


“Cos’hai detto?! Ripetilo se ne hai il coraggio!” Le quattro bestie divine cambiarono espressione e mostrarono una rabbia senza precedenti.


“Che assurdità stai dicendo?” Chu Feng si fermò.


Anche se aveva detto così, aveva la sensazione che l’Imperatore del Magma sapesse qualcosa.


“Eheh, moccioso, sembra che tu sia interessato, eh? Che ne dici di lasciarmi andare se ti dirò cos’ha fatto Qing Xuantian e rivelassi la sua vera identità?” Disse l’Imperatore del Magma.


“Non hai il potere di contrattare con me.” Disse freddamente Chu Feng alzando il pugno.

“Ehi, ti stai prendendo gioco di me? Credi che abbia paura di te?” L’Imperatore del Magma rise con derisione. Sembrava che non avesse davvero paura.

“Ahah, non importa. Sono benevolente e non voglio che questi quattro idioti vengano ingannati per tutta la vita. Tanto vale che vi dica la verità riguardo a cos’è successo allora.”


“Ascolta bene moccioso di nome Chu Feng. Lo dirò volontariamente, ma non perché ho paura delle tue minacce.” Dichiarò l’Imperatore del Magma.


Poi disse: “Ascoltate attentamente anche voi quattro. Allora, Qing Xuantian ha usato vari metodi per separarvi dal suo corpo e trasformarvi in forme di vita indipendenti, ma non per voi, ma per sé stesso.”


“Questo perché ha scoperto una costituzione fisica ancora più formidabile del Corpo Divino dei Quattro Simboli. Se avesse voluto ottenere il controllo completo su quella costituzione, avrebbe dovuto rimuovervi dal suo corpo.”


“Così, quando vi stavate rallegrando del fatto di aver acquisito un corpo proprio e di poter vivere liberamente, Qing Xuantian era ancora più contento. Era contento di essere riuscito a liberarsi di voi, così da poter ottenere un Corpo Divino ancora più formidabile.” Spiegò l’Imperatore del Magma.

“Assurdità! Stai dicendo stro***te!” Ringhiò la Tigre Bianca.


“Non è una menzogna troppo inverosimile?” Disse con rabbia il Drago Azzurro.

“Menzogna? Ahah, vi state ancora illudendo? I Corpi Divini sono garantiti dal cielo. Il Corpo Divino e il suo proprietario si conoscono molto bene. Solo avendo sicurezza l’uno nell’altro possono progredire entrambi.”


“Per quanto riguarda tutti voi, cos’avete fatto da quando siete stati abbandonati da Qing Xuantian? Che cosa è riuscito a fare Qing Xuantian dopo avervi perso?”


“Pensateci. Se separarsi da voi avrebbe portato solo svantaggi e nessun beneficio a Qing Xuantian, perché lo avrebbe fatto?”


“Che fosse per darvi una vita e la libertà? Così che poteste combattere con lui? Stro***e. Sono menzogne. Vi stava solo ingannando.”


“Qing Xuantian voleva diventare solo più potente. Anche se siete formidabili, siete troppo deboli in confronto al Corpo Divino che desiderava.” Disse l’Imperatore del Magma.


“Assurdità. Abbiamo seguito Qing Xuantian per tutto il tempo, sappiamo cos’ha sperimentato. Non c’era una costituzione speciale o un Corpo Divino che lo aveva tentato.” Rispose la Tigre Bianca.


“Lo avete seguito per tutto il tempo, ma non siete lui. C’è bisogno che vi dica tutto quello che ha scoperto? C’è mai stato bisogno per lui di consultarvi quando ha scoperto una nuova costituzione e ha pensato ad abbandonarvi?”


“Se ve lo avesse detto, sareste stati disposti a separarvi dal suo corpo? Voi quattro Simboli del Corpo Divino sareste stati disposti a venire rimpiazzati da un altro Potere Divino?” Chiese l’Imperatore del Magma.

“No, non ci credo, stai mentendo.” La Tigre Bianca ringhiò ancora più forte mentre iniziava a perdere il controllo.


Anche le espressioni dell’Uccello Vermiglio, del Drago Azzurro e della Tartaruga Nera erano scontente. Erano state influenzate dalle parole dell’Imperatore del Magma.

