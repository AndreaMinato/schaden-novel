---
title: Capitolo 2108 - Espandere di molto i Propri Orizzonti
pubDate: 2024-08-06T04:36:02.283Z
tags:
    - mga
---


“Tabù Celeste: Diecimila Fulmini.”

Proprio in quel momento, Chu Feng usò un altro Tabù Celeste.

Era un altro Tabù Celeste che aveva ottenuto dall’eredità di Qing Xuantian.

In un batter d’occhio, cominciarono a piovere enormi saette dal cielo.

I fulmini erano spessi diverse decine di metri ed erano di colore blu appariscenti. Erano più di diecimila e stavano tutti prendendo di mira il capo della Sala Oscura.

“Maledizione!”

Il maestro della Sala Oscura cercò frettolosamente di scappare e nel frattempo usò un Tabù Celeste per difendersi.

“Dev’essere davvero infuriato.” Disse il re degli elfi.

“Onorabile padre, cosa intendi dire?” Chiesero Xian Miaomiao e la sua sorella maggiore con espressioni incuriosite.

“Conosco la personalità del capo della Sala Oscura. È diverso dall’amico Chu Feng, che è umile. Non è presuntuoso, né arrogante.”

“Il capo della Sala Oscura è diverso, anche quando l’ho battuto, le sue parole di allora dimostravano quanto mi sottovalutava.”

“Era come se fosse certo che un giorno avrebbe ribaltato la situazione. E in effetti ci è riuscito.” Il re degli elfi sorrise con vergogna mentre lo menzionava.

“Tuttavia, l’amico Chu Feng è diverso, è più forte di lui. Mentre il capo della Sala Oscura lo considera inferiore a lui, proprio come ha fatto con me.”

“Pensava che fosse solo naturale mettere in difficoltà Chu Feng prima. Così, quando è rimasto ferito a causa del fendente, si sarà infuriato.”

“Sarà convinto di essere rimasto ferito solo perché l’amico Chu Feng ha usato dei trucchi.”

“Ora però non ci sta andando piano e non sta usando trucchi, lo sta affrontando direttamente.”

“Anche se sono allo stesso livello, hanno la stessa stirpe ereditata, stesse tecniche e potere combattivo, l’amico Chu Feng è in netto vantaggio adesso.”

“Questo significa che l’amico Chu Feng è più forte.”

“Il capo della Sala Oscura non può accettarlo e naturalmente si sarà infuriato.” Spiegò il re degli elfi.

“Umpf, Chu Feng è sempre stato più forte. Anche se si rifiuta di accettarlo, rimane la verità.”

“Allora, ha potuto battere Chu Feng contando sulla sua esperienza e sulla sua coltivazione superiori.”

“Ora che Chu Feng lo ha raggiunto, non può più competere con lui. Ben gli sta. È proprio un codardo senza spina dorsale.” Disse con rabbia Xian Miaomiao.

Allora, aveva visto personalmente come l’Immortale Devastatore del Mondo e il capo della Sala Oscura avevano umiliato Chu Feng nella formazione Divoratrice del Sangue. Non era stato solo Chu Feng ad infuriarsi, ma anche lei.

E ora non solo Chu Feng lo stava mettendo in difficoltà, ma lo stava costringendo a fuggire scompostamente. Questo alleviava la rabbia di Xian Miaomiao, ma sopratutto… le fece provare contentezza per Chu Feng.

Allora, l’onore del giovane era stato calpestato.

Oggi finalmente avrebbe potuto riconquistarlo da solo.

“Ehi ehi ehi, smettila di fuggire. Prima ti vantavi così tanto, cosa stai facendo adesso? Sembra che fossero solo sbruffonate." Chu Feng iniziò ad insultarlo.

Non lo stava facendo solo per provocarlo, ma perché il capo della Sala Oscura aveva un fatale punto debole nonostante la sua intelligenza; era troppo presuntuoso.

Non solo, non avrebbe permesso a nessuno di questionare il suo talento. Così Chu Feng voleva approfittarsene in modo da turbare la sua mente.

“Bastardo ignorante, credi davvero di potermi sconfiggere usando i tuoi trucchetti?”

“Oggi ti farò capire il divario che c’è tra di noi.”

“E voi, spazzatura che si nasconde nella Porta della Trasformazione. Guardate bene.”

“Adesso amplierò i vostri orizzonti, rifiuti di un Piano Inferiore. Vi farò assistere ad una forza che non avete mai visto prima.”

Il maestro della Sala Oscura all’improvviso smise di scappare, sollevò il suo Armamento Imperiale e iniziò ad emanare un potere formidabile.

Questa energia si espanse in ogni direzione e disperse forzatamente il Tabù dei Diecimila Fulmini di Chu Feng.

Il cielo si distorse e un’enorme figura apparì tra le nubi.

Era una bestia colossale che assomigliava ad un orso. Non possedeva degli arti, ma solo delle fauci enormi.

Era così enorme da poter coprire l’intera volta celeste.

Iniziò ad emanare un’aura terrificante e la terra cominciò a tremare.

Sembrava che stesse per giungere l’apocalisse.

“Cielo! Cos’è quello?!”

Molte persone nella Porta della Trasformazione si spaventarono così tanto che i loro volti divennero verdi. Stavano tremando da capo a piedi, alcuni svennero perfino sul posto.

Visto che erano nascosti nella Porta della Trasformazione, normalmente non sarebbero stati minacciati da cosa accadeva fuori, ma potevano sentire quanto era spaventosa quell’enorme bestia. Nemmeno la Porta della Trasformazione sarebbe potuta resistere al suo assalto.

“Sembra una tecnica marziale, ma è impossibile che un Tabù Celeste possieda un potere così spaventoso.”

“Che sia un leggendario Tabù Divino?” Perfino il re degli elfi e l’Immortale del Cielo si accigliarono. Come aveva detto il capo della Sala Oscura, nessuno di loro aveva visto una tecnica così spaventosa.

Istintivamente rivolsero gli occhi verso Chu Feng e le loro espressioni cambiarono.

Anche se il colosso era terrificante e la forza che percepivano doveva essere solo la punta dell’iceberg, Chu Feng era rimasto impassibile di fronte all’intimidazione diretta della tecnica.

Questo superò ogni aspettativa. Che avesse un modo per resistere?

Anche se la gente lo trovò inconcepibile, pensò inevitabilmente a questa possibilità.

In realtà Chu Feng non la temeva perché aveva capito subito che in realtà… era un Tabù Marziale dell’Imperatore.


