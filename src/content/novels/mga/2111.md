---
title: Capitolo 2111 - Incredibile
pubDate: 2024-08-06T07:36:02.283Z
tags:
    - mga
---


“Boom!!!”

La spada infuocata sfrecciò nel cielo.

Anche se molte persone non potevano vedere la lama, erano in grado di percepirne la potenza. Era ancora più feroce di prima.

“Paa!!”

Il dio della guerra dorato la afferrò direttamente.

“Ahahah, è questo il tuo cosiddetto Armamento Ancestrale Incompleto? Da come la vedo è solo un bluff, dev’essere falso, vero?” Vedendo che aveva conquistato la vittoria con un solo colpo, il capo della Sala Oscura scoppiò a ridere fragorosamente.

“Falso? L’Armamento Ancestrale Incompleto di Lord Chu Feng è un falso?”

Molte persone si insospettirono, avevano fiducia in Chu Feng, ma come poteva esserci un tale divario tra i due tesori?

“Boom!!!”

Tuttavia la mano del dio della guerra dorato esplose un momento dopo.

In un istante una fiamma ardente divorò qualsiasi cosa nel raggio di diecimila metri.

“Boom!!!”

L’enorme corpo del dio della guerra era caduto a terra.

Un’enorme gamba coperta di fiamme lo stava calpestando… era stato schiacciato da qualcuno.

La folla sbiancò. Spalancò occhi e bocche. Erano atterriti.

Era un gigante di fuoco alto migliaia di metri, molto più grosso del dio della guerra dorato.

“Figlio di pu*****a! Se non mostrassi la mia potenza, pensereste che sia morto stecchito, eh?”

Aspetto più sorprendente, il colosso di fuoco parlò.

Poi alzò un piede e lo batté giù spietatamente.

“Boom!!”

Risuonò un’esplosione fragorosa. Perfino la folla nascosta nella Porta della Trasformazione sentì un forte tremito.

Fuori dal portale era pieno di luce dorata e si stavano disperdendo increspature di energia. Erano i pezzi del dio della guerra dorato.

“No, non è possibile! Non è assolutamente possibile!!!”

Il maestro della Sala Oscura si era portato le mani alla testa. Aveva un’espressione incredula ed era sull’orlo del collasso.

Non poteva accettarlo. Non perché la spada dell’Imperatore del Magma fosse formidabile, ma perché era capace di parlare.

Sapeva molto bene che erano gli Armamenti Ancestrali Incompleti che potevano parlare ad essere quelli autentici. Inoltre, solo dopo che era stato completamente domato dal suo padrone avrebbe potuto combattere ed essere in grado di comunicare.

E… non ne era stato capace.

Eppure… Chu Feng era riuscito dove lui aveva fallito.

Finalmente si era reso conto che questo giovane non era troppo arrogante, aveva i requisiti per insultarlo.

“Guardate, quel gigante dorato è scomparso completamente.”

“Lord Chu Feng ha vinto! Lord Chu Feng ha vinto!!!”

“Incredibile! Lord Chu Feng è davvero impareggiabile!”

Anche se l’Armamento Ancestrale Incompleto del capo della Sala Oscura si era sgretolato, le centinaia di milioni di persone nella Porta della Trasformazione stavano esultando.

Avevano capito che la battaglia stava finendo. Chu Feng aveva sconfitto il capo della Sala Oscura che nemmeno l’Immortale della Luna era stata capace di battere.

“No, come può essere?! Come può essere?!”

Le espressioni dell’Immortale del Cielo e dei Grandi Anziani cambiarono drasticamente. I loro sguardi erano pieni di paura.

Perfino il re degli elfi che avrebbe sempre mantenuto la calma era impallidito. Stava perfino tremando lievemente.

“Onorabile padre, cosa succede?” Xian Miaomiao e la principessa Lingyue accorsero frettolosamente. Non lo avevano mai visto comportarsi in quel modo.

“È l’Imperatore del Magma, l’Imperatore del Magma che ha quasi distrutto la nostra Terra Sacra delle Arti Marziali diecimila anni fa.” Disse il re degli elfi.

“Cosa? Dove? Dove?” La folla fu colta dal panico.

Anche se l’Imperatore del Magma era solo una leggenda e pochissimi l’avevano visto davvero, per loro rimaneva una creatura ancora più terrificante del capo della Sala Oscura.

Xian Miaomiao si guardò attorno e poi chiese: “Imperatore del Magma? Onorabile padre, di cosa stai parlando? Non è morto molto tempo fa? Perché sarebbe qui ora?”

“Quello è l’Imperatore del Magma, quello laggiù.” Il re degli elfi indicò il colosso infuocato.

“Impossibile, q-q-quello è davvero l’Imperatore del Magma? Non è l’Armamento Ancestrale Incompleto di Chu Feng? Perché sarebbe l’Imperatore del Magma?”

“Cosa sta succedendo esattamente? Che Lord Chu Feng sia controllato dall’Imperatore del Magma?”

La folla era terrorizzata. All’inizio pensavano che il re degli elfi stesse scherzando. Tuttavia, vedendo l’enorme mostro coperto di fiamme, si resero conto che assomigliava al leggendario Imperatore del Magma.

In quel momento, Chu Feng disse all’improvviso: “Puoi tornare ora. Il tuo lavoro è finito.”

“Maledetto moccioso, come potrei ascoltare i tuoi ordini?” L’Imperatore del Magma ringhiò e si girò pronto ad attaccare.

“Ahh!!!”

“No!!!!”

Prima che potesse reagire, l’Imperatore del Magma gridò miserabilmente e iniziò a diminuire rapidamente di dimensioni. Presto il colosso alto diverse migliaia di metri si era trasformato in nella spada coperta di fiamme.

“Così irrispettoso. Sembra… che dovrò darti un’altra lezione.”

Chu Feng stese la mano e la spada dell’Imperatore del Magma volò da lui. Poi il giovane la colpì, facendola muovere in modo strano.

“Fermo, maledetto!” L’Imperatore del Magma urlò di nuovo. Stavolta sembrava ancora più miserabile.

“Osi continuare ad insultarmi?” Chu Feng diede di nuovo un colpo alla lama, stavolta più forte.

“Ho capito, ho capito, va bene? Fermati, presto.” Stavolta l’Imperatore del Magma ammise la sconfitta.

Chu Feng sorrise compiaciuto.

Se l’Imperatore del Magma non si fosse fuso con l’Armamento Ancestrale Incompleto, Chu Feng non sarebbe riuscito a risolvere il problema.

Dopotutto era una creatura che non temeva la morte, come poteva spaventarlo?

Tuttavia l’Imperatore del Magma si era trasformato in un Armamento Ancestrale Incompleto e così Chu Feng aveva molti modi per controllarlo.

Prima aveva colpito piano la lama, ma aveva causato un dolore incredibile all’Imperatore del Magma.

Aspetto più importante, l’Imperatore del Magma non sarebbe potuto morire nemmeno se lo avesse voluto, poteva solo sopportare il dolore.

Nessuno sarebbe riuscito a tollerare tutte queste sofferenze.

Così poteva solo cedere. Anche se era estremamente riluttante, poteva solo ubbidire agli ordini di Chu Feng. Dopotutto era solo l’anima di un Armamento Ancestrale Incompleto, Chu Feng sarebbe riuscito ad usare la lama anche senza il suo aiuto, mentre lui avrebbe dovuto sopportare quel dolore per sempre. Così, soppesando pro e contro, naturalmente aveva deciso di sottomettersi.

“Sto… avendo le allucinazioni?”

La gente nella Porta della Trasformazione fissava a bocca aperta Chu Feng. Sembravano tutti pietrificati.

Erano tutti nati per assistere a come Chu Feng stava dando una lezione all’Imperatore del Magma. Solo… che lo trovavano troppo incredibile.

Dopotutto era il famigerato Imperatore del Magma che Chu Feng stava tormentando prima.


