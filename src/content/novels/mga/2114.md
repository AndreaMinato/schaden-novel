---
title: Capitolo 2114 - Può solo attendere la morte
pubDate: 2024-08-18T16:13:16.590Z
tags:
    - mga
---




“Woosh!”


Chu Feng si trasformò in un raggio di luce ed entrò nel Regno degli Dei in cui nessuno osava mettere piede.


Non appena attraversò l’ingresso, il giovane sentì l’aura del capo della Sala Oscura e iniziò a seguirla.


Un aspetto degno di essere menzionato era che non percepì nessun pericolo attorno, non era il posto desolato e spoglio che si immaginava. Era lussureggiante e pieno di piante che Chu Feng non aveva mai visto prima.


Perfino l’acqua che scorreva qui era particolarmente dolce. Il motivo per cui lo sapeva era perché si era azzardato a berla per curiosità.


In breve, tutto nel Regno degli Dei era splendido, assomigliava ad una terra di immortali.


Area proibita? Non sembrava un termine adatto a questo paradiso.


La foresta era molto densa e si estendeva per diverse centinaia di migliaia di miglia. Le persone ordinarie non sarebbero riuscite ad attraversarla.


Chu Feng ci riuscì facilmente ed entrò in un vasto deserto.

“Thump, thump!!”


All’improvviso la stirpe ereditata di Chu Feng pulsò due volte.


“È questa sensazione.”


Chu Feng si fermò e afferrò un po’ di sabbia. Anche se era la prima volta che la toccava, provò un senso di familiarità.


Anche se la sua stirpe ereditata non stava più pulsando, il suo sangue stava ribollendo.


“Questo posto ha sicuramente qualcosa a che fare con la mia stirpe ereditata.”


“Ma cosa esattamente? Chi potrebbe darmi una risposta?”


Chu Feng si accigliò mentre guardava in lontananza nel deserto.


“Woosh!!!”


Tornò a muoversi. Come un drago selvaggio che galoppava per il deserto, avanzò così velocemente da sollevare scia di sabbia dietro di sé.


Chu Feng continuò ad inseguire il capo della Sala Oscura, presto raggiunse le profondità del deserto.


Era rimasto sorpreso dalla vastità del Regno degli Dei. Superava proprio la sua immaginazione.


Aspetto più importante, la sua stirpe ereditata ogni tanto avrebbe pulsato un paio di volte.


Questa situazione sembrava ricordargli che questo posto… era la sua casa.


“Non si muove più?”


All’improvviso Chu Feng iniziò ad accigliarsi. Poteva percepire che il capo della Sala Oscura si era fermato da qualche parte.


Tuttavia il giovane non rallentò il passo, non aveva altra scelta che continuare.


Dopo aver viaggiato ancora un po’, Chu Feng usò gli Occhi Celesti per osservare attorno. Immediatamente mostrò un’espressione fiacca.


Chu Feng si riempì di stupore. Era passato molto tempo da quando era stato così scioccato.


Una grande quantità di palazzi era apparsa di fronte a lui e, da quanto erano innumerevoli, più che una città, sembravano un paese.


Gli edifici sembravano tutti maestosi e ognuno di essi possedeva una sua aura particolare.


Solo guardandoli, si poteva capire che non fossero state persone ordinarie a progettarli, per non parlare del fatto che erano inespugnabili. Prima di essere arrivato qui, nemmeno Chu Feng si sarebbe immaginato palazzi del genere.


Gli edifici sembravano antichi, ma non emanavano l’aura dell’Antica Era, dovevano essere stati costruiti in seguito.


La Stirpe Ereditata di Chu Feng pulsò più intensamente mentre Chu Feng li osservava.


Anche se non lo fece a lungo, fu la reazione più intensa che aveva avuto da quando era entrato nel Regno degli Dei.


“È il momento di trovare una risposta. Che sopravviva o no, devo sapere che cos’ha a che fare con il mio clan.”


Chu Feng ripartì. Dopo aver superato vari palazzi, arrivò di fronte ad un portale e vide una persona familiare.


Era il capo della Sala Oscura.

“Sei riuscito a trovarmi?”


Il maestro della Sala Oscura rivelò un’espressione scioccata.


“Non ti lascerò scappare stavolta.”


“Ahahah, sei davvero divertente.”


“Osi ancora minacciarmi qui? Non sai a chi appartiene questo Regno degli Dei?” Disse con orgoglio il capo della Sala Oscura.


“Che sia il tuo territorio?”

“Esatto. Sono il padrone del Regno degli Dei. Sono io a governare su questo posto.”

“Anche se non so come sei riuscito a trovarmi, mi hai comunque risparmiato lo sforzo di cercarti dato che sei qui.”

“Senior, per favore venite. Aiutatemi ad eliminare quest’uomo arrogante e presuntuoso!” Gridò il capo della Sala Oscura.


Chu Feng fremette. Poteva capire che il capo della Sala Oscura non stava scherzando, né che stesse facendo dei bluff.


C’erano perfino delle persone nel Regno degli Dei? O… questo posto era stato occupato dai suoi complici? Era per questo che aveva detto che questo territorio apparteneva a lui?


“Rumble!!!”


Mentre Chu Feng stava riflettendo, il portale dietro il capo della Sala Oscura si aprì all’improvviso.


L’espressione di Chu Feng si irrigidì.

C’erano diverse migliaia di persone dentro il portale ed erano disposte in file ordinate.


Indossavano armature intrecciate con un tipo di paglia particolare.


Anche se le loro corazze non sembravano maestose, emanavano un tipo di potere speciale.


Inoltre le parti dei loro corpi non coperte erano ricoperte da tatuaggi con dei motivi venati particolari. Sembrava che fossero in grado di aumentare il potere combattivo del proprietario.


In altre parole, erano un tipo di formazione Spirit particolare che nemmeno Chu Feng poteva comprendere.


Ma sopratutto, gran parte di queste persone erano Martial Emperor al picco del loro stadio e oltre cento di loro erano Semi Martial Ancestor.


Infine, i tre vecchi a capo del gruppo possedevano aure eccezionali che potevano intimorire perfino Chu Feng.


Dovevano essere almeno al terzo livello del Semi Martial Ancestor, altrimenti non avrebbero emanato un’aura così opprimente per il giovane.

“Sono davvero entrato nella tana della tigre.”

Chu Feng sorrise con amarezza. Anche se aveva previsto la possibilità che fosse una trappola, provò disperazione dopo aver visto i complici del capo della Sala Oscura.

Dopotutto i suoi avversari erano troppo potenti e Chu Feng non sarebbe riuscito a scappare nemmeno se avesse voluto.


“Eheh…” Notando la disperazione nell’espressione di Chu Feng, il capo della Sala Oscura sorrise. Era estremamente soddisfatto.


A parte surclassare Chu Feng la prima volta che lo aveva incontrato, durante ogni incontro dopo aveva avuto la peggio, specialmente durante la battaglia finale, dov’era stato perfino battuto.


Si era riempito di amarezza dopo essere stato sconfitto in uel modo.


Così ora avva deciso di uccidere Chu Feng qui, senza dargli la possibilità di scappare e diventare più forte.


Il suo sguardo emanò una luce fredda, indicò Chu Feng e gridò: “Uccidetelo!!!”


“Woosh, woosh, woosh, woosh!!”

Le migliaia di persone volarono fuori dal portale uniformemente e circondarono il giovane.


Chu Feng chiuse gli occhi, normalmente non sarebbe rimasto ad attendere la morte. Tuttavia… sapeva di non potere fare nulla contro un esercito del genere.

“Porgiamo i nostri rispetti al padrone!!!”


Tuttavia non sembrava che queste persone avessero intenzione di uccidere Chu Feng, si inginocchiarono e porsero i loro saluti.


“Siete davvero…”


Chu Feng aprì gli occhi. Era arrabbiato. Si era preparato alla morte, ma non l’avevano ucciso. La sensazione di venire ignorato lo rese molto scontento.


“Cosa???” Poi le sue pupille si rimpicciolirono e la sua espressione cambiò drasticamente.


Il capo della Sala Oscura stava mostrando lo stesso stupore, la sua bocca era ancora più spalancata, come se avesse ricevuto un enorme shock.


Questo perché le migliaia di persone non si stavano inginocchiando di fronte al capo della Sala Oscura, ma si erano rivolti a Chu Feng.

