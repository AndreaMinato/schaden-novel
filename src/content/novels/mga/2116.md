---
title: Capitolo 2116 - La Verità
pubDate: 2024-08-06T12:36:02.284Z
tags:
    - mga
---


“Padrone, si sieda per favore.” Risuonò una voce, ma il vecchio doveva ancora rivelarsi.

“Senior, perché non si fa vedere?” Chu Feng porse i suoi rispetti.

“Padrone, sono passati solo diversi anni da quando ci siamo incontrati l’ultima volta, eppure si è dimenticato della mia voce?”

All’improvviso un vecchio apparì accanto a Chu Feng.

“Senior, è lei?” Chu Feng rivelò un’espressione molto contenta.

Era il vecchio cieco che aveva incontrato nella regione del mare orientale.

“Padrone, per favore non si rivolga a me come senior. Ad essere precisi, sono il suo servo.” Mentre parlava, il vecchio si inchinò rispettosamente.

Anche se era davvero cieco, sembrava possedere una percezione estremamente forte. Poteva vedere il mondo intero attraverso di essa.

“Senior, cosa sta succedendo esattamente?” Chiese Chu Feng.

“Per favore la smetta di chiamarmi ‘senior’, è come augurarmi di morire prima. Potrebbe rivolgersi a me come ‘servo Mang’?” Disse il vecchio.

“È un grande benefattore per me. Come potrei definirla un servo? Posso chiamarla zio Mang se vuole.” Disse Chu Feng.

<em>Nota traduzione: letteralmente “zio Mang” sarebbe “zio cieco” (盲叔) in Cina i commenti sull’aspetto fisico sono normalizzati e ci sono diversi modi per rivolgersi con cortesia a persone più anziane.</em>

In realtà, vista la differenza d’età tra i due, Chu Feng si sarebbe dovuto riferire a lui come “nonno”. Tuttavia Chu Feng aveva la sensazione che sarebbe stato un grado gerarchico troppo elevato e che quindi il vecchio avrebbe rifiutato. Così aveva optato per “zio”.

“Dato che il padrone insiste, allora mi chiami pure così.”

“Zio Mang, cosa sta succedendo esattamente? Dov’è Zi Ling adesso?” Chiese Chu Feng.

Sapeva che il vecchio aveva portato via Zi Ling molto tempo fa e questo lo aveva preoccupato.

“Padrone, si accomodi. Le racconterò lentamente tutto.” Disse il vecchio cieco.

Sentendo questo, Chu Feng non esitò e si sedette. Poteva capire che non gli avrebbe detto nulla se non si fosse accomodato.

Era diverso da prima. Chu Feng sembrava davvero il loro padrone. Tutte le persone in questo Regno degli Dei, indipendentemente da quale fosse la loro coltivazione e da quanto fossero formidabili, nessuno di loro osava mancargli di rispetto.

“Inizierò a spiegare dove ci troviamo. In passato questo posto è stata la sede del Clan Celeste Chu.”

“Il Clan Celeste Chu era uno dei clan più potenti nella Terra Sacra delle Arti Marziali dopo l’Antica Era. Durante quel periodo, nessuno osava disubbidire ai loro ordini, erano i veri sovrani di questa terra.”

“Anche gli elfi dell’Antica Era che si ritengono dei sovrani adesso avevano mostrato loro grande rispetto allora. Ogni anno avrebbero pagato un enorme tributo al Clan Celeste Chu.”

“I cosiddetti cinque imperatori dopo l’Antica Era sono solo formiche in confronto al capoclan.” Disse il vecchio cieco.

“Il mio clan?” Chu Feng ne fu sorpreso. Aveva già pensato di avere un rapporto speciale con il Regno degli Dei e aveva ipotizzato che questo posto fosse stato parte del suo clan in passato, ma non aveva osato esserne certo.

Questo perché la vecchia scimmia che aveva incontrato nella Strada Celeste gli aveva detto che il suo clan proveniva da questo mondo. Tuttavia non gli aveva detto che era rimasta parte del suo clan qui. Aveva solo detto… che la gente di questo mondo si era già dimenticata del suo clan.

“Zio Mang, in tal caso, sono rimasti dei membri del mio clan in questo posto? Perché hanno deciso di partire per il Mondo Esterno? Inoltre, avete notizie di loro adesso?” Chiese in successione Chu Feng.

“Padrone, non si preoccupi. Le spiegherò tutto.” Rispose il vecchio cieco. “Al momento tutti i membri del clan Celeste Chu sono nel Mondo Esterno. La mia posizione è bassa, così non ho nessuna notizia di loro.”

“Per quanto riguarda perché hanno deciso di partire per il Mondo Esterno, è perché un grande lord è apparso nel loro clan. Quella persona possedeva una forza di gran lunga superiore ad ogni capoclan precedente. Era sicuro di poter permettere al suo clan di ottenere una buona posizione perfino nel Mondo Esterno.”

“Allora, anche se il clan Celeste Chu era pienamente degno di essere il sovrano della Terra Sacra delle Arti Marziali, nessuno dei membri del suo clan aveva intenzione di rimanere qui per il resto della vita. Così hanno deciso di procedere insieme per il Mondo Esterno.”

“Tuttavia alcuni erano riluttanti ad abbandonare questo posto, così il grande lord ha ordinato a noi, i suoi servi, di rimanere qui a sorvegliarlo.”

“Il grande lord era comunque preoccupato. Temeva che alcuni qui avrebbero finto di appartenere al clan Celeste Chu e che avrebbero rovinato la loro reputazione.”

“Così, prima di partire, hanno eliminato i ricordi del clan Celeste Chu da ogni abitante della Terra Sacra delle Arti Marziali. Così nessuno adesso sa che il clan Celeste Chu è stato il vero signore di questo mondo dopo l’Antica Era.”

“In tutti questi anni, noi servi abbiamo sorvegliato questo posto e non abbiamo mai messo piede fuori.” Spiegò il vecchio cieco.

“In tal caso, perché il Regno degli Dei ha una fama così feroce e così tante persone muoiono qui?” Chiese Chu Feng.

“Abbiamo seguito gli ordini del grande lord per generazioni. Non avevamo il permesso di fare sapere alla gente di questo mondo della nostra esistenza, né dell’esistenza del clan Celeste Chu.”

“Tuttavia non abbiamo mai voluto uccidere innocenti. Per impedire però che altri sapessero di noi, abbiamo posizionato molte trappole in questo territorio. Diverse persone sono morte qui dopo aver attivato le trappole e non perché siano state uccise da noi.”

“Naturalmente li abbiamo avvertiti anche prima. Però hanno rifiutato di insistere e hanno insistito ad entrare. Così non possiamo essere biasimati per la loro morte.” Spiegò il vecchio cieco.

“Ma non si dice che tutte le persone che entrano in questo posto moriranno sicuramente?” Chiese Chu Feng.

“Sono falsità.” Disse il vecchio cieco.

“Ho anche sentito che c’è un tipo particolare di germe qui e se si viene infettati da esso, porta a morte certa. È una condizione che affligge chiunque entra in questo territorio e chiunque sia al di sotto del Martial Emperor realm perirà nel caso venga infettato. È vero?”

“Quel germe esiste, è emanato da una pianta speciale di questo posto. Tuttavia non infetta tutti, solo chi entra nell’area in cui cresce quella pianta.” Spiegò il vecchio.

“Allora è così. Ma se non volete che la gente sappia di questo posto, perché non sigillarlo? Perché sorbirsi tutti questi problemi?” Chiese Chu Feng.

“Quel grande lord ha detto che le porte di questo posto non possono essere chiuse. Sarebbe un segno di paura e il clan Celeste Chu non teme nessuno.”

“Ora capisco.” Disse Chu Feng. Il suo clan doveva essere presuntuoso, non voleva che altri sapessero di questo luogo, ma si rifiutavano di nasconderlo.

Anche se erano partiti e avevano anche rimosso ogni ricordo della loro presenza…

Non desiderava davvero che la gente si dimenticasse di loro.

Così avevano lasciato la paura, la paura dell’ignoto.

In questo modo avevano avvertito la Terra Sacra delle Arti Marziali che, indipendentemente da quanto diventasse potente, sarebbe rimasta un’organizzazione con cui non sarebbero stati capaci di contendere.

“Ma, zio Mang… perché eri nella regione del Mare Orientale allora?” Chiese Chu Feng.

“Questo vecchio servo sapeva già dell’identità del padrone allora. Inoltre l’ho protetta di nascosto dal giorno in cui è stato portato fuori dalla Strada Celeste da Huangfu Haoyue. Tuttavia, per ordine di Lord Xuanyuan, non ho osato informarla della verità.” Disse il vecchio.

“Lord Xuanyuan? Chi è questo Lord Xuanyuan di cui parla?” Chiese Chu Feng.

“È suo padre.” Rispose il vecchio.


