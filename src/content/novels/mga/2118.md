---
title: Capitolo 2118 - Stirpe Celeste
pubDate: 2024-08-18T20:13:16.590Z
tags:
    - mga
---




“Allora Zi Ling ha usato la tecnica tabù?” Chiese frettolosamente Chu Feng.


“Sì.” Rispose il vecchio cieco.


“Qual è stato il risultato allora?”


“La signorina Zi Ling è sopravvissuta, ma…”

“Ma?” Chu Feng divenne ancora più ansioso. Dalla reazione del vecchio cieco, aveva capito che qualcosa era andato storto.


Tuttavia non rivelò la sua agitazione, non voleva farlo sentire in colpa.


“Anche se è riuscita a sopravvivere, ha ricevuto un enorme contraccolpo. È un contraccolpo che nemmeno io ho potuto controllare.” Il vecchio cieco rivelò un’espressione piena di amarezza.


All’improvviso si inginocchiò di fronte a Chu Feng.


Batté la fronte a terra e disse: “È stata tutta colpa mia, padrone. Non avrei dovuto permettere a Zi Ling di usare la tecnica tabù che non possiamo controllare nemmeno noi, ho finito per farle del male per questo.”


“So che ama profondamente la signorina Zi Ling.È stata tutta colpa mia, padrone per favore mi punisca gravemente!!!” Dopo aver detto questo, il vecchio cieco batté di nuovo la fronte contro il pavimento. L’impatto fu così forte che la sala iniziò a rimbombare.


“Zio Mang, si alzi per favore.” Chu Feng cercò frettolosamente di aiutarlo, ma non riuscì a muoverlo.


“Zio Mang, per favore. Voglio solo sapere come sta, non la sto biasimando.” La voce di Chu Feng divenne un po’ roca, temeva che Zi Ling fosse già morta.


Tuttavia non poteva rivelare la sua preoccupazione perché il vecchio si sarebbe solo biasimato ancora di più.


“Non ne sono certo.” L’anziano scosse la testa.


“Non ne è certo?” Chu Feng divenne ancora più ansioso. Dopotutto Zi Ling era troppo importante per lui.


Anche se era pieno d’ansia, doveva comunque considerare i suoi sentimenti. Così chiese piano: “Zio Mang, cosa sta succedendo esattamente?”


“Non ho potuto fare nulla per la signorina Zi Ling. Così ho dovuto chiedere aiuto a Lord Xuanyuan. Dopo che Lord Xuanyuan è arrivato, ha portato via la signorina Zi Ling.”


“Ora la signorina Zi Ling dovrebbe essere nella Strada Celeste insieme a Lord Xuanyuan.”


“Così non so quali siano le sue condizioni.” Spiegò l’anziano.


“Non mi sarei mai aspettato che mio padre avrebbe aiutato Zi Ling.” Chu Feng ne fu davvero sorpreso, ma la sua ansia si calmò.


Anche se non sapeva nulla di suo padre ed era solo un’immagine confusa nel suo cuore, aveva avuto l’impressione che fosse formidabile. Aveva la sensazione che se fosse intervenuto avrebbe sistemato tutto quanto.


“Anche se Lord Xuanyuan è un individuo freddo e distaccato, non è senza cuore. Altrimenti non mi avrebbe lasciato un talismano di comunicazione per contattarlo nel caso ci fosse stato bisogno.” Spiegò il vecchio cieco.


“Dato che mio padre la sta aiutando, credo che Zi Ling si riprenderà. Zio Mang, per favore si alzi.” Tuttavia l’anziano si rifiutò ostinatamente di alzarsi.


“Zio Mang, mi ha aiutato enormemente. Inoltre non ha accettato la richiesta di Zi Ling perché voleva aiutarla?”


“In realtà anche io avrei permesso a Zi Ling di usare quella tecnica tabù. Dopotutto la coltivazione sfida le leggi della natura. Non si può ottenere nulla senza correre rischi.” Disse Chu Feng.


“Padrone, non mi biasima davvero?” Chiese il vecchio cieco.


“Provo solo gratitudine nei suoi confronti.” Chu Feng cercò di nuovo di aiutarlo a rialzarsi.


Tuttavia il vecchio cieco si rifiutò di farlo, invece disse: “Padrone, mi vergognerò ancora di più se dice così.”


“Zio Mang, che bisogno c’è di insistere su questo? Potrebbe non trattarmi come se fossi il suo padrone? Non può trattarmi come un membro della giovane generazione come ha fatto in passato?” Chiese Chu Feng.


Era estremamente a disagio. Il vecchio cieco era chiaramente molto potente, eppure si sarebbe perfino inginocchiato e prostrato di fronte a lui. Chu Feng non poteva davvero abituarsi ad un atteggiamento del genere.


Inoltre il vecchio cieco era un membro della vecchia generazione per cui Chu Feng provava rispetto, un suo grande benefattore.


Questo modo di pensare era già profondamente radicato nel suo cuore, così era difficile per lui cambiare ora.


“Sono sempre stato un servo. Sono nato per servire il clan Celeste Chu.”


“Anche se il clan Celeste Chu è partito molto tempo fa e sono diventato il capo dei servi, non ho mai osato dimenticare la mia identità.” Disse l’anziano.


In quel momento Chu Feng si riempì di emozioni contrastanti. Aveva già visto come la gente di questo posto era estremamente leale e devota al suo clan.


Era davvero raro trovare una venerazione simile che poteva durare così a lungo nonostante l’assenza dei loro superiori.


Chu Feng poteva capire quanto era genuina la loro realtà… era davvero notevole.


“Zio Mang, per favore si alzi. Ho ancora molte cose da chiedere.” Sollecitò di nuovo Chu Feng.


“Va bene.” Stavolta il vecchio non rifiutò.


“Zio Mang, sediamoci e parliamo.” Chu Feng lo portò verso una sedia.


“Vede, è così che dovrebbe essere.” Dopo averlo fatto accomodare, il giovane sorrise.


“Padrone, so che è ancora confuso riguardo a molte cose. Risponderò ad ogni domanda quanto posso.” Garantì il vecchio.


“Zio Mang, in tal caso, cos’è successo con il capo della Sala Oscura?” Chiese Chu Feng.


Il vecchio Mang sospirò, poi disse: “Il capo della Sala Oscura possedeva una stirpe ereditata simile a quella del padrone. Un tempo è capitato per caso in questo posto, allora non ero presente, così i miei sottoposti l’hanno scambiato per il padrone di questo luogo e sono stati estremamente ospitali con lui.”

“Solo dopo hanno scoperto che non proveniva dal clan Celeste Chu. Anche se viene dal Mondo Esterno, appartiene al clan Celeste Ying.”


“Clan Celeste Ying?” Lo sguardo di Chu Feng brillò.


“Precisamente. Il capo della Sala Oscura si chiama Ying Chong.”


“Ecco perché.” Chu Feng ripensò all’improvviso di come sul copricapo del maestro della Sala Oscura c’era il carattere Ying.


Inoltre Chu Feng era venuto a sapere dal vecchio cieco che le loro stirpi ereditate erano definite “celesti” e dovevano essere superiori a quelle imperiali.


Nella regione del Mare Orientale esistevano molti clan dotati di stirpe reale.

Nella Terra Sacra delle Arti Marziali c’erano i quattro grandi clan imperiali che possedevano una stirpe corrispondente.


Probabilmente nel Mondo Esterno si potevano trovare clan celesti invece.


Era completamente ragionevole che la stirpe ereditata di Chu Feng potesse opprimere stirpi imperiali.


Chu Feng provò sollievo nello scoprire che il capo della Sala Oscura non proveniva dal clan Celeste Chu.


Dopotutto il maestro della Sala Oscura aveva commesso ogni sorta di malvagità. Chu Feng si sarebbe sentito responsabile se fosse provenuto dal suo stesso clan.

