---
title: Capitolo 212 - Ruggito Tagliente del Drago del Vuoto
pubDate: 2024-05-31T10:13:16.361Z
tags:
    - mga
---
                
CAPITOLO SPONSORIZZATO ringraziamo Roberto
0 Capitoli in coda 0/3€ Donazione
-Schadenfreude


Dopo aver creato la Formazione, Chu Feng stava per lasciare la Scuola del Vuoto, ma si attardò visto che il capo lo aveva invitato ad un banchetto d'addio.


Dato che era difficile rifiutare questa grande ospitalità, così il ragazzo rimase lì per un altro giorno. Quella notte, fu organizzato un banchetto in onore di Chu Feng nel luogo più sacro della Scuola del Vuoto. In cima alla Torre del Vuoto.


"La forma di questa costruzione è piuttosto strana. Mi chiedo chi l'abbia creata?"


Mentre beveva vino e mangiava, Chu Feng si guardò attorno. Scoprì che la posizione della Torre del Vuoto era piuttosto buona, da lì si poteva vedere tutta la scuola ed era particolarmente bella di notte.


Inoltre lo stile di costruzione della Torre era piuttosto speciale. Sembrava l'impugnatura di una spada ed era color oro. Brillava sotto la luce della luna, ma non sembrava un colorito uniforme, era diviso a pezzi come le scaglie di un drago. Era uno spettacolo splendido.


Da lontano sembrava che una lama dorata infilzasse la montagna e diventasse tutt'uno con la Scuola del Vuoto. Si fondeva con il territorio in modo praticamente perfetto. Non sembrava nemmeno una costruzione, ma un paesaggio naturale.


Chu Feng aveva capito che la Torre del Vuoto non era semplice come sembrava grazie allo spirito di osservazione che caratterizzava gli Sciamani.
Intuiva che la costruzione avesse qualche segreto, così cercò di indagare un po'.


"Oh... questa Torre del Vuoto è stata costruita personalmente dal fondatore della mia scuola del Vuoto, il Daoista del Vuoto. In realtà tutta l'accademia è stata opera sua." Disse il capo.


"Ahh... Il fondatore è stato un personaggio incredibile nella sua generazione, ma... ahh..." Mentre lo menzionava, un Anziano direttore non poté trattenersi dal sospirare.


"Sì, mille anni fa, il fondatore della mia scuola era una persona che poteva vagare liberamente per il continente. La triviale Provincia Azzurra non poteva contenerlo e, allora, la Scuola del Vuoto era molto famosa. Era incredibilmente prospera e la Scuola Lingyun di oggi non poteva nemmeno essere paragonata ad essa."


"Ma purtroppo è stato piuttosto sfortunato. Il mio fondatore ha incontrato quello della Scuola del Drago Azzurro e hanno combattuto nella Corte Imperiale. Alla fine è stato sconfitto per mano sua."


"Da allora non è più riuscito a riprendersi. Alla fine è morto pieno di rimpianti nella Catena Montuosa del Vuoto. Fino ad ora, le persone ricordano solo il fondatore della Scuola del Drago Azzurro, l'impareggiabile Drago Azzurro che vagava per il continente."


"In quell'era era anche lui una persona famosa ma oggi nessuno lo ricorda, altrimenti la mia Scuola del Vuoto non sarebbe in condizioni così misere." Un altro Anziano direttore continuò a sospirare.


"È inutile continuare ad avere rimpianti. In ogni periodo di tempo, solo le persone più potenti vengono ricordate. Si può solo dire che il nostro fondatore è nato nel momento sbagliato e ha incontrato un avversario mostruoso come il Fondatore Drago Azzurro."


"Inoltre, non possiamo biasimare il fondatore per la desolazione della Scuola del Vuoto. Si dice che la tecnica marziale che ha creato sia rimasta nella torre e aspetti un discepolo destinato ad ottenerla."


"È solo dovuto al fatto che siamo inutili e incapaci di comprendere quella tecnica particolare che il fondatore ha tramandato. Altrimenti come potrebbe la Scuola del Vuoto essere in questo stato?"


"Quale scuola non si vanta di quanto fosse potente il loro fondatore? Questo mostra quanto sia importante che le generazioni successive superino quelle precedenti e che riescano a fare fiorire la propria scuola."


"Se non fosse così, la Scuola del Drago Azzurro non sarebbe declinata fino a questo punto e la Scuola Lingyun non sarebbe diventata la numero uno nella Provincia Azzurra." Il capo della scuola scosse la testa.


"Una tecnica marziale particolare?" Dopo aver sentito quelle parole, lo sguardo di Chu Feng si animò e chiese:"Mi chiedo che tecnica vi abbia lasciato il vostro fondatore?"


"Questo..." I due Anziani Direttori furono colti di sorpresa e sembrarono un po' esitanti.


Il capo della scuola invece sorrise con indifferenza e disse:"Il fondatore della mia scuola era un esperto all'Heaven realm. Nonostante la sua fama non fosse paragonabile a quella di Drago Azzurro, era comunque uno delle dieci persone più potenti nelle Nove Province."


"Quando era diventato piuttosto anziano, ebbe un momento di illuminazione e creò una tecnica unica, il Ruggito Tagliente del Drago del Vuoto."


"Il Ruggito Tagliente del Drago del Vuoto era una tecnica marziale di livello 7, ma si dice che, se venisse padroneggiata, potrebbe essere paragonabile a delle abilità di ottavo livello. La sua forza poteva far tremare il mondo. Anche nel continente delle Nove Province sarebbe una tecnica impareggiabile."


Il capo della Scuola del Vuoto stava parlando con orgoglio. Sputacchiava ovunque e il suo volto era raggiante. Comunque all'improvviso il suo entusiasmo sparì quando disse un'ultima frase.


"Ma sfortunatamente il Ruggito Tagliente del Drago del Vuoto è stato usato solo dal fondatore.
Nonostante ci siano note al riguardo, nessuno l'ha mai vista."
Il capo della Scuola del Vuoto mostrò un'espressione triste.


"Ahh, forse è solo una leggenda. Dopotutto chi può sapere cos'è successo mille anni fa?" Uno degli Anziani direttori rise con amarezza.


Un altro Anziano si alzò e disse con emozione:"Impossibile. Il Ruggito Tagliente del Drago del Vuoto esiste sicuramente. E anche la storia del fondatore è vera!"


"Che insolenza! Come vi comportate di fronte al signore?!" Il capo della scuola del Vuoto si arrabbiò mentre sentiva l'atmosfera un po' strana.


"Ah, non menzioniamo il passato. Oggi non andremo a dormire finché non saremo ubriachi!" Chu Feng alzò la coppa di vino cercando di calmare gli animi. Gli altri tre naturalmente non osarono mancargli di rispetto e finirono in un solo sorso le loro grosse coppe di vino.


Quella notte i quattro si erano ubriacati, specialmente il capo della Scuola e gli Anziani direttori. Chu Feng invece era completamente sobrio.


Nel bel mezzo della notte, il ragazzo tornò di soppiatto nella Torre del Vuoto. Era un posto sacro, quindi normalmente, non solo nessuno viveva qui, ma gli Anziani e i discepoli non potevano entrarci.


Perciò nessuno avrebbe saputo che Chu Feng era entrato nella torre. Le porte erano chiuse con meccanismi e formazioni, ma per Chu Feng fu molto semplice aprirle dato che era uno Sciamano dal Mantello Grigio. Con una piccola Formazione Spirit, aprì facilmente le serrature senza danneggiarle in alcun modo.


Dopo essere riuscito ad entrare, Chu Feng prese la Bussola degli Spiriti e vi riversò il suo Potere Spirit. Iniziò a cercare diligentemente. Cosa voleva trovare?
Naturalmente la tecnica marziale lasciata dal Daoista del Vuoto, il Ruggito Tagliente del Drago del Vuoto!                
                                        
                                        

