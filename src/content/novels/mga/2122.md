---
title: Capitolo 2122 - Mi sono sbagliato
pubDate: 2024-08-19T00:13:16.591Z
tags:
    - mga
---




“Cosa?” L’espressione di Chu Feng e del vecchio cieco cambiarono. Poi l’anziano si mosse e Chu Feng ebbe l’impressione che l’ambiente attorno fosse diventato confuso. Quando la sua visuale tornò alla normalità… erano usciti dalla camera ed erano finiti di fronte ad una vasta piazza.


Sopra di essa c’era una grande formazione in cui c’era un raggio dorato che sfrecciava dritto nel cielo. Pareva che il bagliore potesse trapassare la volta celeste.


In mezzo al raggio dorato c’era una serie di gradini che sembravano fatti di cristallo. Erano le Scale Celesti; erano uguali a quelle che Chu Feng aveva visto nel Picco Nebbioso.


Tuttavia c’era una differenza, adesso questi gradini erano permeati da ondate di energia.


Non era successo un fenomeno del genere nella Strada degli Immortali del Picco Nebbioso.


“Chi osa attivare le Scale Celesti senza permesso? Vuoi morire?” Gridò con furia il vecchio cieco. Scorse con lo sguardo le guardie attorno con serietà.


Un vecchio Semi Martial Ancestor di terzo livello si fece avanti e disse: “Mio signore, non sappiamo chi è stato.”

“Non lo sapete? Avete il compito di sorvegliare questo posto, eppure osate davvero dirmi che non lo sapete? Che utilità c’è nel farvi stare qui allora?!” Il vecchio cieco divenne ancora più furioso.

“Ahahah…” Proprio in quel momento scoppiò una risata dalle Scale Celesti. Poi una voce disse: “Sembra che i servi del clan Celeste Chu non siano un granché.”


“Xue Ji? Sei tu?!!!!” Chu Feng strinse gli occhi. Alzò la testa e spostò gli occhi verso il luogo da dove era risuonata la voce.

“Non è davvero uno dei nostri uomini?!” In quel momento il vecchio cieco divenne ancora più arrabbiato.


Prima aveva pensato che i membri del suo clan avessero attivato per sbaglio le Scale Celesti, ma ora aveva scoperto di essersi sbagliato.

“Hai osato usare le Scale Celesti senza permesso? Vuoi proprio morire!” Molti tirarono fuori i loro Armamenti Imperiali e cominciarono a volare verso le Scale Celesti.

“State indietro tutti quanti!” Il vecchio cieco gridò frettolosamente. “Le Scale Celesti sono state già attivate. Se saliste, finireste nel Mondo Esterno. Allora nessuno di voi potrà tornare.”

“Ma…” La folla si fermò, ma con riluttanza.


Proprio in quel momento, la voce risuonò di nuovo: “Chu Feng, incontriamoci di nuovo nel Mondo Esterno.”


“Buzz!!!”


Dopodiché un raggio di luce discese dal cielo, avvolgendo la regione sotto.


Quando la luce svanì, Chu Feng scoprì che le Scale Celesti erano tornate alla normalità.


“Maledizione!”


Il vecchio cieco digrignò i denti con furia. Poi alzò una mano e scagliò un colpo di palmo al cielo.


“Boom!!”


La volta celeste iniziò a tremare. Increspature di energia violente si diffusero a mezz’aria. Era davvero uno spettacolo spaventoso.


La potenza dell’attacco era semplicemente indescrivibile. Chu Feng non sapeva quanto fosse forte, ma era sicuro che se si fosse avvicinato alle increspature di energia, sarebbe morto sicuramente.


Detto questo, Chu Feng era anche certo che non avrebbe potuto ferire Xue Ji. Se ne era già andata. Probabilmente… era già entrata nel Mondo Esterno.


“Cosa stavate facendo?! Non vi avevo ordinato di sorvegliare bene questo posto?! Come avete fatto a non accorgervi che qualcuno ha attivato le Scale Celesti?!” Il vecchio cieco gridò contro le guardie.

“Mio signore, noi…” Tutte le guardie si inginocchiarono a terra. Tuttavia non sapevano come rispondere. Questo perché non avevano davvero visto nessuno avvicinarsi alle Scale Celesti. Quando avevano scoperto che c’era qualcosa di strano, le Scale Celesti erano state già attivate.

“Siamo stati degli incompetenti. Mio signore, per favore ci punisca.” Impotenti, le guardie poterono solo scusarsi.


“Zio Mang, per favore non li biasimi. Posso vedere che sono rimasti a sorvegliare la loro postazione con sincerità. È che le tecniche di Xue Ji sono troppo strane. Così è normale che non siano riusciti a scoprirla.” Chu Feng cercò di difenderli.


Questo perché nemmeno lui aveva scoperto tracce della presenza di qualcuno sulle Scale Celesti prima che Xue Ji parlasse. E così nemmeno il vecchio cieco.


Tuttavia Xue Ji era già salita.


Così come avrebbero potuto queste guardie scoprirla quando nemmeno loro se ne erano accorti?


“Padrone, è certo che fosse Xue Ji?” Chiese il vecchio cieco.


“Quella voce è inconfondibile. Era sicuramente Xue Ji.” Disse Chu Feng.


“Quella ragazza ha una forza tale da poter eludere la mia percezione? Com’è entrata esattamente?” Il vecchio cieco divenne pensoso.


“Potrebbe non essere necessariamente per via di una forza superiore, è molto probabile che possa usare trucchi speciali. Dopotutto proviene dal mondo degli spiriti Asura.” Disse Chu Feng.


Il vecchio cieco sospirò. Era ancora pieno di riluttanza e sensi di colpa.

“Potrei sapere dov’è imprigionato il capo della Sala Oscura? Potrei vederlo?” Chiese alla folla Chu Feng.


“È nella prigione sotterranea. Farò subito strada al padrone.” Disse una guardia.


“Non c’è bisogno.” Il vecchio cieco fece un cenno e immediatamente avvolse sé stesso e Chu Feng con una raffica di vento.


La visuale di Chu Feng tornò ad essere confusa e fu sorpreso nello scoprire di essere nella prigione sotterranea.


Dopo essere arrivati nella prigione, il vecchio cieco rallentò il passo. Iniziò a guidare Chu Feng nelle profondità dei sotterranei un passo alla volta.


C’erano molte guardie qui. Erano tutte molto potenti, Semi Martial Ancestor o al picco del Martial Emperor.


Quando videro Chu Feng, si inginocchiarono tutti frettolosamente per porgere i loro rispetti con cortesia.

Naturalmente nessuno di loro osò fermare Chu Feng e il vecchio cieco. Dopotutto non solo l’anziano era il capo di questo posto, ma Chu Feng era il loro padrone.


“Zio Mang, potrei sapere esattamente a che livello è?” Chiese con curiosità Chu Feng.


L’anziano era davvero troppo potente. All’inizio Chu Feng aveva pensato di poter essere il più potente nella Terra Sacra delle Arti Marziali dopo aver battuto il capo della Sala Oscura.


Solo dopo che era arrivato qui si era reso conto che la sua coltivazione non era davvero potente. Se non altro, molti di questi servi erano ad un livello superiore al suo. E questo vecchio cieco sembrava avere una forza inimmaginabile.


“Sono al quinto livello del Semi Martial Ancestor padrone.” Disse il vecchio.


“Davvero sorprendente.” Chu Feng si aspettava più o meno una risposta del genere.


“All’inizio ero al quarto livello, sono riuscito a fare progressi solo grazie all’aiuto di Lord Xuanyuan l’ultima volta che è stato qui.”


“Altrimenti… date le mie capacità di comprensione, temo che non sarei mai arrivato a questo punto.” Il vecchio cieco sorrise contento.


A giudicare dalla reazione dell’anziano, Chu Feng poteva capire che non solo provava grande riverenza nei confronti di suo padre Chu Xuanyuan, ma anche gratitudine.


Anche se il vecchio cieco era devoto nei confronti del clan Celeste Chu, si dedicava anche alle arti marziali.

“Sarebbe grandioso se mio padre fosse stato disposto ad aiutarmi.” Disse scherzando Chu Feng.

“Lord Xuanyuan sicuramente avrà i suoi obiettivi visto che l’ha messa alla prova.”


“Tuttavia il padrone ha un talento sbalorditivo con cui la gente della Terra Sacra delle Arti Marziali non può competere.”


“Il suo campo di battaglia è il Mondo Esterno. Inoltre sarà riconosciuto come drago tra gli uomini anche lì. Pochissimi potrebbero contendere con lei.” Disse il vecchio.

“Stavo solo scherzando. Naturalmente so che mio padre lo sta facendo per me.” Rispose con un sorriso Chu Feng.


Dopo aver sentito come suo padre si era occupato di lui dal vecchio cieco, Chu Feng aveva provato sempre più desiderio di incontrarlo.


Anche se aveva intenzione di partire per il Mondo Esterno, prima sarebbe dovuto tornare nella regione del Mare Orientale e nel continente delle Nove Province.


Doveva usare la tecnica segreta per resuscitare la sua famiglia e doveva andare ad incontrare suo padre nella Strada Celeste.


Mentre i due uomini chiacchieravano, arrivarono davanti alla cella in cui era rinchiuso il capo della Sala Oscura.

“Cosa… cos’è successo qui?”


Quando aprirono la porta della cella, le espressioni del gruppo cambiarono drasticamente.


Dopotutto erano rimasti solo gli abiti del maestro della Sala Oscura e una pila d’ossa.


“Chi è stato?” Gridò con furia un vecchio che doveva essere il capo delle guardie. Pensava che i suoi sottoposti avessero ucciso il prigioniero.

“Non oseremmo.” Le guardie si inginocchiarono a terra.


“Non biasimateli. Non saranno stati loro.” Chu Feng fece un cenno, ma il suo sguardo rimase fisso sulla pila di ossa.

“Non mi sarei mai aspettato che fosse così.” Chu Feng strinse gli occhi, rivelando un po’ di sorpresa.


“Padrone, aveva capito cosa sarebbe successo?” Chiese il vecchio cieco.


“All’inizio pensavo che Xue Ji avesse seguito fin qui il capo della Sala Oscura con l’intenzione di portarlo nel Mondo Esterno poi."


“Tuttavia è chiaro che mi sia sbagliato. Xue Ji è entrata nel Mondo Esterno da sola e lo ha ucciso prima di andarsene.” Spiegò Chu Feng.

