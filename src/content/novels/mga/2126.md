---
title: Capitolo 2126 - Viaggiare Insieme
pubDate: 2024-08-06T22:36:02.289Z
tags:
    - mga
---


“Signore.” Chu Feng sorrise lievemente. Poi disse: “È solo una falsa reputazione.”

Dopo aver detto questo, Chu Feng alzò gli occhi. C’era un posto che i suoi poteri non potevano raggiungere.

Solo passando per le Scale Celesti sarebbe riuscito a raggiungere quel luogo, il Mondo Esterno.

Che importanza poteva avere lì un “signore” di questo continente? Nessuno lo sapeva.

Tuttavia Chu Feng aveva il presentimento che i signori di questo mondo non fossero altro che formiche agli occhi della gente del Mondo Esterno.

“Chu Feng, anche se è una falsa reputazione, non è qualcosa che può ottenere chiunque.”

“Per la gente della Terra Sacra delle Arti Marziali è fede, la convinzione che ci sarà qualcuno che potrà prevenire calamità.”

“E tu sei degno di quella reputazione. Puoi farti carico di questa fede.” Disse il sovrano degli elfi.

“Sua maestà, anche se il capo della Sala Oscura è morto, la Terra Sacra delle Arti Marziali è nel caos più totale.”

“Le case di molte organizzazioni sono state distrutte. Sia bestie mostruose che esseri umani dovranno ricostruire tutto.”

“E così… temo che avranno bisogno dell’aiuto degli elfi dell’Antica Era. Hanno ancora… bisogno del vostro aiuto.”

“Io invece partirò per un posto remoto. Così… se deve esserci un signore per questa gente, credo che sarebbe più degno di questo titolo.” Disse Chu Feng.

“Amico Chu Feng, per favore non scherzare. Anche se fossi disposto ad accettarlo, la gente della Terra Sacra delle Arti Marziali non ne sarebbe convinta.”

“Non dire alla gente che dovrei essere io il signore del dominio. Altrimenti sospetto che proveranno ad annegarmi a morte con i loro sputi.” Scherzò il re degli elfi.

“Chu Feng, il titolo di signore appartiene solo a te. Dovresti smettere di cercare di evitarlo. Perfino io credo che tu sia il solo degno di essere il signore del dominio.” Disse l’Immortale del Cielo.

“Senior, mi state sopravvalutando troppo.” Disse con un po’ di imbarazzo Chu Feng.

Solo chi aveva fatto qualcosa con l’intenzione di aiutare la gente della Terra Sacra delle Arti Marziali sarebbe stato degno di ricevere un titolo simile.

Chu Feng aveva solo sconfitto il capo della Sala Oscura, ma l’aveva fatto sopratutto perché aveva dei conti in sospeso con lui.

I contributi degli elfi dell’Antica Era non potevano essere trascurati. Il loro capo, il re degli elfi, era stata la persona che si era impegnata di più.

Inoltre, anche se Chu Feng era ancora nella Terra Sacra delle Arti Marziali, ormai stava già pensando al Mondo Esterno.

A Chu Feng non importava più della reputazione che possedeva qui. Gli elfi dell’Antica Era invece sarebbero rimasti nella Terra Sacra delle Arti Marziali, una reputazione del genere avrebbe aumentato la loro autorità, permettendo loro di governare meglio in futuro.

“Chu Feng, so cosa stai pensando. Noi elfi dell’Antica Era apprezziamo la tua gentilezza.”

“La gente qui non è stupida. Sono tutti coltivatori che possono essere saggi e avere buone capacità di discernimento.”

“Se ti hanno riconosciuto come signore, anche se rifiuti il titolo, rimarrai tale nei loro cuori.” Disse il re degli elfi.

Alla fine Chu Feng sospirò e raggiunse un compromesso. “Vabbè.” disse. Dopotutto le parole del sovrano degli elfi erano davvero ragionevoli.

All’improvviso l’Immortale del Cielo chiese: “Amico Chu Feng, hai appena detto che partirai per un luogo remoto, dove hai intenzione di andare? Che tu abbia intenzione di tornare nella regione del Mare Orientale?”

“Partirò per il Mondo Esterno.” Disse Chu Feng.

“Il Mondo Esterno?!” I presenti rivelarono espressioni scioccate.

“Chu Feng, sai come entrare nel Mondo Esterno?” Chiese frettolosamente il re degli elfi. Mentre parlava, gettò un’occhiata verso sua figlia, Xian Miaomiao.

“Nel Picco Nebbioso della regione del Mare Orientale c’è una formazione che si chiama Scale Celesti. Attraverso di esse, si può entrare nel Mondo Esterno.”

Chu Feng non menzionò il Regno degli Dei. Anche se si fidava di tutte queste persone, non desiderava infrangere le regole del Regno degli Dei.

Chu Feng sperava di lasciare una terra pura per il vecchio cieco e gli altri.

“Dici davvero?” Il re degli elfi si emozionò ancora di più.

“Ho intenzione di tornare nella regione del Mare Orientale per occuparmi di un po’ di questioni. Dopodiché partirò direttamente per il Mondo Esterno.”

“Miaomiao, dovresti accompagnarmi. Ho la sensazione che il Mondo Esterno abbia abbondanti risorse di coltivazione. Con il tuo talento, le tue prospettive miglioreranno lì.” Disse Chu Feng.

Aveva promesso al re degli elfi di portare con sé Xian Miaomiao nel Mondo Esterno. E ora, visto che aveva intenzione di partire, naturalmente avrebbe mantenuto la parola data.

Inoltre Xian Miaomiao era davvero molto talentuosa. In effetti Chu Feng aveva la sensazione che avesse un potenziale superiore. Sarebbe riuscita sicuramente a farsi valere nel Mondo Esterno.

“Chu Feng, so già delle questioni riguardo a mia madre, ma non desidero ancora entrare nel Mondo Esterno.” Disse Xian Miaomiao.

“Miaomiao, appartieni al Mondo Esterno.” Sollecitò il re degli elfi.

“Onorabile padre, partirò per il Mondo Esterno. Anche io desidero trovare la mia madre biologica. Tuttavia vorrei rimanere con te e la sorellona per ancora un po’.” Xian Miaomiao guardò il re degli elfi e la principessa Lingyue. I suoi splendidi occhi erano pieni di riluttanza.

“Onorabile padre, dato che Miaomiao desidera restare ancora un po’, non dovresti sollecitarla a partire. Lascia che rimanga ancora un po’. Dopotutto è ancora così giovane.” Anche la principessa Lingyue era riluttante nel separarsi da sua sorella.

“Molto bene.” Il re degli elfi annuì. Xian Miaomiao era sua figlia, come poteva essere disposto a vederla partire? Anche lui desiderava restare ancora un po’ con loro.

“Miaomiao, anche se andrai da sola nel Mondo Esterno, sarebbe comunque meglio se mi accompagnassi nella regione del Mare Orientale stavolta.”

“Ti farò vedere la formazione che conduce al Mondo Esterno, così saprai come attraversare quel passaggio in futuro.”

“Ma la fessura spaziale che conduce nella regione del Mare Orientale non è piena di energia pericolosa?” Chiese preoccupata la principessa Lingyue.

“Ho scoperto un’altra fenditura spaziale, ha una natura benigna ed è molto sicura.” Disse Chu Feng.

“In tal caso, andiamoci tutti insieme. Dovremmo accompagnarlo visto che l’amico Chu Feng partirà.” Disse l’Immortale del Cielo.

“Ottimo, ottimo. Partiamo tutti insieme. Non sono mai stata nella regione del Mare Orientale prima. Vorrei vedere in che sorta di posto è cresciuto Chu Feng. Vorrei anche conoscere i suoi amici e i suoi parenti.” Disse con entusiasmo Xian Miaomiao.

“Dato che perfino l’Immortale del Cielo ha intenzione di andarci, naturalmente non possiamo astenerci dall’accompagnarvi.” Mentre parlava, il re degli elfi gettò un’occhiata verso Bali Xuankong, Nangong Longjian, l’Immortale Raffinatore, l’Immortale della Bussola e l’Immortale delle Nevi, e altre persone in ottimi rapporti con Chu Feng.

Tutti annuirono con entusiasmo. Potevano essere considerate persone che avevano osservato personalmente com’era cresciuto Chu Feng ed erano molto affezionate a lui. Naturalmente avrebbero voluto salutarlo prima che partisse. Nessuno avrebbe potuto fermarli.

“Senior, volete venire anche voi?” Chu Feng guardò le quattro bestie divine.

Anche se Chu Feng aveva una posizione incredibilmente importante nella Terra Sacra delle Arti Marziali, non era nemmeno nato quando le quattro bestie divine erano diventate famose in questo continente. In confronto a lui, erano davvero membri della generazione più grande.

“Chu Feng, sei il nostro padrone. Ti seguiremo ovunque tu vada.” Disse il Drago Azzurro. La sua voce era tonante e così tutti i presenti sentirono le sue parole.

“Ssss!”

Molti dei presenti sussultarono sentendo queste parole.

Le quattro bestie divine erano creature molto potenti, erano quattro Semi Martial Ancestor ed erano famose già diecimila anni fa nella Terra Sacra delle Arti Marziali.

Anche se Chu Feng al momento era abbastanza forte da poterle domare, la folla rimase sbalordita sentendo dal Drago Azzurro che il giovane era davvero il loro padrone. Questo serviva solo a confermare il suo titolo di signore di quest’era.

Dopo aver deciso, la folla iniziò a volare verso la regione del Mare Orientale. Non furono solo i membri della generazione più grande a seguire Chu Feng, anche i giovani come Tantai Xue e Sima Ying lo accompagnarono.

Naturalmente c’erano anche Jiang Wushang e Zhang Tianyi tra la folla. Dopotutto la regione del Mare Orientale e il continente delle Nove Province era anche la loro casa.


