---
title: Capitolo 2127 - Le imprese del padre
pubDate: 2024-08-06T23:36:02.289Z
tags:
    - mga
---


Dopo aver viaggiato per un po’ di tempo, Chu Feng e gli altri arrivarono all’uscita della Strada Celeste nella regione del Mare Orientale.

Era un passaggio a senso unico.

Sembrava che fosse così per mantenere un qualche tipo di equilibrio. Così c’era un enorme potere che separava la regione del Mare Orientale dalla Terra Sacra delle Arti Marziali. Questo rendeva impossibile alla gente della Terra Sacra delle Arti Marziali di entrare nella regione del Mare Orientale.

Potevano farlo solo attraversando una fessura spaziale.

Tuttavia la fenditura spaziale scoperta dall’Immortale della Bussola era molto pericolosa. Mentre Chu Feng e altri sperti sarebbero stati capaci di passarci, sarebbe stato molto arduo per gli altri riuscirci. Così naturalmente Chu Feng non avrebbe voluto che corressero dei rischi attraversandola.

“Chu Feng, alza la mano.” All’improvviso risuonò una trasmissione della voce dal vecchio cieco.

Anche se l’anziano non aveva rivelato la sua presenza, aveva seguito il gruppo per tutto questo tempo. Ma… nessuno era riuscito a sentirlo. Dopotutto era un Semi Martial Ancestor di quinto livello. Meritava proprio il suo titolo di esperto più forte nella Terra Sacra delle Arti Marziali.

“Zio Mang, potresti rivelarti. Non ci sono alcuni tuoi vecchi amici qui?” Chu Feng gli mandò una trasmissione della voce.

Dopotutto il vecchio aveva incontrato molte persone nella Terra Sacra delle Arti Marziali e ancora di più nella regione del Mare orientale, così Chu Feng pensava che non ci fosse motivo per lui di nascondersi.

“Padrone, era diverso allora. Dato che ho riconosciuto il padrone, non posso mostrare la minima mancanza di rispetto nei suoi confronti.”

“Le mie identità precedenti erano tutte false, ma la mia attuale identità è vera.” Rispose l’anziano.

Chu Feng capì cosa intendeva dire. Un tempo si era potuto travestire, ma adesso non poteva farlo. Se fosse uscito allo scoperto, avrebbe dovuto fare sapere a tutti del rapporto speciale tra lui e Chu Feng.

Così Chu Feng non tentò più di spingerlo a rivelare la sua presenza.

“Woosh!”

Chu Feng fece un cenno ed emanò uno strato di potere Spirit. In realtà il suo gesto era inutile, l’aveva fatto solo su consiglio del vecchio.

“Buzz!”

Un’enorme fessura spaziale apparì dal nulla.

Naturalmente non era stato hu Feng ad evocarla, era stato il vecchio ad attivarla.

“Questa fessura spaziale!!!”

Gli sguardi dei presenti iniziarono a brillare con stupore.

Questo perché era un passaggio semplicemente enorme. Non solo era ampio e illuminato, era anche straordinariamente maestoso.

Come poteva essere considerato una fessura spaziale? Era un tunnel che poteva trapassare l’antica barriera che separava la Terra Sacra delle Arti Marziali e la regione del Mare Orientale.

Sembrava molto più grande rispetto alla fenditura spaziale scoperta dall’Immortale della Bussola.

Sembrava una strada magnifica che conduceva al cielo in confronto al piccolo percorso spinoso dell’Immortale della Bussola.

“Chu Feng, come hai scoperto questa fessura spaziale?” Chiese con curiosità il re degli elfi.

“L’ho trovata per caso dopo che sono tornato nella regione del Mare Orientale.” Disse con un sorriso Chu Feng.

“Mn?” Le espressioni delle quattro bestie divine cambiarono lievemente.

Dopotutto lo avevano seguito per tutto il tempo e allora non avevano scoperto nulla del genere.

Anche se i quattro avevano la sensazione che qualcosa non tornasse, finsero di non sapere nulla e non questionarono Chu Feng.

“È davvero straordinario.”

“Sembra un’opera d’arte.” Il re degli elfi e gli altri esclamarono con stupore.

Chu Feng poté solo fingere e sorridere con tranquillità. Dopotutto anche per lui era la prima volta che vedeva questa fessura spaziale.

In realtà anche lui era sbalordito. Così mandò una trasmissione della voce al vecchio cieco e chiese: “Zio mang, come ha scoperto questa fessura spaziale?”

“Non l’ho scoperta io, è stata creata da Lord Xuanyuan.” Rispose l’anziano.

“Mio padre?” Chu Feng ne fu sbalordito.

“Ha creato questa fessura spaziale per permettermi di raggiungere facilmente la regione del Mare Orientale.”

Chu Feng divenne ancora più sorpreso. L’energia che separava la Terra Sacra dalla regione del Mare Orientale era sconvolgente, eppure suo padre era riuscito a dividerla e aprire un tunnel. Era davvero inconcepibile.

<em>’Padre, quanto sei potente esattamente?’</em>

A Chu Feng venne in mente questa domanda e allo stesso tempo il suo sangue ribollì. Era davvero entusiasta.

Quando aveva sentito parlare di suo padre da Huangfu Haoyue, Chu Feng aveva già intuito che fosse estremamente potente. Altrimenti non avrebbe terrorizzato così tanto Huangfu Haoyue.

Tuttavia, poteva essere solo una sua pia illusione perché il giovane non sapeva davvero a che livello fosse.

Comunque, in quanto figlio, provava adorazione sincera nei confronti di suo padre e naturalmente avrebbe desiderato che fosse molto potente.

E ora, anche se non sapeva ancora a che livello fosse, era diventato ancora più certo che fosse formidabile.

Dopotutto il tunnel di fronte a loro era sufficiente a dimostrarlo. Chu Feng stesso non sarebbe riuscito a ricrearlo nemmeno se si fosse allenato per molti anni.

All’improvviso Chu Feng disse: “Andiamo.”

Era ancora più impaziente di incontrare il suo padre biologico.

“Bene allora, basta rimanere a guardare. Andiamo.” Aggiunse il sovrano degli elfi.

Lo aveva detto perché il gruppo era ancora incantato a guardare, in particolare gli Immortali del Cielo, della Bussola, delle Nevi, e l’Immortale Raffinatore, gli Sciamani.

Avevano tutti il presentimento che questo tunnel non si fosse formato naturalmente.

Così volevano esaminarlo per trovare una risposta. Sfortunatamente per loro… non erano abbastanza forti da poter scoprire i misteri del passaggio.

Dopodiché il gruppo attraversò il tunnel e arrivò nella regione del Mare Orientale.

Poi Chu Feng li condusse al Picco Nebbioso, doveva fare capire a Xian Miaomiao dov’era la formazione che conduceva al Mondo Esterno.

La gente del Picco Nebbioso come Huangfu Haoyue e Qiushui Fuyan rimasero sbalorditi nel vedere Chu Feng tornare con così tanti esperti.

Prima avevano pensato che Chu Feng fosse solo molto potente, ma adesso si erano resi conto che la sua posizione superava già ogni loro immaginazione.

Dopotutto avevano visto il Drago Azzurro, la Tigre Bianca, l’Uccello Vermiglio e la Tartaruga Nera dietro di lui, questo era già sufficiente per capire quanto fosse formidabile Chu Feng.

Il giovane doveva essere impareggiabile perfino nella Terra Sacra delle Arti Marziali.

Tuttavia non potevano immaginarsi che non solo Chu Feng era formidabile in quel continente…

…ma che era stato anche riconosciuto come il signore di quest’era.


