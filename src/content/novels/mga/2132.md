---
title: Capitolo 2132 - Il Vasto Mondo Esterno
pubDate: 2024-08-07T04:36:02.291Z
tags:
    - mga
---


All’improvviso Chu Xuanyuan si scusò. “Feng’er, sei rimasto orfano in tutti questi anni per via della mia incompetenza. Ti ho fatto soffrire.”

Chu Feng lasciò andare il dimsum nelle sue mani. Con un’espressione piena di sensi di colpa, disse: “Padre, non deve dire così. Senior Scimmia mi ha già menzionato cos’è accaduto. Anche se non so i dettagli, so di aver implicato lei e mia madre.”

“Eri solo un bambino, come poteva essere colpa tua. È il clan Celeste Chu ad essere il responsabile.” Rispose Chu Xuanyuan.

“Padre, cos’è accaduto esattamente allora?” Chiese Chu Feng.

“So che hai molte domande. Non avere fretta, ti spiegherò tutto lentamente.” Chu Xuanyuan sorrise lievemente, poi disse: “Prima devi capire quanto è vasto e sconfinato il mondo della coltivazione marziale.”

Sentendo queste parole, Chu Feng si emozionò. Era qualcosa che voleva sapere da tempo.

“Al momento il mondo della coltivazione conosciuto è separato a grandi linee in tre regni: superiore, ordinario e inferiore.”

“Dall’Antica Era, vista la differenza di talento, razze diverse e clan hanno iniziato a vivere in mondi diversi.”

“I coltivatori marziali dei regni inferiori hanno il talento peggiore. In confronto a loro, gli abitanti dei regni superiori hanno un talento di gran lunga superiore.”

“Il cosiddetto Mondo Esterno non è altro che un piano superiore, per gli abitanti dei Regni Inferiori, anche i Regni Superiori possono essere denominati così.”

“E ora, il mondo in cui siamo al momento è conosciuto come ‘Regno Inferiore Marziale Ancestrale’.” Spiegò Chu Xuanyuan.

“Il Regno Inferiore Marziale Ancestrale in cui ci troviamo è di livello più basso?”

“Non c’è da meravigliarsi che il capo della Sala Oscura si è comportato in modo così arrogante e si rifiutava di considerare la gente della Terra Sacra delle Arti Marziali.” Chu Feng finalmente si rese conto del perché era stato così presuntuoso.

Comprese anche il motivo per cui il capo della Sala Oscura li definiva spazzatura di un piano inferiore.

A quanto pareva appartenevano davvero ad un regno inferiore.

“In teoria è così. Tuttavia ci sono sempre eccezioni. Nei regni inferiori possono comparire persone capaci di superare gli esperti dei regni ordinari e superiori. Dopotutto, il nostro clan Celeste Chu proveniva da questo regno inferiore marziale ancestrale.”

“In effetti ogni anno individui eccellenti entrano nei regni ordinari passando dalle Scale Celesti.”

“Inoltre, chi proviene da quei Regni Inferiori sanno già del Mondo Esterno. Tuttavia, nessuno nel Regno Inferiore Marziale Ancestrale ne è a conoscenza.”

“Questo è uno dei pochissimi regni che è stato già separato dal mondo Esterno. Sai perché?” Chiese Chu Xuanyuan.

“È per via del nostro clan Celeste Chu. Il nostro clan ha bloccato l’unica Strada Celeste che conduce ai Regni Ordinari.” Disse Chu Feng.

Dopotutto, a parte le Scale Celesti nel Picco Nebbioso, c’erano solo quelle nel Regno degli Dei. Tuttavia, per via del vecchio cieco e degli altri, praticamente nessuno nella Terra Sacra delle Arti Marziali era in grado di usarla.

Pensandoci, Chu Feng lo trovò davvero ingiusto. Dopotutto significava che il clan Celeste Chu aveva negato il privilegio di entrare nel Mondo Esterno alla gente di questo mondo.

“È solo parte del motivo per cui non possono, ma non la ragione principale.” Chu Xuanyuan sorrise lievemente: “Se nascessero veri esperti, non verrebbero fermati dagli altri.”

“Padre, sta dicendo che… i coltivatori del Regno Inferiore Marziale Ancestrale sono inferiori a quelli degli altri Regni Inferiori?” Chiese Chu Feng.

“È così.” Chu Xuanyuan sospirò. “A parte il nostro clan Celeste Chu, il loro talento è davvero carente. Figuriamoci chi non è in grado di entrare nel Mondo Esterno, anche chi ne sarebbe capace finirebbe per diventare uno schiavo o sarebbe maltrattato dagli altri.”

“Pensandoci. Le figure famose di questo posto, se entrassero nei Regni Ordinari… diventerebbero i più deboli. Quanto sarebbe triste?” Disse Chu Xuanyuan.

“Naturalmente.” Chu Feng annuì.

“Tuttavia non è la questione più importante. Sai perché questo mondo si chiama Regno Inferiore Marziale Ancestrale?” Chiese Chu Xuanyuan.

“Perché?”

“Secondo le leggende, nell’Antica Era, questo posto… è stato il luogo di nascita dei coltivatori marziali.”

“Il leggendario precursore è nato qui.” Disse Chu Xuanyuan.

“In tal caso, la leggenda dell’Antica Era che mi ha raccontato lo zio Mang era vera?”

Chu Feng non si era dimenticato della storia che il vecchio cieco gli aveva raccontato la prima volta che lo aveva incontrato nel Mare di Sangue Eterno nella regione del Mare Orientale.

“L’Antica Era è troppo distante. Chissà se gli avvenimenti di allora sono veri o no?”

“Tuttavia, indipendentemente da questo, è comunque deplorevole che un Regno Inferiore sia finito in tale declino.”

“Così, per quanto siano arroganti, non puoi biasimare gli altri se sottovaluteranno la gente di questo posto. Chi è più debole non si deve stupire di questo.”

“Ha ragione.” Chu Feng pensò che fosse ragionevole.

Se il forte avesse sottovalutato il più debole, sarebbe stato un errore. Ma se uno fosse stato più debole, era inevitabile ricevere disdegno.

“Così anche tu devi capire questo. Anche se puoi possedere un talento sbalorditivo qui, non devi essere arrogante.”

“Questo perché vivi nel Regno Inferiore più debole, ma… saresti dovuto appartenere ai Regni Superiori.” Gli ricordò con tono serio Chu Xuanyuan.

“Padre, sta dicendo che il clan Celeste Chu non… è nei Regni Ordinari, ma in quelli Superiori?”

“Non solo, è anche il sovrano di un Regno Superiore.” Disse Chu Xuanyuan.

“Non mi sarei mai aspettato che il mio clan fosse così potente.” Chu Feng sussultò con ammirazione.

Anche se detestava il clan Celeste Chu, ne faceva comunque parte e provò orgoglio nel sapere quanto fosse potente.

Mentre provava ostilità, odiava solo chi aveva messo in difficoltà lui e suo padre. Non poteva dimenticarsi delle fondamenta conquistate dai suoi membri della generazione più vecchia, né poteva dimenticarsi delle origini del sangue che scorreva nelle sue vene.

Chu Feng poteva immaginarsi quanto fosse stato difficile per il clan Celeste Chu ascendere da un Regno Inferiore per diventare il sovrano di un Regno Superiore. Doveva essere stato un percorso pieno di difficoltà, probabilmente avevano dovuto pagare un prezzo considerevole.

Era un risultato per cui innumerevoli anziani dovevano avere versato sangue, per questo avrebbe dovuto rispettarlo.

“Feng’er, non limitarti a questo. Nel vasto Mondo Esterno, ci sono innumerevoli Regni Superiori.”

“Inoltre al di sopra dei Regni Superiori ci sono molte Terre Stellari.” Spiegò Chu Xuanyuan.

“Terre Stellari?” Lo sguardo di Chu Feng brillò.

“Se i Regni Inferiori, Ordinari e Superiori possono essere considerati scale celesti, allora le Terre Stellari sarebbero una regione del cielo stellato.”

“Ogni terra è governata da un’organizzazione molto potente. L’ambizione del clan Celeste Chu è diventare il sovrano di una Terra Stellare.” Disse Chu Xuanyuan.

“Sssss…”

Chu Feng non poté trattenersi dal sussultare. Anche se si era già immaginato che il suo clan avrebbe avuto intenzioni simili, solo in quel momento si era reso conto di quanto era vasto il mondo della coltivazione.

Anche se Ovetto lo aveva già deriso per quanto erano limitate le sue vedute, dicendo che aveva visto solo la punta dell’iceberg, non si sarebbe mai aspettato che ci fossero così tanti coltivatori nell’universo.

Figuriamoci una sola persona, l’intero Regno Inferiore Marziale Ancestrale probabilmente era solo una goccia nell’oceano in confronto al Mondo Esterno. Dopotutto il cielo comprendeva innumerevoli stelle.


