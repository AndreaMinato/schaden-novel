---
title: Capitolo 2133 - Cos’è successo allora
pubDate: 2024-08-19T11:13:16.592Z
tags:
    - mga
---




“Ora ti parlerò del nostro clan.” Disse Chu Xuanyuan.


Chu Feng ascoltò con ancora più attenzione, era molto curioso al riguardo.


“Il clan Celeste Chu proveniva dal Regno Inferiore Marziale Ancestrale. E ora è un clan che possiede abbastanza prestigio nel Mondo Esterno. Te ne sarai accorto.”


“Ti parlerò di due grandi individui apparsi nella storia del nostro clan Celeste Chu.”


“Il primo si chiama Chu Yetianhong.”


“L’altro è Chu Hanxian.”


“Chu Yetianhong è una figura al livello di un antenato. È stato lui a portare il nostro clan fuori da questo Regno Inferiore. Inoltre è stato anche lui a condurre il nostro clan in battaglia nel Regno Superiore per diventare sovrani.”

“Tuttavia, anche se sono passati decine di millenni da allora, il clan Celeste Chu è rimasto comunque il sovrano di un Regno Superiore. Da questo, si può capire quanto era potente il nostro antenato Chu Yetianhong. Nessuno può competere con i suoi grandi meriti.”


“Chu Hanxian è la persona dal talento più grande dopo Chu Yetianhong. Ha perfino superato Chu Yetianhong in quanto a forza. Era la speranza del clan Celeste Chu per ascendere e diventare sovrani di una Terra Stellare.”

“Sfortunatamente… Chu Hanxian è entrato in un’altra Terra Stellare. Da allora, il nostro clan Celeste Chu non ha più ricevuto notizie di lui.”


“Anche se ciò che è successo a Chu Hanxian è stato fonte di rimpianto, la gente del clan Celeste Chu si ricorda bene dei suoi meriti.”

“Questo dovrebbe essere particolarmente vero per te. Dovresti ricordarti di lui perché Chu Hanxian è mio padre, tuo nonno.” Disse Chu Xuanyuan.


“Nonno?” Chu Feng era già convinto che suo padre fosse formidabile, non si sarebbe mai immaginato che suo nonno fosse ancora più sbalorditivo.

“Padre, non ci sono davvero notizie di mio nonno? È morto?” Chiese Chu Feng con preoccupazione. Figuriamoci quanto era potente, solo il fatto che era suo nonno gli faceva sperare che fosse ancora vivo.

“L’ho cercato in passato, ma non sono riuscito a trovare nulla. Sfortunatamente, tutto sembra indicare che sia perito.”

“Non devi preoccuparti di questo, né devi intervenire.” Disse Chu Xuanyuan.

Sentendo queste parole, il giovane sussultò. Anche se suo padre non l’aveva detto esplicitamente, Chu Feng intuì che doveva esserci qualche tipo di segreto dietro la scomparsa di suo nonno.


“Chu Feng, ora devi sapere che tuo nonno ha avuto un solo figlio, me e anche io ho avuto un solo figlio, te.”


“Ci saremmo dovuti godere infinita gloria e onore nel clan Celeste Chu. Senza menzionare i meriti di tuo nonno, nemmeno io sono una nullità.”

“Tuttavia… siamo stati esiliati qui, in quest’area proibita che divora la coltivazione.” Disse Chu Xuanyuan.


“Padre, cos’è successo esattamente allora? Per favore me lo dica.” Era proprio curioso di cos’era successo allora.”


“Tutto questo è stato per via di una regola del clan Celeste Chu.”

“Quando nasce un bambino nel nostro clan, il suo talento verrà messo alla prova. Questa prova è molto importante perché determinerà il suo futuro trattamento nel clan Celeste Chu, decidendo il suo fato.”

“Visto che sei mio figlio e nipote di Chu Hanxian, figuriamoci la gente del clan Celeste Chu, anche gli estranei avevano riposto particolare attenzione al tuo talento.”


“Inoltre, per vantarsi della sua potenza, il clan Celeste Chu ha invitato moltissimi ospiti così da poter rivelare pubblicamente il tuo talento.”

“Il risultato può essere ordinario, eccellente o inferiore. Tuttavia… non appartenevi a nessuna delle tre categorie.” Disse Chu Xuanyuan.

“Nessuna delle tre?” Chu Feng rivelò un’espressione sorpresa.

“In altre parole, significava che non possedevi la nostra stirpe del clan Celeste Chu, né talento.” Disse Chu Xuanyuan.

“Sono… davvero un tale rifiuto?” Chu Feng era pieno di stupore.


Mentre era riconosciuto come un genio eccezionale nella regione del Mare Orientale e nella Terra Sacra delle Arti Marziali, era spazzatura priva di talento nel suo clan.


Chu Feng trovò un po’ difficile accettare un divario del genere.

“Padre, c’è qualcosa di strano. Se il risultato della prova fosse stato vero, allora non dovrei possedere nessuna stirpe ereditata. Ma…” Chu Feng provò a spiegare.


“Ma la possiedi. Tuttavia il risultato della prova di allora è stato così. È anche vero che… non possedevi la nostra stirpe ereditata allora.”

“In altre parole, la tua prova allora è stata manomessa da qualcuno. Se non altro, io ne sono fermamente certo.”

“Allora, ho chiesto di fare un’altra prova. Tuttavia…” Chu Xuanyuan si fermò all’improvviso e sospirò.


“Padre, cos’è successo?” Chiese frettolosamente Chu Feng.

“Allora, anche se tuo nonno è diventato famoso per le sue capacità nei Regni Superiori, si è anche creato molti nemici. Erano presenti anche loro quel giorno. Vedendo che non possedevi una stirpe celeste, alcuni tra di loro hanno iniziato ad insultarti pubblicamente.”


“Sei mio figlio, così come posso tollerare che tu venga insultato? Così… ho finito per uccidere chi ha osato sottovalutarti.”

“I nostri nemici si sono infuriati per questo e hanno chiesto una spiegazione per le mie azioni. Inoltre c’erano già molte persone che erano scontente di me nel clan Celeste Chu.”


“Anche i membri del clan Celeste Chu hanno iniziato ad attaccarmi. Questo è stato l’aspetto più critico.”

“Così alla fine… siamo stati banditi dal clan Celeste Chu.”

“Al momento, si può dire che non possiamo essere considerati membri del clan Celeste Chu adesso.” Disse con un sorriso pieno di amarezza Chu Xuanyuan.

“Noi… siamo stati banditi dal clan Celeste Chu?” Chu Feng rivelò un’espressione scioccata.


Prima aveva provato orgoglio a fare parte del clan Celeste Chu. Non si sarebbe mai immaginato che non ne facesse più parte.

Chu Xuanyuan sorrise lievemente, poi toccò piano la fronte di Chu Feng con un dito.


Poi Chu Xuanyuan tirò fuori uno specchio e glielo passò: “Feng’er, ricorda questo simbolo. Questa è l’umiliazione che il clan Celeste Chu, il nostro clan, ci ha inflitto.”


A Chu Feng si strinse il cuore e cambiò espressione. Poi si riempì di rabbia.

Vedendosi allo specchio, trovò un carattere sulla sua fronte e significava “rifiuto”.


“Siamo stati espulsi dal nostro clan.” La fronte di Chu Xuanyuan iniziò a brillare e rivelò lo stesso carattere.


“È così che ci hanno marchiati. È anche sulle nostre anime. È impossibile da cancellare.”


“Anche se potessimo cancellarlo, l’umiliazione che il clan Celeste Chu ci ha inflitto non può essere sradicata.” Disse Chu Xuanyuan.

“maledizione.” 

Chu Feng si infuriò e allo stesso tempo si riempì di emozioni contrastanti.


Allora, suo padre aveva iniziato un massacro solo perché qualcuno lo aveva insultato. Anche se questo lo commuoveva, lo riempì di grandi sensi di colpa.


Non c’era bisogno di menzionare quanto suo padre lo amasse. Tuttavia, se il suo talento non fosse stato così debole, non sarebbe finito in queste condizioni.


In quel momento, Chu Feng si rese conto che ciò che aveva detto vecchia scimmia era vero. Suo padre aveva davvero perso il suo onore a causa sua.

