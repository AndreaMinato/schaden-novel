---
title: Capitolo 2135 - Tecnica Misteriosa della Punizione Divina
pubDate: 2024-08-07T07:36:02.291Z
tags:
    - mga
---


“Punizione Divina?”

Sentendo queste parole, Chu Feng ebbe un tuffo al cuore.

Poteva capire quanto era terrificante solo sentendone il nome.

“Con punizione divina, si intende una tecnica misteriosa punitiva al di sopra di quella di grado celeste.”

“Se una punizione mortale usa i fulmini della propria stirpe, quella terrestre li evoca dalla terra e quella celeste dal cielo…”

“Allora Punizione Divina non evocherà più fulmini, ma una tribolazione divina.”

“La discesa di una Tribolazione Divina causerà la distruzione sia del cielo che della terra. È un tipo di potere che supera le capacità di sopportazione di una persona.”

“Tuttavia, se desideri avanzare di stadio, devi resistere a quel tipo di potere. Ti saranno date solo due scelte, successo o fallimento. Inoltre, se fallirai… non rimarrà nemmeno la tua anima.”

“Se le altre tecniche misteriose punitive scatenano prove che sono ancora tollerabili.”

“Allora quelle divine superano ogni limite di sopportazione.”

“Così chi le allena si trasformerà ad ogni avanzamento di stadio.” Spiegò Chu Xuanyuan.

“Padre, c’è mai stato qualcuno che è riuscito a praticare una tecnica misteriosa punitiva così potente?” Chiese con fare serio Chu Feng.

“Non tutti possono tentare di praticare tecniche misteriose punitive divine. Per quanto ne so… solo due persone le hanno usate con successo.” Disse Chu Xuanyuan.

“Chi sono?” Chiese frettolosamente Chu Feng.

“Tuo nonno Chu Hanxian e io, tuo padre.” Disse Chu Xuanyuan.

“Ah.” Chu Feng sussultò. All’inizio aveva pensato di trovare una scusa per rifiutare, ma sentendo queste parole, non fu più in grado di cercare un pretesto per farlo.

Se avesse scelto di ritirarsi a questo punto, sarebbe stato proprio una delusione.

Senza menzionare come sarebbe stato considerato dagli altri, lui stesso avrebbe sentito di aver disonorato suo padre e suo nonno.

Inoltre, dopo aver saputo che entrambi l’avevano allenata con successo, anche lui iniziò a provare interesse nella tecnica misteriosa.

“Feng’er, allora tuo nonno non mi ha costretto ad allenare la tecnica misteriosa della punizione divina, così nemmeno io ti costringerò.”

“Te lo menziono ora per darti l’opportunità di scegliere. Decidi tu se allenare una tecnica misteriosa della punizione celeste o divina.”

“Punizione divina.” Rispose Chu Feng senza la minima esitazione.

“Perché? Non temi la morte?” Chiese Chu Xuanyuan.

“Sì, chi non teme la morte.” Disse Chu Feng.

“Allora perché insisti a fare questa scelta?” Chiese Chu Xuanyuan.

“Padre, non sono arrogante, né presuntuoso. Voglio solo ottenere risultati migliori, voglio dimostrare le mie capacità.”

“Praticare le arti marziali è sempre stato rischioso. È solo naturale che corra ancora più rischi, se voglio raggiungere un livello superiore.”

“Non sono nemmeno il primo a percorrere questa strada, mio nonno e mio padre hanno già praticato questa tecnica. Così il mio percorso è molto più sicuro adesso.”

“Se non altro so come percorrere quella strada. Così… non c’è motivo per me di non scegliere la Punizione Divina.” Disse Chu Feng.

“Ben detto. Come previsto da mio figlio.” Chu Xuanyuan sorrise.

“Feng’er, hai ragione. Anche se la Punizione Divina è molto pericolosa, si possono ottenere grandi risultati praticandola.”

“Chi possiede stirpi celesti del fulmine hanno le stesse caratteristiche. Credo che tu abbia visto quel moccioso del clan celeste Ying. Ha i tuoi stessi poteri, l’Armatura e le Ali del Fulmine che possono aumentare il livello della coltivazione, e anche un potere combattivo sconvolgente.”

“Tuttavia il potere delle stirpi celesti del fulmine si trasformerà allo stadio Martial Ancestor. Dopo averlo raggiunto, i nove fulmini si fonderanno.”

“Dopo la Fusione dei Nove Fulmini, si formerà un marchio di livello pari alla tecnica misteriosa punitiva praticata.”

“I marchi del fulmine differenti dimostrano la potenza di chi li possiede e la tecnica misteriosa punitiva che si allena.”

“Tuttavia questo non è l’aspetto più importante. Più sarà potente il marchio, più forza porterà al suo proprietario. Aumenterà anche il potenziale di chi li usa.”

“In altre parole, il marchio del fulmine simboleggia la propria posizione e forza. Quando formi un Marchio Divino, pochissimi oseranno mancarti di rispetto.”

“Questo perché non tutti hanno il coraggio, né il potenziale per allenare una tecnica misteriosa punitiva divina.”

“Capisco.” Chu Feng non vedeva l’ora di imparare la tecnica misteriosa.

“Feng’er, ne sei davvero certo?” Chiese Chu Xuanyuan.

“Sì, ho deciso.”

“In tal caso, ti insegnerò il metodo per coltivarla.” Mentre parlava, Chu Xuanyuan posò un dito sulla fronte di suo figlio.

“Dovrai sopportare un po’ di dolore.” Avvertì Chu Xuanyuan.

“Mn.” Chu Feng annuì.

“Buzz!!”

All’improvviso brillò una luce sul dito di Chu Xuanyuan. Poi un potere sconfinato partì dal suo dito per entrare nella testa di Chu Feng.

“Wuu!!!”

In quel momento Chu Feng sentì un dolore straziante, aveva la sensazione che la sua testa stesse per esplodere.

Tuttavia questo era solo l’inizio, presto il dolore si espanse per tutto il suo corpo.

Chu Feng notò che questa energia non sembrava solo causargli dolore, ma stava cercando di fondersi con la sua anima e la sua stirpe. Da ora in avanti, sarebbe diventata parte di lui.

Il processo terminò, lasciandolo coperto di sudore e ansimante. Anche se il dolore era passato, Chu Feng provava ancora timore.

“Padre, è la tecnica misteriosa della punizione divina?” Chiese Chu Feng.

Aveva scoperto che era diversa da tutte le tecniche misteriose che aveva allenato in passato. Normalmente avrebbe solo dovuto usare il suo potere marziale per seguire un certo percorso, allora sarebbe riuscito a stabilizzare la sua coltivazione e aumentare la sua forza.

Tuttavia la tecnica misteriosa della punizione divina era completamente diversa, era un metodo che si era fuso completamente con la sua anima.

In altre parole, Chu Feng doveva ancora tentare di allenarla, ma se l’avesse fatto, aveva la sensazione che la sua stirpe sarebbe cambiata completamente.

“Sì. come ti senti?” Chiese con un sorriso Chu Xuanyuan.

“Molto bene. Sento che la mia stirpe, la mia anima e perfino il mio corpo si trasformeranno.”

“Vorrei proprio provare ad usarla ora.” Disse Chu Feng.

Era davvero impaziente di praticarla, voleva aumentare la forza della stirpe che aveva ereditato.

“Fai pure.” Disse Chu Xuanyuan.

“Padre, non è necessario diventare un Semi Martial Ancestor prima?” Chiese stupito Chu Feng.

Anche se la tecnica misteriosa della punizione divina si era fusa con la sua anima e il suo sangue, non lo aveva ancora fatto completamente.

Chu Feng poteva sentire che non stava a lui deciderlo, ma dipendeva dalla sua coltivazione.

Al suo livello, era impossibile fondere completamente la tecnica misteriosa con la sua stirpe.

“Sì, devi diventare un Semi Martial Ancestor.” Confermò Chu Xuanyuan.

“Ma la mia coltivazione è ancora insufficiente.” Disse Chu Feng.

“È semplice, ora ti aiuterò a diventare un Semi Martial Ancestor.” Rispose suo padre.


