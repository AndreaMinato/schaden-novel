---
title: Capitolo 2139 - Bene o Male
pubDate: 2024-08-19T17:13:16.593Z
tags:
    - mga
---




“Avrei bisogno di aiuto per tre cose.”


“Primo, spero che possa aiutarmi a trovare l’Immortale della Luna. Si è impossessata dei corpi di Su Rou e di Su Mei e vorrei che li restituisse.”

“Secondo, spero che possa aiutarmi ad esaminare le quattro bestie divine per vedere se c’è qualche problema. Questo perché l’Imperatore del Magma ha dichiarato che non sarebbero vissuti a lungo, ma non sono riuscito a scoprire nulla di strano nei loro corpi.” Disse Chu Feng.


“L’Immortale della Luna è già entrata nel Mondo Esterno. Se desideri cercarla, dovrai farlo nel Mondo Esterno.” Disse Chu Xuanyuan.


“È entrata nel Mondo Esterno?” Chu Feng rivelò un’espressione sbalordita.


“Non dovrebbe aver usato le Scale Celesti. Dovrebbe avere un qualche tipo di tesoro che le ha permesso di entrare nel Mondo Esterno.”


“Le Scale Celesti sono formazioni che possono essere usate più volte, mentre lei deve aver usato un tipo di tesoro che può essere usato solo una volta.” Spiegò Chu Xuanyuan.


“In tal caso, l’Immortale della Luna al momento è nel palco del Regno Ordinario dei Cento Raffinamenti?” Chiese Chu Feng.


“Potrebbe essere così oppure no. Dipende da chi ha creato il tesoro e la destinazione posta.”


“Detto questo, la cosiddetta Immortale della Luna proviene dal Mondo Esterno e la sua natura dovrebbe essere buona. Altrimenti non ti avrebbe aiutato. Non l’ha fatto per un suo senso di giustizia, ma perché sentiva di essere in debito con te.”


“Non credo che farà del male a Su Rou e a Su Mei, così non devi preoccuparti troppo per loro.” Rassicurò Chu Xuanyuan.


“Capisco.” Chu Feng ne fu davvero sorpreso. Non si aspettava che l’Immortale della Luna provenisse dal Mondo Esterno. Tuttavia, dato che suo padre aveva detto così, non poteva sbagliarsi. Così continuò a chiedere: “E le quattro bestie divine? Sono davvero in pericolo?”


Chu Feng voleva sapere com’erano le loro condizioni. Era anche il motivo per cui aveva deciso di portarle qui con sé. Era stata una delle sue intenzioni fin dall’inizio.


Chu Xuanyuan rivolse lo sguardo verso le quattro bestie divine. Dopo averle esaminate per un po’, disse: “Sono le leggendarie bestie divine dei quattro simboli. Se esistessero davvero, dovrebbero possedere una forza soverchiante, come potrebbero essere meri Semi Martial Ancestor?”

“Così quei quattro sono solo forme di vita create dalla separazione di un Potere Divino.”


“Non sono Bestie Divine, né Bestie Sacre. In effetti non possono essere considerate nemmeno bestie.”


“Dovevano essere un Potere Divino che accompagnava il loro padrone. Sarebbero dovuti scomparire una volta separati da lui.” Disse Chu Xuanyuan.

“In tal caso, non potranno davvero continuare a vivere a lungo?” Chiese Chu Feng.


“Di questo passo sì. Se vogliono continuare a vivere, dovranno abbandonare i loro corpi e tornare ad essere tecniche segrete nel tuo corpo.” Disse Chu Xuanyuan.


In quel momento, Chu Feng divenne silenzioso. Non sapeva come riferirlo al Drago Azzurro e agli altri.


Dopotutto, sarebbe significato che l’Imperatore del Magma non aveva mentito e che Qing Xuantian li aveva abbandonati davvero.

“Ho un metodo per trasformarli nuovamente in tecniche segrete così che possano tornare nel tuo corpo. Se vuoi che continuino ad esistere, devi dire loro la verità.”


“Inoltre, anche se non sono leggendarie bestie divine, hanno i loro poteri. Sono Poteri Divini estremamente potenti.”

“Non capisco perché il loro proprietario ha corso il rischio di separarsi da loro, separandosi da dal suo dono eccezionale.” Disse perplesso Chu Xuanyuan. Evidentemente… non sapeva della storia tra Qing Xuantian e le quattro grandi bestie divine.


“Padre, ho sentito cos’è successo…”


Chu Feng riferì a suo padre le parole dell’Imperatore del Magma e ciò che sapeva riguardo a Qing Xuantian.


Voleva che lo aiutasse ad analizzare la situazione e a capire esattamente perché le quattro bestie divine erano state abbandonate.


Dopotutto Qing Xuantian non sembrava una persona malvagia.


“Da come la vedo, non ci si può fidare dell’Imperatore del Magma, ma le sue parole hanno un certo grado di credibilità.”


“Dopotutto i coltivatori cercano il potere. A volte devono fare decisioni per ottenere un potere più formidabile.”


“Ad esempio, Feng’er, se ci fosse una stirpe ancora più potente dei tuoi fulmini divini che ti permetterebbe di crescere più velocemente, abbandoneresti la tua stirpe dei fulmini divini?” Chiese Chu Xuanyuan.


“Io…” Chu Feng non sapeva come rispondere. Non ci aveva mai pensato.


“Credo che decideresti di abbandonare e non ci sarebbe niente di male. Ad esempio si può dire eufemisticamente che il tuo amico Jiang Wushang abbia promosso la sua stirpe da reale a imperiale.”


“Ma in realtà ha abbandonato la stirpe dei suoi genitori gli hanno donato perché cercava un potere ancora più grande.”


“Potrebbe sembrare nel torto da un certo punto di vista, ma nessuno lo ha biasimato. Invece tutti i membri del suo clan lo hanno considerato il loro orgoglio. Perché? Perché ha ottenuto il potere che tutti desideravano.”


“Da come la vedo, è lo stesso motivo per cui Qing Xuantian ha abbandonato il potere divino dei quattro simboli.” Spiegò Chu Xuanyuan.

“Padre, in tal caso, significa che senior Qing Xuantian non è stato malvagio?” Chiese Chu Feng.


“Non si può determinare la caratura morale di una persona dalla superficie.”

“Prendi esempio due uomini, uno è molto onesto e gentile. Ha fatto molte buone azioni e ha aiutato di nascosto molte persone. Tuttavia, visto che non ha mai cercato fama e ricchezza, non lo ha mai fatto sapere a nessuno.”

“Inoltre ama profondamente sua moglie. Tuttavia sua moglie lo ha tradito e vuole perfino ucciderlo e divorare le sue ricchezze e proprietà con il suo amante.”

“Dopo aver scoperto i piani di sua moglie, l’uomo prova grande tristezza. Inizia a discutere con sua moglie e cerca di fare del suo meglio per tenerla. Tuttavia finisce con l’ucciderla per sbaglio.”

“Dopo che gli altri hanno scoperto cos’è successo, naturalmente cerca di spiegare cos’è successo, ma visto che non ha nessuna prova, nessuno si fida di lui.”

“La gente così inizia a pensare che sia malvagio e che stia cercando di giustificare le sue azioni calunniando sua moglie. Lo ritengono un degenerato, qualcuno di inferiore perfino ai maiali e ai cani. Inoltre, molte delle persone che lo hanno insultato erano persone che ha aiutato.”


“Un altro uomo invece è sempre sembrato molto buono con sua moglie e con gli altri, ha mostrato un atteggiamento gentile e caritatevole mentre faceva buone azioni.”

“Molti lo ritengono un grande filantropo, lo lodano e suggeriscono ai loro bambini di imparare da lui.”

“Tuttavia in realtà è una persona che picchia frequentemente i genitori e sua moglie, raggira i suoi amici di nascosto, ricatta e uccide innocenti per ottenere le loro ricchezze. Però nessuno sa cos’ha fatto.”

“Dimmi, chi dei due è buono?” Chiese Chu Xuanyuan.

