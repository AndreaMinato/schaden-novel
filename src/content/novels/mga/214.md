---
title: Capitolo 214 - Notizie di Morte
pubDate: 2024-05-31T12:13:16.362Z
tags:
    - mga
---


CAPITOLO SPONSORIZZATO ringraziamo Roberto
48 Capitoli in coda 0/3€ Donazione
-Schadenfreude


"Eh? Perché si è alzato così presto oggi?"


Nonostante fosse sospettoso, Chu Feng si avvicinò con fare rilassato perché non temeva il capo della Scuola del Vuoto. Con la sua attuale forza, a parte il mostro nascosto nella Torre del Vuoto, lì nessuno poteva fermarlo.


"Signore, è ottimo che sia tornato. Ho appena ricevuto una lettera e hanno menzionato che doveva essere consegnata a lei."


"Temevo che le informazioni riguardo a lei fossero state scoperte, così sono immediatamente venuto qui a trovarla." Il capo della Scuola del Vuoto consegnò nervosamente la lettera a Chu Feng.


Dopo aver visto la busta, il ragazzo si innervosì perché era molto particolare. Solo le persone che avevano un ottimo rapporto con il capo della Scuola del Vuoto avrebbero avuto degli incartamenti del genere. Quel tipo di missive venivano mandate immediatamente al capo della scuola.


Chu Feng aveva ricevuto questo tipo di busta speciale e il ragazzo aveva l'aveva data a Su Rou, perché temeva che lei e gli altri avrebbero incontrato qualche guaio.


Così Chu Feng aveva riferito alla donna dov'era e gli aveva detto che, se avesse avuto qualche problema, avrebbe potuto inviare la busta alla Scuola del Vuoto. Non si doveva scrivere niente se non "Al Signor Mantello Grigio" e sarebbe arrivata a destinazione.


Dopo che Chu Feng aprì la busta, vide che era proprio la grafia di Su Rou.


"Non è niente, solo un'anima." Spiegò sorridendo il ragazzo. Dopodiché se ne andò senza aver bisogno che il capo dell'accademia lo accompagnasse. Partì velocemente dalla Scuola del Vuoto e si recò verso il posto dove si sarebbe ritrovato con Su Rou.


Era una piccola taverna e, grazie alla sua ottima posizione, c'erano un grande afflusso di ospiti. Su Rou era seduta all'interno, quindi naturalmente aveva attirato l'attenzione.


Vicino al tavolo dove la donna era seduta, c'erano molte persone sconsiderate. Uscì della schiuma bianca dalle loro bocche e rimasero gravemente feriti. Naturalmente avevano ricevuto dei violenti attacchi dopo aver provocato la donna. Ma anche così, gli uomini continuarono ad ammirare lo splendore di Su Rou. Questo era il potere d'attrazione delle bellezze!


"Ho qualcosa di cui parlare con questa signora. Per favore dateci spazio!"


Risuonò all'improvviso una voce tonante. Perfino le coppe di vino sui tavoli stavano tremando.


Quel cambiamento spaventò tutti gli avventori. Come potevano anche osare opporsi? Ogni singola persona uscì immediatamente perché avevano capito che Chu Feng era un esperto. Una persona che non potevano offendere.


"Cos'è successo?" Quando se ne andarono tutti, Chu Feng guardò con attenzione Su Rou. Vide che l'espressione della donna era estremamente turbata, doveva essere successo qualcosa di grave.


"Chu Feng, devi rimanere calmo." Su Rou andò di fronte a Chu Feng, i suoi bellissimi occhi erano pieni di preoccupazione.


"Cos'è successo?" Chu Feng si agitò. Sapeva che la questione molto probabilmente riguardava lui.


"La città Viola Dorato è stata massacrata. A parte le giovani generazioni che sono andate a coltivare, tutti gli altri membri della tua famiglia Chu sono stati uccisi!" Disse con grande difficoltà Su Rou.


Dopo aver sentito queste parole, Chu Feng arretrò di tre passi. Il suo volto divenne mortalmente pallido e il suo respiro accelerò.


"Chu Feng, stai bene?" Vedendo la sua reazione, Su Rou andò subito a sorreggerlo e divenne ancora più preoccupata.


Il corpo del ragazzo tremò lievemente. Solo dopo un po' si calmò e chiese con un tono di voce profondo:"E mio padre? Mio fratello? Chu Yue e gli altri, stanno bene?"


"Tuo fratello è ancora nella Scuola Lingyun a coltivare. Chu Yue e gli altri sono nella Scuola del Drago Azzurro e stanno bene, ma tuo padre..." Su Rou non finì la frase.


Tuttavia Chu Feng aveva capito cosa intendeva. Chiuse gli occhi e due rivoli di lacrime gli scorsero dagli occhi. Iniziò di nuovo a tremare ancora più intensamente.


"Tornerò nella città Viola Dorato." Chu Feng uscì dalla taverna e fischiò verso il cielo. Risuonò un grido e un'enorme Aquila Testabianca piombò dal cielo come una freccia.


*whoosh* Prima ancora che la creatura atterrasse, Chu Feng balzò sul suo dorso.


"Verrò anche io!" Anche Su Rou saltò e abbracciò la vita del ragazzo.


Dopo che l'Aquila Testabianca fece un altro grido, si levò in volo. Sotto gli sguardi sbalorditi di tutti, scomparvero all'orizzonte...


La città Viola Dorato era stata massacrata. Dopo aver ricevuto questa notizia, i Lord delle città vicine si erano precipitati sul posto. Perfino Su Hen si recò personalmente lì.


Nell'istante in cui i Lord erano entrati, le loro espressioni cambiarono drasticamente perché si erano trovati di fronte ad uno spettacolo troppo scioccante.


Quando Chu Feng si era vendicato dei Shangguan, aveva massacrato solo la loro famiglia. Ma in questo caso era stata l'intera città Viola Dorato ad essere stata sterminata, non importava se fossero ufficiali di alto rango, nobili o anche persone comuni, nessuno era rimasto in vita.


Nonostante il sangue si fosse già seccato, le strade erano tinte di rosso scuro. Il sangue era schizzato ovunque e, dopo essere entrati in città, si poteva sentire un forte fetore. Era l'odore del sangue.


"Chi potrebbe aver fatto una cosa del genere?" Un Lord della città alto che era appena arrivato sul posto si infuriò quando vide le vittime.


"Sono venute per la famiglia Chu." Proprio in quel momento uscì un uomo paffuto. Era anche lui un Lord di una città vicina.


L'altro rispose con un'espressione confusa:"Famiglia Chu?"


"È la famiglia di Chu Feng."


"Chu Feng? Quel giovane? Come sa che sono venuti per la famiglia Chu?"


"Lo saprà dopo essere entrato." Il Lord della città paffuto puntò il dito verso la città.


Il Lord alto e robusto scese da cavallo ed entrò in città. Sotto il cancello erano cosparsi diversi cadaveri e vi erano state appese delle teste.
Appartenevano tutte ai membri della famiglia Chu.


In piazza c'erano diverse parole scritte col sangue:"Un debito di sangue dev'essere ripagato col sangue. Chu Feng ha toccato mio fratello, quindi ho annientato tutta la sua famiglia!"
                                        
                                        

