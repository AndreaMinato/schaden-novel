---
title: Capitolo 2145 - Superato
pubDate: 2024-08-19T23:13:16.593Z
tags:
    - mga
---




“Mn.”


Chu Feng annuì. Naturalmente capiva le intenzioni di suo padre. Stava cercando di dirgli che i risultati della sua prova non avrebbero previsto necessariamente il futuro. Tuttavia i suoi sensi di colpa non diminuirono.


“Chu Feng, ora è tardi. Dovresti partire presto. Detto questo, c’è una cosa che ti devo ricordare.” Chu Xuanyuan guardò il Sacchetto Cosmo del giovane e disse: “Quella tua Spada del Dio Malvagio è speciale. Probabilmente non potrai controllarla, ma non dovresti gettarla via. In breve, assicurati solo di fare attenzione quando la usi.”


“Padre, è davvero un Armamento Imperiale?” Chiese Chu Feng.


“Armamento Imperiale? La forza di quell’arma non può essere definita da un grado. Comunque è una spada davvero nefasta. Se potrai usarla appropriatamente, ti sarà d’aiuto, ma se non ci riuscirai, finirà con l’ucciderti.”


“Detto questo, rimane un raro tesoro. Sarebbe un peccato se la abbandonassi.” Disse Chu Xuanyuan.

“Ora capisco padre. Starò attento.” Rispose Chu Feng.


“Se sarà fonte di fortuna o disgrazie, dipenderà dalle tue capacità di controllarla. Non forzarti a farlo però, non importa alla fine se non la userai.”


“Capisco.” Chu Feng annuì di nuovo.


“Mn, vai pure Feng’er. Mettiti alla prova nel Mondo Esterno.” Disse Chu Xuanyuan.

“Padre, zio scimmia, Zi Ling, ora partirò.” Chu Feng li guardò, i tre mostravano tutti espressioni piene di riluttanza a separarsi da lui.


Chu Feng poteva capire come si sentivano, in particolare Zi Ling. Anche se mostrava un dolce sorriso, i suoi occhi stavano diventando rossi.


Zi Ling non era una ragazza a cui piaceva piangere da come si ricordava Chu Feng.


“Ora partirò.” Chu Feng si girò e poi se ne andò via insieme al vecchio cieco.


Anche se c’erano ancora molte domande in sospeso, non aveva intenzione di chiedere altro a suo padre.


Poteva capire che suo padre voleva che contasse sulle sue forze.


Il suo percorso delle arti marziali sarebbe stato molto difficile in futuro, ma Chu Feng voleva continuare ad essere indipendente.

“Feng’er. Proprio in quel momento, risuonò la voce di Chu Xuanyuan.


Chu Feng si voltò e vide che Chu Xuanyuan lo stava ancora guardando. Con un lieve sorriso, disse: “Anche se non posso parlarti delle questioni di tua madre adesso, devi sapere che tua madre ti vuole molto bene.”


Sentendo queste parole, Chu Feng provò una sensazione di bruciore al naso. Lacrime stavano per formarsi agli angoli dei suoi occhi.


Naturalmente sapeva che sua madre gli voleva molto bene, altrimenti perché si sarebbe sforzata così tanto per lasciargli degli spiriti?


Tuttavia si sentì comunque molto commosso sentendo direttamente da suo padre queste parole. Voleva proprio vedere sua madre.


“Padre, lo so. Mi impegnerò duramente così potremo ritrovare nostra madre.” Disse Chu Feng con un sorriso. Non pianse. Aveva deciso che non avrebbe mai pianto indipendentemente dalle sfide che avrebbe potuto incontrare in futuro.

Doveva essere forte, ancora più forte di prima, per il bene della sua famiglia, lo aspettavano molte difficoltà in futuro.


Chu Feng e il vecchio cieco lasciarono l’area proibita, ma continuarono per la Strada Celeste. Solo dopo essere entrati nella Terra Sacra delle Arti Marziali sarebbero riusciti ad usare quel tunnel per tornare nella regione del Mare Orientale.


Passò molto tempo dalla partenza di Chu Feng e del vecchio cieco, ma Chu Xuanyuan, Zi Ling e la Vecchia Scimmia erano rimasti lì. I loro sguardi erano ancora rivolti verso l’uscita da cui era passato Chu Feng.


Zi Ling non poté più contenere le lacrime, che scorsero lungo le sue splendide guance.


Chu Xuanyuan naturalmente non pianse, ma mostrò grande riluttanza nel suo sguardo.

“Sei preoccupato, no? Se sei preoccupato, puoi richiamarlo subito.”

“Dovresti sapere che il Mondo Esterno è molto più pericoloso.” Disse la Vecchia Scimmia.


“Naturalmente sono preoccupato. Dopotutto è mio figlio. Ma è proprio perché gli voglio bene che non posso tenerlo al mio fianco, altrimenti gli tarperei le ali.” Rispose Chu Xuanyuan.


“È vero. Dopotutto anche tu hai contato solo sulle tue forze e non sei stato aiutato da tuo padre.” Precisò la Vecchia Scimia.


“Naturalmente. Se avesse qualcuno su cui contare, inevitabilmente non si impegnerebbe con tutte le sue forze. Anche se avesse un talento ancora più grande, non lo dimostrerebbe.”

“Si può destare il proprio potenziale solo quando non hai modo di ritirarti e non hai nessuno su cui contare. Lo sto facendo per il suo bene.” Disse Chu Xuanyuan.


“Non preoccuparti. Il potenziale di Feng’er è già ottimo. Dopotutto non tutti possono raggiungere l’ottavo gradino.”

“Inoltre la sua personalità è stata temprata negli anni. Dovrebbe cavarsela bene nel Mondo Esterno.” Disse la Vecchia Scimmia.

“Chi ha detto che era l’ottavo gradino?” Rispose all’improvviso Chu Xuanyuan con un sorriso.


“Cosa intendi dire?” Le pupille di Vecchia Scimmia si rimpicciolirono, aveva capito che c’era qualcosa che non andava.


Zi Ling divenne confusa, era diventata perplessa sentendo questa conversazione.

“Ho ideato personalmente quella scala dei fulmini celesti. Non hai notato che c’erano delle differenze rispetto a quella del clan Celeste Chu quando te l’ho fatta preparare?” Chiese con un lieve sorriso Chu Xuanyuan.

“Come potevo capire che trucchi hai usato? Presto, dimmi, cos’hai fatto esattamente?”

“Non volevo che Chu Feng diventasse troppo presuntuoso, così ho deciso di dare un colpo alla sua sicurezza. Questo lo renderà più cauto nel Mondo Esterno.”


“La pressione di quella scala era molto più intensa degli ordinari nove gradini dei fulmini celesti. L’ottavo gradino in realtà era il nono.” Disse Chu Xuanyuan.


“Allora ha davvero raggiunto il nono gradino?”


“Naturalmente. Non solo, ci è rimasto con fermezza.” Disse Chu Xuanyuan.

“Allora il nono gradino della tua scala a cosa corrisponde?” Chiese la Vecchia Scimmia.


“Il nono gradino naturalmente corrisponderebbe al decimo.”


“Ah? In tal caso Chu Feng ha potuto mettere piede sul decimo gradino che tu non hai mai potuto toccare?” La Vecchia Scimmia rivelò un’espressione piena di stupore.


“Ahah, questo significa che il talento di Chu Feng non è inferiore al tuo e a quello di tuo padre, anzi.” La Vecchia Scimmia era davvero entusiasta. Dopotutto era un evento importante.


“Strettamente parlando, è così. Anche se si tratta solo di determinazione, è qualcosa che le persone ordinarie non possono eguagliare.”


“Feng’er ci ha davvero superato.” Chu Xuanyuan mostrò un’espressione orgogliosa.

