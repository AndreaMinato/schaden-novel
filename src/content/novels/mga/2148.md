---
title: Capitolo 2148 - Banchetto di Partenza
pubDate: 2024-08-20T02:13:16.594Z
tags:
    - mga
---




“Padre, indipendentemente dal mio livello di coltivazione, rimarrò sempre tuo figlio.” Disse Chu Feng.

“Giusto. Sei mio figlio, sarai sempre mio figlio.” Chu Yuan annuì ripetutamente. Era davvero orgoglioso di lui.

“Fratellone, si sono appena svegliati, dovrebbero riposarsi bene. Riportali alla Scuola del Drago Azzurro prima.” Disse Chu Feng.


“Molto bene, torneremo subito indietro.” Rispose Chu Guyu.


“Padre, mi sono dimenticato di menzionartelo. Il fratellone al momento è il direttore della scuola del Drago Azzurro.”


“Davvero? Guyu si è unito alla Scuola del Drago Azzurro ed è diventato il direttore?” Chiese stupito Chu Yuan.

“Sì, esatto.” Chu Feng annuì.

“Grandioso, è grandioso. Mi rendete davvero orgoglioso.” Disse contento Chu Yuan.


Mentre Chu Yuan aveva capito che era stato ucciso, era ancora molto confuso e non riusciva ad avere molta lucidità.


Nel corso degli anni, aveva avuto l’impressione di aver fatto un lungo sogno.


Così non sapeva nulla di cos’era accaduto e naturalmente sarebbe stato molto contento di sentire buone notizie dopo essere resuscitato.


Chu Feng, tutti gli altri membri della famiglia e i molti ospiti della regione del Mare Orientale e della Terra Sacra delle Arti Marziali si diressero verso la scuola del Drago Azzurro.


Per festeggiare la resurrezione della famiglia Chu e per dare il benvenuto ai molti ospiti, organizzarono un grande banchetto.


Inoltre Chu Feng mandò degli inviti al Sect della Distruzione dei Demoni della Notte, ai membri della dinastia reale Jiang e a molte altre grandi organizzazioni.


Per lui questo forse sarebbe stato l’ultimo banchetto prima di entrare nel Mondo Esterno. Così voleva rivedere le persone che lo avevano aiutato in passato.


Alla fine, tutti gli ospiti della regione del Mare Orientale e del continente delle Nove Province si presentarono e il banchetto iniziò ufficialmente.


Sia Anziani che discepoli, sia figure importanti che nuovi apprendisti, erano tutti pieni di entusiasmo e contentezza.


La scuola del Drago Azzurro in particolare era piena d’orgoglio per aver invitato così tanti esperti leggendari, Chu Feng era perfino riuscito a fare risorgere la sua famiglia. Era semplicemente onnipotente.


Aspetto più importante, gli ospiti venuti per Chu Feng diedero grandi doni ad ogni membro della scuola del Drago Azzurro.


Naturalmente questo li riempì di felicità, dopotutto erano tesori che non avrebbero mai potuto ottenere con le loro capacità.

Durante il banchetto Chu Feng descrisse in generale cos’era successo nel corso degli anni a Chu Yuan, ma furono sopratutto Xian Miaomiao e gli altri a riferirglielo.


Quando la gente delle Nove Province scoprì cos’era riuscito a fare, provarono ancora più ammirazione per Chu Feng.


La giovane generazione che un tempo era cresciuta insieme a Chu Feng si era resa conto che la distanza tra di loro stava aumentando sempre di più.


Mentre loro stavano iniziando ad essere indipendenti, Chu Feng aveva già ottenuto una grande gloria.


All’improvviso Chu Yuan chiese scioccato: “Partirai per il Mondo Esterno Feng’er?” Il suo sguardo era pieno di riluttanza.


Aveva appena saputo che Chu Feng era diventato il signore di questo mondo, nessuno era più capace di competere con lui.


Visto che portava una pesante responsabilità, il giovane si stava preparando per partire per il cosiddetto Mondo Esterno, nel vasto cielo stellato.

“Sì padre. Tuttavia un giorno tornerò a ritrovarvi.”


“Feng’er, so che non potrò fermarti, ti dirò solo una cosa. Stai attento, mi raccomando. Non c’è nulla di più importante della tua vita.” Disse Chu Yuan con grande riluttanza.


“È sufficiente, Feng’er ha un enorme talento. In quanto suo padre, dovresti sostenerlo.”


“Avanti Chu Feng, tuo nonno farà un brindisi. Spero che potrai riuscire a compiere grandi imprese anche nel Mondo Esterno.” Chu Yuanba alzò la sua coppa di vino.


Allora Chu Yuanba non aveva nutrito molte speranze in Chu Feng, aveva iniziato a riporre fiducia in lui solo dopo che il giovane aveva ottenuto onore per la famiglia.


E ora, dopo aver saputo dei vari meriti di Chu Feng, era già diventato l’orgoglio della sua famiglia.


Era molto contento di aver permesso a Chu Yuan di adottare Chu Feng.


“Se qualcuno deve fare un brindisi, dovrei essere io ad offrirlo al nonno.” Anche se Chu Yuanba non lo aveva trattato bene in passato, Chu Feng non provava risentimento, né poteva rimproverare gli altri. Biasimava solo le sue lacune, dopo aver finito di bere, disse: “Nonno, mi sono sbagliato allora. Siete morti tutti a causa mia.”

“Feng’er, cosa stai dicendo? Lasciati il passato alle spalle. Non siamo tutti vivi ora?” Disse con indifferenza Chu Yuanba con un sorriso.


“Esatto. Chu Feng, nessuno ti biasima per cos’è successo allora. Dopotutto non era colpa tua. La colpa era di quei malvagi.” Anche gli altri espressero le loro opinioni.


In risposta Chu Feng prese una grossa caraffa di vino e scorse con gli occhi la folla.


La sua famiglia: Chu Yue, Chu Yuan, Chu Guyu e gli altri…


I suoi maestri: Zhuge Liuyun e Qiu Canfeng.


I suoi senior del continente delle Nove Province: il Fondatore Drago Azzurro, Li Changqing, il fratello re mostruoso scimmia e gli altri…


Chi proveniva dalla regione del Mare Orientale: Huangfu Haoyue, Qiushui Fuyan, Lady Piaomiao e gli altri…


Baili Xuankong, Dugu Xingfeng e gli altri dalla Terra Sacra delle Arti Marziali.


Insieme ai senior di varie organizzazioni: la scuola del Drago Azzurro, la Dinastia reale Jiang, il Picco Nebbioso, il Sect della Distruzione dei Demoni della Notte, la montagna del Legno Turchese, i re delle mostruose bestie draconiche, l’Alleanza degli Sciamani, il regno degli elfi e gli altri…


Quando Chu Feng vide quei volti familiari, ripensò di nuovo al passato e sorrise.


Disse: “Siete tutti miei benefattori, in effetti molti tra di voi mi hanno salvato la vita.”


“Sono qui solo grazie a tutti voi. Nemmeno migliaia di parole potrebbero esprimere la mia gratitudine, offrirò un brindisi per tutti voi qui.” Chu Feng svuotò l’intera brocca di vino.


In risposta, tutti i senior lo imitarono. Non rimpiangevano affatto di averlo aiutato in passato.


Chu Feng poi prese un’altra caraffa. Guardò Wang Qiang, Jiang Wushang, Zhang Tianyi, Xian Miaomiao, Bai Ruochen, Sima Ying, Tantai Xue e molti altri membri della giovane generazione. “Questo brindisi è per i miei buoni fratelli e sorelle. È per le prove e tribolazioni che abbiamo affrontato insieme negli anni.”

“Cin cin!” Xian Miaomiao e gli altri brindarono con lui.


La folla bevve fino all’alba.


Il banchetto continuò per dieci giorni.

Chu Feng sapeva che sarebbe stata l’ultima volta che avrebbe accompagnato questi amici e parenti, così apprezzò ancora di più questo momento.


Tuttavia, anche se la folla era riluttante, il banchetto non poteva continuare per sempre.


Chu Feng si diresse verso il Picco Nebbioso dopo che finirono i festeggiamenti.


Si stava preparando a partire e molti lo seguirono per dargli addio.


Praticamente tutte le persone capaci di seguirlo lo avevano accompagnato.


Non tutti però potevano entrare nella Strada degli Immortali, era un percorso molto pericoloso.


Alla fine pochi riuscirono a dargli personalmente addio.


“Miaomiao, tieni. Dopo che entrerai nel Mondo Esterno, se non desideri rimanere nel palco dei Cento Raffinamenti, potrai usarlo per sfuggire alle costrizioni del palco.” Chu Feng passò la chiave spirituale a Xian Miaomiao.


“Mn.” Xian Miaomiao accettò la chiave con un sorriso raggiante.


“Dopo che raggiungerai il Mondo Esterno, usalo per contattarmi.” Chu Feng le passò anche un uccello dal bagliore dorato.

“Va bene.” Xian Miaomiao annuì di nuovo, poi disse: “Devi stare attento, non morire. Voglio trovare un volto amico quando arriverò nel Mondo Esterno.”


“Certo.” Chu Feng annuì con un sorriso.

“Ehi, b-basta cin-cincischiare. Partiamo o-o no?” Risuonò una voce. Era Wang Qiang.


Al momento era già sulle Scale Celesti sopra le nuvole. Le Scale Celesti erano state attivate e Wang Qiang stava salendo.

“Senior, ora partirò.” Chu Feng porse i suoi rispetti alla folla.

“Buon viaggio, fai attenzione.” Anche il gruppo lo salutò.


Chu Feng sorrise di nuovo, poi volò verso le Scale Celesti. Presto raggiunse Wang Qiang.

“L-lo vedi? Se a-andiamo oltre, que-queste Scale Celesti ci ma-manderanno nel Mo-Mondo Esterno.”


“A-allora partiremo de-definitivamente. S-sei pronto?” Wang Qiang indicò la cima delle Scale Celesti. Le increspature di energia lì sembravano diverse.


Chu Feng diede un’occhiata giù con riluttanza. Tuttavia alla fine si voltò e disse: “Andiamo.”


“Woosh!!!”


I due iniziarono ad ascendere.


“Buzz!!!”


Quando i due uomini entrarono in quella regione, ondate di potere iniziarono a piovere su di loro dalle Scale Celesti.


“Woosh!”


Chu Feng e Wang Qiang furono trasportati velocemente dalla luce e scomparirono.


Quando le Scale Celesti si disattivarono, tutti i presenti capirono che… Chu Feng era già entrato nel Mondo Esterno.

