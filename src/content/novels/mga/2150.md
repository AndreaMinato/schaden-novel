---
title: Capitolo 2150 - Lord del Padiglione
pubDate: 2024-08-20T04:13:16.594Z
tags:
    - mga
---




“Co-cosa sta succedendo?” Chiese perplesso Wang Qiang.

“Ehi, mocciosi, state cercando di morire? Dovete prostrarvi di fronte alla gente del padiglione Luyang. Se non volete inginocchiarvi, dovete nascondervi immediatamente.”


Gridò un uomo di mezz’età con le basette non molto lontano.


Anche se sembrava relativamente giovane, in realtà aveva almeno duecento anni. Non apparteneva più da un pezzo alla giovane generazione.


“C-cosa? D-dobbiamo i-inginocchiarci solo perché sta-stanno passando? S-sono così a-arroganti?”


“Mi r-rifiuto. Non m-mi inginocchierò. Vedremo co-cosa mi possono fare.” Wang Qiang decise subito di opporsi. Si mise le mani sui fianchi e drizzò la testa. Sembrava senza paura.


“Che diavolo! Rospo a torso nudo, sei stanco di vivere?” L’uomo di mezz’età si preoccupò vedendo che Wang Qiang si rifiutava di nascondersi.


“Ehi?! C-chi stai chiamando ro-rospo?” Wang Qiang iniziò ad avvicinarsi all’uomo con fare scontento.


Chu Feng cominciò a scuotere la testa con un sorriso. Aveva capito che Wang Qiang non voleva picchiare quell’uomo, dopotutto lo aveva avvertito per gentilezza.


Wang Qiang lo stava solo usando come scusa per ritirarsi, anche lui voleva nascondersi.


Per quanto riguardava Chu Feng, visto che nemmeno lui era familiare con il cosiddetto padiglione Luyang, naturalmente non avrebbe corso rischi. Dopotutto erano appena arrivati.


Così Chu Feng seguì Wang Qiang e arrivò nel luogo dove si stava nascondendo quel signore.

“Che vuoi? Hai intenzione di attaccarmi dopo che sono stato così gentile da avvertirti? Fatti sotto! Anche se non mi piace maltrattare i deboli o i giovani, io, Liu, non vizierò un maledetto spudorato come te.”


Quel signore non fu intimidito da Wang Qiang, si mise le mani sui fianchi, drizzò la testa ed emanò l’aura di un Semi Martial Emperor di terzo livello.

Chu Feng quasi non riuscì a contenersi, sia lui che Wang Qiang avevano già percepito la coltivazione di quest’uomo.


Da come la mostrava, era chiaro che fosse molto fiducioso della sua forza, se non altro non li considerava una minaccia.


“Signore, non fr-fraintendere. Non ho intenzione di c-combattere, s-sono venuto qui solo per d-discutere.”

“D-dimmi, non ci sono o-ostilità tra di noi, pe-perché mi a-attaccheresti dopo a-avermi appena incontrato?” Disse Wang Qiang con amarezza.

“Cosa? Perché non posso dire la verità?” Anche il vecchio era scontento. All’improvviso però cambiò espressione, abbassò il tono della sua voce e disse: “Pensiamoci dopo, moccioso.”


L’uomo alzò gli occhi verso il cielo e si nascose ancora più lontano.


Anche Chu Feng e Wang Qiang spostarono gli sguardi verso l’alto.


Non solo i rintocchi della campana stavano diventando sempre più forti, ma erano spuntate delle truppe dall’aspetto maestoso.


Il gruppo era coperto da nuvole viola, non si vedeva nulla a parte gli stendardi del padiglione Luyang che svolazzavano nell’aria. Si potevano sentire solo i loro passi.

Chu Feng però riuscì a vedere tutto usando gli Occhi Celesti.


Bestie mostruose ed esseri umani stavano viaggiando attraverso le nuvole viola. Indossavano tutti la stessa divisa.


Nella Terra Sacra delle Arti Marziali, era raro che le bestie mostruose e gli esseri umani appartenessero alla stessa fazione.


I membri di questo gruppo erano tutti potenti esperti, Martial Emperor, e ce n’erano più di ottomila.


Era davvero uno spiegamento di forze terrificante. La qualità delle loro coltivazioni non era bassa, molti erano perfino al picco del loro stadio, ad un passo dal diventare Semi Martial Ancestor.


Inoltre tutte le carrozze da guerra erano condotte da Semi Martial Ancestor. Tra di esse, la più appariscente sembrava un castello mobile. Chu Feng poteva vedere quanto era splendida e maestosa usando gli Occhi Celesti.


La carrozza adornata ed era accompagnata da diverse decine di giovani splendide vestite con abiti succinti.


I loro livelli di coltivazione erano vari, ma in generale non molto potenti.


Inoltre c’era un aspetto in comune, erano tutte molto giovani. Perfino la più grande non doveva avere più di trent’anni, le più giovani erano solo adolescenti.


Servivano il tè o mostravano la loro grazia, circondando un solo giovane vestito in modo sgargiante. Il suo aspetto era molto distinto ed elegante. Anche se Chu Feng non poteva vedere il suo livello, aveva la sensazione che fosse più vecchio di quello che sembrava, doveva essere vissuto sicuramente per centinaia di anni.


Chu Feng provò disgusto vedendolo servito da così tante giovani, sarebbe stato accettabile se fossero state solo delle serve, ma era evidente che le considerasse solo dei giocattoli.

“Quello è…?” Lo sguardo di Chu Feng brillò.


Fu scioccato nello scoprire che il copricapo dell’uomo doveva essere un tesoro e su di esso c’era un carattere.


Il carattere “Chu”!!!


Chu Feng rivelò un’espressione sbalordita e la folla inginocchiata cominciò a gridare all’unisono.

“Porgiamo i nostri rispetti al Lord del Padiglione!!!”


“Porgiamo i nostri rispetti al Lord del Padiglione!!!”


“Porgiamo i nostri rispetti al Lord del Padiglione!!!”


…..


La gente del padiglione Luyang se ne andò rapidamente.


In poco tempo, si erano già allontanati. Mentre il rintocco della campana diventava sempre più lontano, la gente si rialzò.


“Non sono stato scelto di nuovo. Di questo passo, non mi inginocchierò più.”


Alcuni sospirarono e si lamentarono. La maggior parte di loro però reagì come se non fosse successo nulla e continuarono le loro attività.


Non provavano la minima umiliazione nell’essersi prostrati di fronte alla gente del padiglione Luyang. Sembrava fosse solo naturale.

“Ehi, s-signore, c-cosa sta succedendo qui?” Chiese Wang Qiang.


“Siete appena arrivati, vero?” Il signore si stava accigliando come se avesse visto un mostro mentre osservava Chu Feng e Wang Qiang.

“S-sì.” Wang Qiang annuì. Il suo atteggiamento era cambiato molto velocemente.


Non c’era da meravigliarsi che fosse stato sconfitto durante il duello nell’antico villaggio del sigillo nonostante fosse estremamente potente. In quel momento, Chu Feng si chiese se Wang Qiang fosse un masochista.

