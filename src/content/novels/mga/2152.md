---
title: Capitolo 2152 - Sdegnare senza rendersi conto di chi si ha davanti
pubDate: 2024-08-08T00:36:02.299Z
tags:
    - mga
---


“Fermi!” Tuttavia subito dopo diverse decine di guardie bloccarono Chu Feng, Wang Qiang e Liu Yue.

Il Martial Emperor era davanti al gruppo. Il suo sguardo era molto feroce e ostile.

“Liu Yue, pensi di poter mettere piede in un posto del genere? Smamma!” A quanto pareva non stavano prendendo di mira Chu Feng, ma Liu Yue.

“È il modo in cui un ristorante così grande intrattiene i suoi clienti?” Chiese freddamente Chu Feng accigliandosi.

“Naturalmente saremmo cortesi mentre intratteniamo i clienti. Tuttavia non c’è bisogno che mostriamo educazione di fronte a piccoli banditi come voi che vogliono solo causare guai.” Le guardie non considerarono nemmeno Chu Feng e Wang Qiang visto che erano arrivati insieme a Liu Yue.

All’improvviso il capo delle guardie gridò: “Toglietevi dai piedi subito. Se non lo fate, non biasimateci se saremo scortesi!”

“Chu Feng, andiamo.” Liu Yue si spaventò ancora di più. Cercò di trascinare via Chu Feng e Wang Qiang.

Tuttavia rimase sorpreso nello scoprire che i due giovani erano fermi come montagne, non riuscì a spostarli minimamente.

“Vedremo come continuerete ad essere scortesi.” Disse freddamente Chu Feng.

“Siete proprio degli ingrati, volete essere malmenati.” In risposta il capo delle guardie sbuffò freddamente ed emanò un’aura opprimente.

“Huuu!!!”

L’aura opprimente da Martial Emperor di secondo livello si espanse attorno. Immediatamente risuonò un sibilo di vento violento. Lo spazio attorno cominciò a distorcersi come lo scatto di una tigre feroce che scendeva da una montagna.

La guardia sorrise.

Naturalmente questa forza opprimente non era il limite del suo potere, ma era convinto che fosse più che sufficiente a scaraventare via Chu Feng, Wang Qiang e Liu Yue, lasciandoli pieni di lividi e di ferite.

Pensava che avrebbe inflitto anche ferite interne da cui non si sarebbero potuti riprendere nemmeno per otto anni, chissà forse le loro prospettive future sarebbero state rovinate.

Tuttavia la guardia non credeva di essere stata eccessiva. Da come la vedeva, erano le conseguenze dell’averlo provocato. Chu Feng e gli altri se l’erano cercata.

“...”

Tuttavia dopo che l’aura opprimente si era dispersa, le guardie presenti rivelarono espressioni sbalordite. Questo valeva in particolare per la guardia di livello Martial Emperor; era così scioccata da essere rimasta a bocca aperta. Sembrava che avesse appena mangiato delle feci di maiale.

Questo perché Chu Feng e Wang Qiang non erano stati influenzati minimamente dall’aura opprimente. Perfino Liu Yue, un mero Semi Martial Emperor, era rimasto completamente illeso.

“Hai finito?” Chiese Chu Feng.

“Ah?” L’espressione della guardia cambiò. Era confuso.

“Allora è il mio turno.” Un lampo freddo brillò negli occhi di Chu Feng e la sua aura da Semi Martial Ancestor divampò.

“Boom!”

Il mondo iniziò a tremare. Le guardie presenti furono spazzate via come foglie cadute. Caddero contro le mura del ristorante.

Il potente impatto fece tremare violentemente l’edificio. Le guardie vomitarono boccate di sangue, erano gravemente ferite.

“C-c-c-cosa…” Lin Yue era sbigottito. Non si sarebbe mai aspettato che un giovane ordinario come Chu Feng sarebbe stato così formidabile.

Dopotutto sapeva molto bene che il capo delle guardie era un vero Martial Emperor.

E Chu Feng era riuscito a scaraventarlo via con la sua aura opprimente.

“Che audacia!!!” Un vecchio canuto uscì dal ristorante dei Passeri Rossi dei Cento Piani. Indossava un abito splendido e i suoi occhi erano dorati. Era un Martial Emperor di settimo livello.

“M-me**a, dobbiamo scappare.” Liu Yue si girò e cercò di scappare.

Sapeva quanto era potente quel vecchio. Era il maestro della città, il padrone del ristorante.

Ovviamente si sarebbe vendicato visto che Chu Feng aveva ferito un suo sottoposto.

Anche se l’aura di Chu Feng lo aveva sbalordito, la coltivazione di Liu Yue era troppo bassa e non poteva capire a che livello fosse davvero.

Così pensava che Chu Feng non potesse essere più forte del maestro della città. Se non fossero fuggiti ora, sarebbero stati spacciati.

“Sciocchi insolenti, davvero spudorati!”

Il maestro della città all’improvviso si girò e rimproverò con rabbia le guardie a terra.

Non solo li rimproverò, ma li schiaffeggiò con tale forza da gonfiare le loro facce.

“Presto, scusatevi immediatamente con i tre clienti!” Gridò il maestro della città.

“Cari clienti, per favore risparmiateci, risparmiateci.” Le guardie non osarono esitare. Si rialzarono strisciando e, mentre grugnivano di dolore, si inginocchiarono di fronte a Chu Feng, a Wang Qiang e a Liu Yue. Iniziarono ad implorare perdono piangendo.

Era davvero una scena miserabile.

Tuttavia Chu Feng e Wang Qiang ignorarono le guardie, come se non le vedessero nemmeno.

Sapevano molto bene che cani come loro che minacciavano gli altri approfittandosi della forza del loro padrone erano indegni della loro attenzione.

“Branco di cani che guardate con disprezzo gli altri, continuate ad inginocchiarvi!” Gridò di nuovo il maestro della città. Poi sorrise, si rivolse verso Chu Feng e disse: “Cari clienti, entrate pure. Mi assumo la responsabilità del loro atteggiamento sconsiderato. Oggi offrirò io il pasto. Mangiate pure quanto desiderate.”

Liu Yue era sbigottito. Pensò: <em>’Cosa diavolo sta succedendo? Questo maestro della città feroce ha sempre protetto i suoi uomini. Se qualcuno osasse attaccare i suoi sottoposti, lo spellerebbe vivo.’</em>

<em>‘Sicuramente Chu Feng l’ha fatto arrabbiare, ma perché non reagisce? Invece li saluta con un sorriso?’</em>

“Meglio così.” Chu Feng entrò nel ristorante impassibile.

Anche se Liu Yue era confuso del perché il maestro della città si stesse comportando in modo così servile, Chu Feng lo aveva capito bene.

Il proprietario del ristorante aveva percepito cos’era successo dal momento in cui le guardie li avevano bloccati.

Tuttavia non se n’era preoccupato. Era evidente che avesse sottovalutato Chu Feng, Wang Qiang e Liu Yue, e che avesse permesso alle sue guardie di cacciarli via.

E naturalmente adesso era rimasto spaventato dalla forza di Chu Feng.

Anche se il Maestro della Città era un Martial Emperor, sapeva molto bene quanto era inferiore ad un Semi Martial Ancestor di primo livello. Non poteva permettersi di offenderlo.

Così il Maestro della Città fece personalmente strada al gruppetto. Li portò nella stanza più lussuosa del ristorante.

“Cari clienti, cosa desiderate mangiare? Tutto il cibo che serviamo è fatto con ingredienti della migliore qualità. Poi Sciamani dal Mantello Reale creano pillole che i nostri cuochi di massimo livello usano per preparare il cibo.”

“Il nostro cibo non è solo delizioso, ha anche un ottimo profumo e può rafforzare il fisico e ripristinare il potere marziale.” Annunciò il Maestro della Città.

“A-avete dei ravioli al vapore?” Chiese Wang Qiang.

“Naturalmente. Sono una specialità del nostro ristorante. Abbiamo ogni tipo di raviolo al vapore.” Disse con orgoglio il Maestro della Città.

“B-bene, portamene va-valanghe.” Disse Wang Qiang.

“...” Il Maestro della Città si accigliò. Disse: “Mi dispiace, abbiamo ogni tipo di raviolo al vapore, ma non alla valanga.”

“Pfff…” Chu Feng sputazzò il tè che stava bevendo perché era scoppiato a ridere. Per pura coincidenza e per via del loro posizionamento sfortunato, gli spruzzi del tè finirono direttamente in faccia a Wang Qiang.

<em>Nota traduzione: nella versione originale, il modo in cui Wang Qiang ha detto una valanga aveva un doppio senso che significava cacca.</em>


