---
title: Capitolo 2159 - Fantasma Malvagio
pubDate: 2024-08-20T13:13:16.595Z
tags:
    - mga
---




“È così che ripaghi il tuo benefattore? Se avessi saputo cos’avevi intenzione di fare, avrei lasciato che le bestie feroci ti mangiassero viva.” Disse scontento Chu Feng.


Dato che la famiglia Tang Ying possedeva l’acqua della sorgente Doma Demoni, avrebbe dovuto dargliene un po’ per ripagarlo. Eppure aveva posto una condizione, era davvero eccessiva


“Ah, non si arrabbi, non sto chiedendo molto. Deve solo proteggermi per dieci anni.” Disse Tang Ying.


“Non pensarci nemmeno.” Disse Chu Feng.

“Allora cinque anni.”


“Un anno.”

“Sei mesi.”


“Un mese. Un mese dovrebbe andare bene, no?”


“Stiamo parlando dell’acqua della sorgente Doma Demoni, è estremamente preziosa. Se non mi aiuta in qualche modo, non avrei una giustificazione da dare a mio padre.” Disse con un’espressione in difficoltà Tang Ying.


“Va bene. Ma ti potrò proteggere solo per un mese, e non un giorno di più.”


“Inoltre devi portarmi dell’acqua di sorgente subito. Ne ho urgentemente bisogno.” Chu Feng decise di fare un compromesso per salvare Wang Qiang.


“Ahah, ottimo, davvero ottimo.”

“Ma aspetti un momento. Possiamo partire al ritorno di mio fratello.” Disse Tang Ying.


“Per quanto tempo devo aspettare? Non ho molto tempo da perdere.”


“Abbiamo già mandato un segnale di richiesta d’aiuto quando le bestie feroci ci davano la caccia prima. Credo che arriveranno presto.” Disse Tang Ying.

“In tal caso, aspetterò per un po’.” Chu Feng si sedette a gambe incrociate e chiuse gli occhi.


Aveva intenzione di meditare e vedere se avrebbe potuto avanzare di livello.


Anche se era già un Semi Martial Ancestor, sapeva che non era un risultato notevole nel mondo Esterno.


“Prendete questa medicina, vi aiuterà a curare le ferite.” Proprio in quel momento Chu Feng notò che Tang Ying si stava occupando delle ferite delle guardie.


Non erano tagli superficiali e, dal punto di vista di Chu Feng, le pillole medicinali di Tang Ying erano di discreta qualità, ma non avrebbero potuto guarirli velocemente.


“Woosh!!!”


Chu Feng stese un dito e fece un gesto. Tracciò un cerchio distante sul suolo, lo indicò e disse: “Entrate in quel cerchio.”


“Eh… signore, c-cos’ha intenzione di fare?” Le guardie sussultarono.


Anche se Chu Feng poteva essere considerato un loro alleato, non potevano ancora accettarlo facilmente. Così erano ancora guardinghi.


“Su, fate come vi ha ordinato. Dai dai, non perdete tempo.” Esortò Tang Ying.


Queste persone non osarono opporsi a lei. Una per una, entrarono nel cerchio che Chu feng aveva tracciato sul terreno.

“Cos’ha intenzione di fare esattamente?” Chiese con curiosità Tang Ying.


Chu Feng la ignorò e invece guardò direttamente il gruppo.


“Woosh, woosh, woosh!!!”


Chu Feng iniziò a muovere le mani rapidamente. Raggi di sconfinato potere Spirit iniziarono a volare verso il cerchio, creando una formazione Spirit.


“Potere Spirit di uno Sciamano dal Marchio del Drago?”


I presenti rimasero sbalorditi, ma Chu Feng continuò ad ignorarli e continuò a preparare la formazione. Era un cerchio curativo.


Presto le persone mutilate guarirono e il loro dolore scomparì completamente.


“Fatto.” Chu Feng ondeggiò le maniche e la formazione Spirit svanì come fumo.


Il gruppo dentro il cerchio adesso era tornato in salute ed energico. Avevano ancora più vigore rispetto a prima.

“Molte grazie.” La gente iniziò a porgere i suoi rispetti con espressioni un po’ imbarazzate.


Dopotutto prima avevano mostrato diffidenza nei confronti di Chu Feng.


“Wow, Chu Feng, è incredibile. Non solo è potente, ma è anche uno Sciamano dal Mantello reale del Marchio del Drago. È semplicemente il mio idolo. Ho davvero raccolto un tesoro con una guardia del corpo così potente!” Gridò con entusiasmo Tang Ying.


“Puoi fare silenzio?” Chu Feng le lanciò un’occhiataccia, poi aggiunse: “Al massimo un’ora. Se tuo fratello non torna entro un’ora, devi portarmi dalla tua famiglia Tang.”


“Va bene, va bene, nessun problema.” Disse con un sorriso raggiante Tang Ying. L’impressione che aveva di Chu Feng era diventata ancora più favorevole, anzi c’era perfino una traccia di adorazione nel suo sguardo.

“Woosh, woosh, woosh, woosh!”


Non molto tempo dopo, più di cento persone scesero giù dal cielo.


Erano tutte persone che Chu Feng aveva visto prima, erano i membri della famiglia Tang che Chu Feng aveva incontrato diversi giorni fa. Praticamente tutti i Semi Martial Ancestor erano nel gruppo, c’erano anche i due vecchi al sesto livello del Semi Martial Ancestor.


“Sorellina, mi hai davvero spaventato a morte. Quando ho visto il tuo segnale, ho pensato che ti fosse successo qualcosa.”

“Eh? Perché mancano così tante persone? Dove sono andate?” L’uomo robusto dai capelli neri era evidentemente il terzo fratello menzionato da Tang Ying. Iniziò subito a riempirla di domande dopo che si era avvicinato.


All’improvviso posò gli occhi su Chu Feng ed emanò un intento omicida sconfinato.


Indicò Chu Feng e gridò: “Così eri tu!”

“Uccidetelo!!!”


Non appena fu dato l’ordine, gli esperti al Semi Martial Ancestor sfoderarono le loro armi e si prepararono ad attaccare Chu Feng.

Tang Ying disse frettolosamente: “Fratellone, cosa stai facendo?! È stato lui a salvarmi!”


“Cosa?!” L’uomo robusto e gli altri mostrarono espressioni sorprese.


“Ci ha salvati davvero fratellone. Inoltre è diventato la mia guardia del corpo.”


“Sorellina, di cosa stai parlando? Perché non riesco a capire cosa stai dicendo?” L’uomo robusto rivelò un’espressione confusa.


Poi Tang Ying cominciò a spiegare tutto quello che era accaduto.


Tuttavia l’atteggiamento dell’uomo robusto nei confronti di Chu Feng non cambiò, c’era ancora ostilità nel suo sguardo. Disse a sua sorella: “La nostra famiglia Tang al momento è alle prese con un problema, come potremmo fare entrare un estraneo nel nostro quartier generale?”

“Non stiamo radunando un esercito? Anche quei due sono stati invitati dalla nostra famiglia Tang, no?” Tang Ying indicò i due vecchi al sesto livello del Semi Martial Ancestor.


“Assurdità! Come puoi paragonarlo a questi due signori?” Era evidente dalle sue parole che l’uomo robusto sottovalutasse Chu Feng.


“Umpf.” Anche i due vecchi sbuffarono lievemente, come se fossero d’accordo.


Tuttavia Chu Feng non ci badò, si alzò e disse: “Ehi, Tang Ying, dato che tuo fratello è arrivato, ora possiamo andare, vero?”


“Andare? Dove?” Disse l’uomo robusto con un tono scontento.

“Ho già promesso a Chu Feng che saremmo partiti immediatamente per la famiglia Tang dopo il tuo arrivo.” Spiegò Tang Ying.


“Non possiamo, dobbiamo ancora catturare la Bestia Fantasma. Non possiamo tornare a mani vuote.” Disse l’uomo robusto.


“Perché state cercando di catturare la Bestia Fantasma?” Chiese Chu Feng.


“È una questione che non ti riguarda.” Rispose freddamente l’uomo robusto.


“Come puoi rivolgerti a Chu Feng in questo modo? È la persona che mi ha salvato.” Tang Ying gli lanciò un’occhiataccia, poi disse a Chu Feng: “Abbiamo intenzione di catturarla.”


“Lo so. Vi sto chiedendo perché.” Disse Chu Feng.


“Per curare mio padre. È gravemente ferito e solo la polvere delle ossa della Bestia Fantasma può curarlo.”


“Quindi finché verrà catturata, potremo tornare immediatamente nella tua famiglia Tang?” Chiese Chu Feng.


“Esatto.” Tang Ying annuì.

“Dimmi le caratteristiche di quella Bestia Fantasma.”


In risposta, Tang Ying cominciò a riferire ciò che sapeva.


Chu Feng rivelò un’espressione contenta, in realtà si era già immaginato che la cosiddetta Bestia Fantasma di cui stavano parlando fosse la creatura che aveva appena ucciso.

“Allora è semplice, possiamo partire ora.” Chu Feng posò la mano sul suo Sacchetto Cosmo.


“Ehi, da come lo dici sembra che la Bestia Fantasma sia facile da catturare? Non ti sto sottovalutando, ma al tuo livello, la Bestia Fantasma potrebbe annegarti con uno sputo.” L’uomo robusto lo derise.


Anche i due vecchi al sesto livello del Semi Martial Ancestor sbuffarono con sdegno e lanciarono occhiate sprezzanti verso Chu Feng.


“Oh?” Chu Feng si sedette a terra e disse: “Che ci provi pure.”


“Cos’hai detto? Ripetilo?” L’uomo robusto pensava che Chu Feng lo stesse provocando e si infuriò.


Tuttavia Chu Feng lo ignorò completamente e lanciò qualcosa dal suo Sacchetto Cosmo. Mentre la luce brillava dal Sacchetto Cosmo, risuonò un tonfo e qualcosa cadde a terra.


Tutti i presenti, incluso l’uomo robusto e i due vecchi, rivelarono espressioni sbalordite e rimasero ammutoliti.

