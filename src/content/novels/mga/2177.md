---
title: Capitolo 2177 - La Povera Tang Ying
pubDate: 2024-08-09T01:36:02.309Z
tags:
    - mga
---

“Non rivolgerti a me con Lord, basta Chu Feng.” Disse con un lieve sorriso il giovane.

“Lord Chu Feng, è-è tornato con i rinforzi? È venuto ad eliminare la nostra famiglia Tang?” Chiese la serva.

“Se parli del gruppo di persone nella famiglia Tang, no, non li ucciderò. Non uccido chi è più debole.” Chu Feng scosse la testa. Erano rimasti solo individui impotenti, non voleva eliminarli.

“Lord Chu Feng, è proprio un brav’uomo. I-in tal caso, può salvare la nostra signorina?” Pregò la serva.

“La tua signorina? Stai parlando di Tang Ying?”

“Sì, della nostra signorina Tang Ying.”

“Cos’è successo? Dimmelo, presto.”

La serva non gli nascose nulla e iniziò ad informarlo su cos’era accaduto.

“Tang Haichuan, sei davvero audace. Per preservare la tua famiglia Tang, non perdoni nemmeno tua figlia.” Lo sguardo di Chu Feng si riempì di furia.

Anche se Yuan Zhen si era infuriato per il fatto che le famiglie Tao e Cao si fossero lasciate sfuggire Chu Feng, aveva mantenuto la sua promessa e aveva fatto riappacificare i due clan.
Allo stesso tempo, aveva ordinato alla famiglia Cao di compensare la famiglia Tang, spingendoli a consegnare molti territori.

La famiglia Tang aveva subìto molte perdite, ma alla fine aveva tratto molti più benefici da questo conflitto.

L’Anziano Yuan Zhen però aveva fatto una richiesta, voleva che Tang Ying si sposasse con il figlio più giovane del capofamiglia Cao.

Di fronte a questa decisione, il capo della famiglia Tang aveva scelto di preservare i suoi interessi senza la minima esitazione e aveva venduto sua figlia ai suoi nemici.

La cerimonia dell’alleanza tra i due clan si sarebbe svolta tra diversi giorni e sarebbe stato anche il momento in cui Tang Ying sarebbe stata data in sposa alla famiglia Cao.

“Lord Chu Feng, il motivo per cui l’Anziano Yuan Zhen detesta la nostra signorina è proprio perché ha cercato di difenderla quel giorno.”

“Ora è completamente isolata, è stata tradita da chi le era più vicino.”

“Solo lei può salvarla, Lord Chu Feng. La prego, salvi la nostra signorina.”

“Se venisse data in sposa alla famiglia Cao, morirebbe. Hanno sicuramente intenzione di torturarla.”

“Dopotutto, ha ucciso Cao Yuxuan e tutti i membri della famiglia Cao sanno del rapporto straordinario che c’è tra voi. Sfogheranno il loro odio sulla nostra signorina.” La serva cadde in ginocchio di fronte a Chu Feng. Le sue guance erano già coperte di lacrime.

“Sei davvero leale. Non preoccuparti, la salverò.”

“Ma non menzionare di avermi visto a nessuno. Fingi che non sia mai apparso, altrimenti ti farebbero del male.”

La serva alzò la testa con l’intenzione di ringraziarlo, ma, con sua sorpresa, scoprì che Chu Feng era già sparito. Inoltre c’era un Sacchetto Cosmo dove c’era prima il giovane.

La serva mostrò un’espressione stordita, questo perché dentro c’erano ricchezze e tesori nel Sacchetto Cosmo che non sarebbe riuscita ad ottenere nemmeno se avesse lavorato per tutto il resto della sua vita.

…..

Chu Feng viaggiò rapidamente. Era riuscito ad arrivare dalla famiglia Cao prima che si svolgesse la cerimonia d’alleanza.

La famiglia Cao aveva invitato molti ospiti per questo matrimonio. Non solo si erano presentate organizzazioni vicine, ma anche qualche rappresentante del padiglione Luyang. Naturalmente c’era anche l’Anziano Yuan Zhen.

Domani si sarebbe svolta la cerimonia d’alleanza. Sarebbe stato anche il giorno in cui Tang Ying si sarebbe sposata.

Chu Feng aveva intenzione di salvarla in anticipo. Non poteva permettere che si sposasse con il figlio più giovane della famiglia Cao.

Tuttavia, con sua sorpresa, la famiglia Tang aveva già consegnato Tang Ying al clan Cao, l’avevano proprio venduta.

Dopo una serie di ricerche, Chu Feng finalmente l’aveva trovata. Non solo non aveva ricevuto il trattamento di una futura sposa, ma era stata anche imprigionata in una segreta.

Le segrete erano strettamente sorvegliate, sarebbe stato impossibile per una persona ordinaria accedervi. Tuttavia non pose nessun problema per Chu Feng.

Non uccise nessuno per evitare inutili allarmi, usò invece una tecnica speciale per fare perdere i sensi alla gente nelle prigioni. Solo allora entrò.

Prima di raggiungere la cella in cui era stata imprigionata Tang Ying, Chu Feng poté già vederla.

Al momento era legata da corde di formazione Spirit, figuriamoci muoversi, non poteva nemmeno parlare.

Anche se non stava piangendo, i suoi occhi arrossati erano già gonfi. Doveva aver pianto a lungo prima.

Il suo sguardo era avvilito, sembrava non volesse più continuare a vivere.

Da come la vedeva Chu Feng, se non fosse stata legata, probabilmente si sarebbe già suicidata.

Dopotutto era stata tradita dai suoi cari, dalla sua famiglia.

Chu Feng non provò solo dolore, ma anche rabbia.

Questo perché di fronte a Tang Ying c’era una donna vestita in modo appariscente e sensuale. Anche se poteva sembrare giovane, Chu Feng capì con una sola occhiata che doveva avere almeno mille anni.

“Perché non stai parlando? Maledetta pu***na, dimmi perché hai deciso di infrangere la promessa di matrimonio, perché ti sei rifiutata di sposare mio figlio? È per via di quel ChuF eng?”

“Parla! Oh, me n’ero quasi dimenticata, non puoi parlare. La tua famiglia ti ha anche negato la possibilità di parlare.”

“Ma non li biasimo, dopotutto sei così spudorata.”

“Eheh, tanto vale che te lo dica. La morte di Cao Yuxuan per mano di Chu Feng è stata anche a causa tua. La madre di Cao Yuxuan non ti risparmierà. Prima o poi morirai.”

“Ma non c’è bisogno che ti sistemi lei, sarò io ad eliminarti. La tua decisione di rompere la promessa di matrimonio è stata un insulto per mio figlio.”

“Non credere di poter diventare la nuora della nostra famiglia Cao perché ti permettiamo di sposare mio figlio.”

“Dopo la cerimonia di domani, morirai. Ma non ti farò morire facilmente, ti farò desiderare di non essere mai nata.”

“Ho già radunato cento mendicanti e cento delle bestie mostruose più brutte. Permetterò loro di stuprarti una dopo l’altra.”

“Vuoi rimanere casta? Vuoi sdegnare mio figlio? Ti farò soffrire prima di ucciderti!!!” Disse con ferocia quella donna indicandola.

Chu Feng immaginò che fosse la madre del figlio più giovane della famiglia Cao.

Tang Ying naturalmente si era infuriata dopo degli insulti del genere, ma poteva solo guardare in cagnesco questa donna.

“Pu***na, come osi guardarmi così?!” La donna si infuriò e alzò una mano per schiaffeggiare Tang Ying.



