---
title: Capitolo 218 - Persona Pericolosa
pubDate: 2024-05-31T16:13:16.362Z
tags:
    - mga
---
                
CAPITOLO SPONSORIZZATO</strong> ringraziamo Roberto
da editare
45 Capitoli in coda 0/3€ Donazione
-Schadenfreude


La scena di fronte ai suoi occhi era davvero crudele.


Ancora più crudele del massacro della città Viola Dorato perché le condizioni dei cadaveri erano terrificanti. Erano inguardabili.


La città Viola Dorato era piena di cadaveri, mentre il villaggio delle Cinque Tigri era praticamente un inferno. Non c'era un solo corpo intatto, solo scheletri incompleti e fiumi di sangue.


Perfino l'esercito della città dell'Uccello Vermiglio che aveva affrontato diverse battaglie si inquietò di fronte a questa scena. Anche l'espressione di Su Hen cambiò velocemente. Alcune guardie tremavano, altre vomitarono e altre ancora svennero per la paura. Era evidente che fossero estremamente terrorizzate perché, nonostante avessero perso i sensi, avevano la schiuma alla bocca e si stavano contorcendo violentemente.


"Li hanno messi a tacere? Che tipo di persona potrebbe essere così crudele?!"


"Sembra che Chu Feng abbia incontrato grossi guai, la piccola Rou e la piccola Mei dovrebbero stare lontane da lui."


Su Hen si accigliò. Non sapeva che questa era opera di Chu Feng, credeva che fosse stato il responsabile del massacro della città Viola Dorato.


Guardando quella scena orribile, poteva immaginare quanto fosse pericolosa la persona che aveva complottato contro di lui, Chu Feng aveva irritato una persona del genere. Naturalmente non avrebbe voluto esserne coinvolto.


Nella città della Tartaruga Nera c'erano rigide misure di sicurezza e tutte le guardie pattugliavano le vie.
Molti esperti che si erano isolati per coltivare erano usciti. Questo perché era apparsa una persona estremamente pericolosa.


Nessuno conosceva il suo vero aspetto perché tutti quelli che l'avevano vista erano stati uccisi e tutte le persone assassinate appartenevano alla famiglia Gong.


Che genere di posizione aveva questa famiglia? Erano i governatori della città della Tartaruga Nera! Le persone assassinate erano tutti personaggi di grande importanza. Chiaramente qualcuno stava provocando la famiglia Gong.


I loro esperti venivano assassinati e la dignità del clan era stata messa in pericolo nel loro stesso territorio. Naturalmente la famiglia Gong non poteva tollerarlo, così inviò un grande gruppo di persone cercando di catturare il colpevole.


"Ahh!"


"Dannazione! Chi sei e come osi attaccare ripetutamente la mia famiglia Gong?"


Tra le tombe spoglie al di fuori della città della Tartaruga Nera, un uomo di mezz'età dai vestiti sontuosi giaceva a terra. Sanguinava dalla bocca e aveva un'espressione spaventata.
Attorno a lui c'erano quasi cento guardie morte.


Era un membro della famiglia Gong e aveva una coltivazione al terzo livello del Profound realm.
Era stato inviato per cercare il colpevole dei recenti assassini.


Quel giorno aveva finalmente incontrato il responsabile, ma non si sarebbe mai immaginato che sarebbe stato così potente. Così forte che anche lui era stato completamente impotente di fronte a lui.


"Dimmi dov'è Gong Luyun!" Chu Feng indossava un abito di lino e, in questi giorni, aveva indugiato nelle vicinanze della città della Tartaruga Nera uccidendo un esperto della famiglia Gong dopo l'altro. Il suo obiettivo non era vendicarsi, ma di indagare sulla posizione di Gong Luyun.


Prima o poi avrebbe sterminato la sua famiglia, ma non era impaziente. In quel momento la persona che voleva uccidere di più era Gong Luyun, l'uomo responsabile del massacro nella città Viola Dorato. Se non l'avesse fatto sarebbe stato estremamente difficile per lui calmare l'odio nel suo cuore.


"Quindi sei venuto per Gong Luyun. Uccidimi pure. Non ti dirò dov'è andato Luyun anche a costo di morire." Quell'uomo fu inflessibile.


Chu Feng si aspettava già una reazione del genere perché non era la prima volta che aveva sentito una risposta del genere. Tutti quelli che aveva assassinato avevano rifiutato di rispondere a questa domanda.


Si doveva riconoscere che la famiglia Gong fosse piuttosto coraggiosa ed era una caratteristica piuttosto rara. Tuttavia, quando persone del genere diventavano dei nemici, era davvero seccante e, dopo un po' di giorni, Chu Feng scoprì un problema.


Non c'era da meravigliarsi di come la famiglia Gong fosse apprezzata dalla Tenuta del Principe Qilin. Le sue fondamenta erano le più forti tra le città di primo livello. Si poteva dire che superassero di molto quella dell'Uccello Vermiglio.


Era così potente che Chu Feng al momento poteva solo rimanere nei margini della città, era molto difficile per lui superare le mura. Sentiva che lì ci sarebbero state delle persone che nemmeno lui avrebbe potuto affrontare.


"Se vuoi morire, posso esaudire il tuo desiderio. Ma prima ti torturerò."


"Hai visto i corpi della famiglia Gong, vero? Ti farò soffrire ancora più di loro." Ci fu un bagliore nella manica di Chu Feng e apparì un pugnale affilato.


*gulp*


Dopo aver visto l'arma, il guerriero della famiglia Gong non poté non deglutire. Ricordava i cadaveri, erano davvero in condizioni orribili. Solo guardandoli, si tremava anche se non era freddo. Si poteva immaginare quanto fossero stati tormentati prima di morire.


Gli occhi del membro della famiglia Gong tremolarono e disse:"Se me lo dici potrai risparmiarmi la vita?"


"Posso farlo." Promise senza esitare Chu Feng.


"Davvero?" Il membro della famiglia Gong era un po' sospettoso.


"Ho sempre detto la verità." Anche se il volto di Chu Feng era nascosto, si poteva vedere la sincerità del suo sguardo.


"Luyun è stato invitato nella Gola dei Cento Suoni a partecipare alla Caccia degli Eroi che si svolge ogni anno nella Provincia Azzurra. I discepoli di molte scuole sono andati a partecipare." Disse a bassa voce il membro della famiglia Gong.


Chu Feng ne aveva già sentito parlare. Era un evento importante a cui solo i migliori discepoli di varie scuole potevano partecipare. Chu Feng rimase sorpreso dal fatto che Gong Luyun fosse stato invitato perché di solito venivano invitati allievi di scuole di primo livello. Quasi nessun discepolo di un'accademia di secondo livello riceveva un invito.


"Quanti giorni mancano alla Caccia degli Eroi?" Chiese subito Chu Feng.


"Mancano tre giorni. La Gola dei Cento Suoni è molto lontana da qui e, dopo che la caccia comincerà, le scuole sigilleranno l'entrata. Non entrerai in tempo." Ricordò il membro della famiglia Gong.


"Non c'è bisogno di preoccuparsi."


Chu Feng sogghignò e attaccò. L'espressione dell'uomo cambiò istantaneamente e si coprì velocemente il collo, ma non poteva fermare il flusso di sangue. Disse con furia:"Tu... tu... hai rinnegato la parola!"


"Se dovessi biasimare qualcosa, potresti biasimare la tua stupidità." Lo sguardo di Chu Feng divenne ancora più sinistro e una forza di attrazione emerse dal suo corpo per poi precipitarsi sul corpo del membro della famiglia Gong.


"Ahhhhh!!!" L'uomo iniziò a gridare pieno di dolore perché sentiva che l'essenza più importante del suo corpo stava venendo assorbita da un potere terrificante.


Energia Primaria. La sua Energia Primaria stava venendo assorbita da Ovetto. Se una persona ancora viva ne fosse stata privata, avrebbe sentito un dolore estremo, ancora più intenso di quando si veniva prosciugati dal proprio sangue.


Dopo aver ucciso l'uomo, Chu Feng prese tutti i Sacchetti Cosmo delle persone attorno, ma dopo averli controllati arricciò le labbra dicendo:"Un gruppo di poveri bastardi!"



