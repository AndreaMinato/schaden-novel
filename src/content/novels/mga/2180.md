---
title: Capitolo 2180 - Oltraggio
pubDate: 2024-08-21T10:13:16.598Z
tags:
    - mga
---


“Ehi, cos’ha la famiglia Cao? È una bella occasione per il signorino Cao Yu, perché ha le mani e i piedi legati?” Proprio in quel momento risuonò una voce da un posto lontano.


Naturalmente era stato Chu Feng a parlare, ma nessuno se n’era accorto visto che si era travestito.


“Cosa sta succedendo? La famiglia Cao ha davvero legato Cao Yu? Perché lo hanno fatto?!”


La folla ne fu sorpresa, ma osservandolo con più attenzione, notarono che le mani di Cao Yu erano coperte dal suo abito da cerimonia speciale ed erano completamente immobili. Sembrava davvero legato.


La gente si rese conto del perché Cao Yu non aveva assalito le due serve che lo stavano accompagnando anche se era stato quasi accecato dalla lussuria.


“Ahah, il mio figlio più giovane si è distratto durante un allenamento e si è ferito alle mani. Per questo non muove le braccia.” Spiegò il capo della famiglia Cao.


“Così anche il signorino Cao Yu conosce tecniche marziali. È la prima volta che ne sento parlare, ahahah!!!” Chu Feng rise con derisione, lo fece così fragorosamente che risuonò per tutto il palco.


Gli altri avevano paura di dire la verità, ma Chu Feng no.


Molti dei presenti quasi scoppiarono a ridere. Questo perché sapevano che era stata la sua famiglia ad instillare energia nel suo corpo usando metodi speciali, il giovane non sapeva nemmeno come coltivare.


Così era un’assurdità dichiarare che Cao Yu si era ferito alle mani durante un allenamento.


Inoltre la gente trovò ancora più ridicolo pensando a come il capofamiglia aveva mentito per nascondere il fatto che suo figlio fosse troppo perverso.


Tuttavia nessuno osò ridere per evitare di mancare di rispetto al clan.


“Ahaah, sai proprio come scherzare amico. Tutti sanno come coltivare, figuriamoci mio figlio.” Disse con un sorriso il capo della famiglia Cao. Anche se aveva parlato con cortesia, stava guardando Chu Feng con una traccia di intento omicida.


Stava usando il suo intento omicida per minacciare Chu Feng, insieme ad altre trasmissioni della voce che ora stavano risuonando nelle orecchie del giovane.


Erano i messaggi dei membri della famiglia Cao. Alcuni stavano chiedendo chi fosse, altri lo stavano intimando di rimanere in silenzio. In breve, lo stavano tutti minacciando.


Chu Feng lo aveva previsto e naturalmente non aveva paura di loro, perché tanto non aveva nemmeno intenzione di risparmiarli.


Anche i membri del Padiglione Luyang provarono sdegno nei confronti di Chu Feng.


Dopotutto la famiglia Cao era sottoposta al padiglione, la mancanza di rispetto del giovane ovviamente influenzava anche loro.


Chu Feng però non ci badò perché voleva annientare anche i membri del padiglione Luyang oggi.


“Accompagnate la moglie fuori, non interrompete questa occasione di festeggiare.” Disse l’Anziano Yuan Zhen cercando di alleviare l’imbarazzo.


“Sì.” La gente della famiglia Cao capì le sue intenzioni e, senza esitare, fecero salire sul palco la protagonista della cerimonia, “Tang Ying”.


La testa di “Tang Ying” era coperta da un velo molto speciale capace di bloccare ogni sorta di sguardo o percezione esterna, così nessuno poteva vedere il suo aspetto.


In realtà, anche se il velo fosse stato rimosso, nessuno avrebbe scoperto che non era Tang Ying. Dopotutto la formazione di Chu Feng era ancora lì, solo lui poteva scioglierla.


Così, in quel momento, la persona che si stava inginocchiando al cielo e alla terra con Cao Yu, chi lo stava sposando, non era Tang Ying, ma sua madre.


“Un primo inchino verso il cielo e il terra!!!”


“Un secondo inchino ai genitori!!!”


“Marito e moglie, inchinatevi l’uno di fronte all’altro.


Quando il responsabile del matrimonio diede l’ultimo ordine, Cao Yu si inchinò solo grazie all’aiuto delle serve.


Un aspetto degno di essere menzionato era che perfino Tang Ying era stata sorretta da una serva durante la cerimonia.


Questo naturalmente perché temevano che Tang Ying si sarebbe rifiutata di ubbidire. Tuttavia nessuno si sarebbe aspettato che in realtà fosse la madre di Cao Yu e non la vera sposa.


“Woosh!!!”


Chu Feng fece un cenno e all’improvviso soffiò del vento sul palco.


“Woosh, woosh, woosh!!!”


In risposta, il capo della famiglia Cao seduto sul palco fece un cenno e scatenò la sua aura al settimo livello del Semi Martial Ancestor. Aveva intenzione di usare la sua forza per calmare la raffica.


“Huu!!!”


Tuttavia il vento accelerò all’improvviso e raggiunse la sposa sul palco, che soffiò via il velo rosso.


Quando il velo si alzò, la folla mostrò espressioni scioccate, in particolare i membri della famiglia Cao. Rimasero pietrificati sul posto e presto… impallidirono.


“Quella… non sembra che sia la signorina della famiglia Tang, no?”


Tang Ying poteva essere considerata una celebrità nella regione attorno. Così molti potevano riconoscerla…


All’improvviso risuonò un grido tra la gente: “N-n-non è la sesta signora?”


“Cosa? Non è la madre di Cao Yu la sesta signora?”


Anche se non molti avevano incontrato la sesta signora in passato, molti sapevano che era la madre di Cao Yu.

“Cielo! È davvero la sesta signora! Questo significa che Cao Yu si è appena sposato con sua madre!”


“Cielo! Cosa sta succedendo? Perché il capo della famiglia Cao darebbe in sposa sua moglie a suo figlio?!”


La folla era confusa.


La famiglia Cao era stata umiliata completamente, in particolare il loro capo, da blu era diventato viola, e poi da viola a verde. Stava quasi impazzendo.


“Tang Haichuan, cosa significa questo?!” Guardò il capo della famiglia Tang con rabbia. Pensava che fosse opera sua.

“Perché mi stai gridando contro?! Non vi ho già consegnato mia figlia? Perché lo state chiedendo a me ora?” Il capo della famiglia Tang non si prese nessuna responsabilità.


“Ehi ehi, che succede? Hai già mandato tua figlia da loro prima che il matrimonio iniziasse? Cosa significa questo? Così mi confondi.” La voce di Chu Feng risuonò di nuovo forte e chiara.


“Insolente! Sei stato tu a sollevare la raffica di prima! Chi sei esattamente?! Come osi causare problemi alla mia famiglia Cao?!” Il capo del clan Cao indicò Chu Feng e gridò con rabbia.


Tutti i presenti rivolsero gli occhi verso Chu Feng.


Fin dall’inizio, il giovane aveva creato problemi per loro. Adesso tutta la folla voleva sapere chi era esattamente questo giovane oltraggioso.





