---
title: Capitolo 2185 - Tesoro
pubDate: 2025-01-30T10:30:24.078Z
tags:
  - mga
---

Capitolo regolare,
0 capitoli in coda, 0/1 sponsorizzazioni 1 euro a capitolo,
-Schadenfreude

Le espressioni dei presenti cambiarono.

“Lord Anziano, quel Chu Feng è davvero così potente?” Chiese l’uomo biondo con fare sbalordito.

“Non ci sono dubbi quel ragazzino continuerà a maturare. Otterrà enormi risultati in futuro.” Disse l’Anziano Liu Chengkun.

Il resto del gruppo rivelò stupore, raramente l’Anziano Liu Chengkun lodava qualcuno in questo modo.

“Lord Anziano, non lo sta sopravvalutando? Perché non vedo nulla di eccezionale in lui?” Disse con un’espressione contrita Zhao Xiao.

L’Anziano Liu Chengkun sorrise lievemente, poi rispose: “Anche senza contare il livello di coltivazione, sei di gran lunga inferiore a quel Chu Feng in termini di temperamento.” Dopo aver detto questo, l’Anziano Liu Chengkun fece un cenno, entrò nel vuoto e se ne andò.

Le espressioni della folla divennero fiacche, avevano capito tutti che il loro signore si era arrabbiato.

“Zhao Xiao, anche se non siamo riusciti ad uccidere personalmente Yuan Zhen e gli altri per via di Chu Feng, rimane il fatto che sono morti. Così si può dire che abbiamo finito la nostra missione.”

“Ti darò un mese di pausa. Vai a riposarti.” Disse l’uomo dai capelli biondi a Zhao Xiao.

Anche lui entrò nel vuoto e, in seguito pure gli altri.

Ormai da solo, Zhao Xiao rivelò un’espressione infuriata. Volse lo sguardo verso la direzione in cui Chu Feng era partito e iniziò a stringere i denti con fare omicida.

…..

Famiglia Cao. In quel momento era arrivato un grande gruppo di persone.

Non c’erano solo gli esperti del padiglione Luyang, ma anche il capo del padiglione, Chu Luyang.

Chu Luyang indossava un’armatura dorata con un mantello nero. Sembrava avere un atteggiamento tirannico ed emanava un’aura straordinaria.

Tuttavia Chu Luyang stava mostrando un’espressione davvero scontenta.

I fulmini illuminavano il cielo cupo pieno di nuvole nere. Era uno spettacolo spaventoso simile ad un’apocalisse. Era tutto a causa dell’umore di Chu Luyang.

Chu Luyang a quanto pareva stava passando per quest’area per caso oggi. Si era ricordato che Yuan Zhen era qui e aveva deciso di fargli visita e dimostrare la sua potenza alle famiglie Tang, Gao e agli altri presenti.

Sfortunatamente era arrivato troppo tardi, subito dopo che Chu Feng aveva finito il suo massacro.

Chu Feng se n’era andato non molto tempo fa ed era per questo che Chu Luyang era infuriato.

Bisognava sapere che Yuan Zhen era riuscito a diventare il suo aiutante fidato nonostante il suo livello di coltivazione debole perché i due avevano un rapporto particolare.

Era una persona importante per Chu Luyang, altrimenti sarebbe stato impossibile per il vecchio ricoprire una posizione così importante nel padiglione.

Eppure Yuan Zhen era stato ucciso da Chu Feng. Come poteva Chu Luyang accettare un affronto del genere?

“Lord maestro del padiglione, il nostro capoclan è morto miserabilmente. Ci aiuti a fare giustizia, la preghiamo.”

I sopravvissuti della famiglia Cao erano tutti inginocchiati attorno a Chu Luyang e si lamentavano costantemente.

All’improvviso Chu Luyang gridò: “State tutti zitti!”

“Ahhhhh!!!”

La gente della famiglia Cao che lo circondava fu scaraventata via. Chi era stato ferito lievemente finì con il vomitare sangue, mentre chi era era stato colpito più pesantemente era morto sul posto.

“Un branco di rifiuti inutili. Come sarebbe morto l’Anziano Yuan Zhen se non fosse stato per voi?”

Chu Luyang fece un cenno e una potenza opprimente avvolse l’ambiente attorno. “Bang, bang.” Iniziarono a riecheggiare esplosioni simili a fuochi d’artificio.

Tutti i membri della famiglia Cao, indipendentemente dall’età o dal genere, erano scoppiati.

Feroce. Chu Luyang era stato davvero spietato. Non dava la minima importanza alla vita umana, non avrebbe mostrato pietà nemmeno con i suoi sottoposti.

Gli esperti del padiglione Luyang però rimasero impassibili.

Avevano già visto fin troppe volte scene del genere, non era un evento straordinario per loro.

“Woosh, woosh, woosh, woosh!!!”

All’improvviso diverse figure volarono da ogni direzione. Atterrarono e poi si inginocchiarono attorno a Chu Luyang.

Erano esperti del padiglione Luyang e il più debole era al sesto livello del Semi Martial Ancestor.

“Lord maestro del padiglione, siamo stati degli incompetenti; non siamo riusciti a trovare tracce di quel Chu Feng.” Disse il vecchio a capo del gruppo tremando di paura.

“Spazzatura!!!!” Chu Luyang si infuriò. Il suo sguardo brillò e scatenò di nuovo la sua potenza opprimente. Gli esperti al Semi Martial Ancestor furono spazzati via come foglie e quando caddero a terra, rimasero tutti gravemente feriti.

“Lord maestro del padiglione, non si possono resuscitare i morti, per favore controlli le sue emozioni e accetti cos’è successo.” Un uomo dalla pelle bianca con i capelli lunghi di colore rosso si fece avanti e cercò di consolarlo.

“Hong Xi, sai perché sono così furioso?” Chu Luyang si rivolse a lui.

“L’Anziano Yuan Zhen era il suo competente sottoposto. Naturalmente è furioso.” Rispose Hong Xi.

“È solo parte delle mie ragioni, è perché tutti in questo mondo sanno di quanto stimo Yuan Zhen. Eppure quel Chu Feng l’ha ucciso comunque. Non mi ha considerato minimamente.”

“Qualcuno ha osato ignorarmi nel mio territorio.” Disse con fare furioso Chu Luyang.

“Quell’uomo merita di morire. Gli farò desiderare di essere morto se riuscirò a catturarlo.” Dichiarò Hong Xi.

“Darò a te il compito di sistemare Chu Feng. Hong Xi, devi trovarlo ad ogni costo.”

“Ricorda, lo voglio vivo. Lo farò inginocchiare di fronte a me. Poi gli strapperò i tendini delle mani e dei piedi per poi distruggere la sua coltivazione. Lo torturerò al punto da fargli desiderare di essere morto.” Si ripromise Chu Luyang, fumante di rabbia.

“Lord maestro del padiglione, non si preoccupi, lo catturerò vivo per lei.” Disse con molta sicurezza l’uomo di nome Hong Xi.

“Non mi hai mai deluso.” Chu Luyang annuì. Conosceva molto bene le capacità di Hong Xi.

“Oh, giusto, elimina anche la famiglia Tang. Dopotutto è anche a causa loro che Yuan Zhen è morto.” Chu Luyang dopodiché iniziò a volare via.

Il resto degli esperti del padiglione lo seguirono. Tra le nuvole nere che si agitavano si potevano scorgere enormi carrozze grosse quanto palazzi.

Chu Luyang se ne andò. Quell’uomo di nome Hong Xi e i suoi sottoposti rimasero nella famiglia Cao. Erano ancora inginocchiati a terra.

Si rialzarono solo dopo che Chu Luyang si era allontanato.

“Mio signore, cosa dovremmo fare?” Un vecchio aspettava degli ordini. Anche se era un Semi Martial Ancestor di ottavo livello, mostrava un grande rispetto nei confronti di Hong Xi.

“Vai dalla famiglia Tang prima, ci saranno sicuramente degli indizi lì.”

“Woosh, woosh, woosh!!!”

Dopo aver detto questo, si sollevò vento sotto i suoi piedi e poi scomparì. I sottoposti lo seguirono e svanirono a loro volta.

…..

Chu Feng non sapeva cos’era successo alla famiglia Cao.

Era tornato nella foresta dei fantasmi della notte oscura; non si era dimenticato di Wang Qiang, era determinato a vendicarlo.

Anche se non sapeva dove fosse la donna demoniaca, Chu Feng pensava che fosse l’opzione migliore attenderla qui.

Sfortunatamente non ottenne nessun risultato anche dopo aver aspettato per diversi giorni.

Anche se si stava lambiccando il cervello per comprendere la via marziale, non riuscì ad avanzare al terzo livello.

Chu Feng era davvero irritato e anche un po’ confuso.

Il cielo si era già rabbuiato. Stava in cima ad un albero nero mentre guardava le stelle.

Chu Feng mostrò un’espressione sempre più preoccupata.

“Ovetto, se fossi qui, forse non sarei così agitato.” Il giovane fece un respiro profondo, gli mancava sempre di più Ovetto.

“Mn?”All’improvviso la sua espressione cambiò, guardò verso il basso e scoprì uno strano movimento.

Non notò nulla, ma riuscì a percepirlo con il suo intuito da Sciamano. Così decise di usare gli Occhi Celesti.

Un fenomeno anomalo si stava formando nella direzione in cui Chu Feng aveva notato quel movimento. Doveva essere un luogo straordinario. Anche se non ci fosse stata una Stranezza Naturale, poteva essere un qualche tipo di tesoro.
