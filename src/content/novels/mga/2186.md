---
title: Capitolo 2186 - Sciamano dal Mantello Immortale
pubDate: 2025-01-31T17:02:31.194Z
tags:
    - mga
---


Capitolo regolare,
0 capitoli in coda, 0/1 sponsorizzazioni 1 euro a capitolo,
-Schadenfreude


“Whoosh!!!”


Chu Feng si spostò rapidamente. Dopo essere disceso, non trovò nessuna anomalia in superficie.


Tuttavia gli Occhi Celesti non lo stavano ingannando, così usò dei metodi speciali per entrare nelle profondità del sottosuolo.


Dopo aver superato strati di terra, scoprì l’ingresso di un tunnel.


Chu Feng passò attraverso l’entrata e scoprì che, nonostante fosse ben nascosto, il tunnel era stato creato in modo rozzo, senza rifinirlo minimamente, come se fosse passata un’enorme talpa.


Anche se non era stato ritoccato, questo posto era sigillato da uno strato di formidabile potere Spirit invisibile. Il solo modo di entrare sarebbe stato passare dall’ingresso che aveva scoperto Chu Feng, era impossibile introdursi qui scavando direttamente.


In breve, questo posto doveva essere stato creato artificialmente. Chu Feng poteva percepire anche un’energia davvero forte e antica.


Chu Feng intuì subito che doveva essere opera di uno Sciamano dal Mantello Immortale anche senza aver visto direttamente il suo potere Spirit.


“È strano.”


All’improvviso Chu Feng cambiò espressione.


Visto che il passaggio era stato creato da qualcuno, ci sarebbero dovuti essere molti meccanismi anti intruso, eppure non aveva incontrato nessun ostacolo.


Chu Feng aveva notato che i meccanismi erano stati tutti distrutti, e solo di recente.


“C’è già qualcuno?”


“Chi potrebbe essere?”


Chu Feng rivelò uno sguardo dubbioso. Anche se gli ostacoli erano stati distrutti, diventò sempre più cauto.


Forse c’era ancora una persona qui.


Tuttavia, Chu Feng non poté resistere alla tentazione di un tesoro, così decise di rischiare e continuare.


Raggiunse la fine del tunnel, non era più un passaggio stretto, ma uno spazio vasto.


C’era una bara al centro e attorno era stato posato ogni sorta di tesoro. Risorse di coltivazioni, tesori utili per gli Sciamani, erano tutti oggetti adatti a Chu Feng.


Attorno alla bara e ai tesori però c’era un’antica formazione estremamente pericolosa.

Dal punto di vista di Chu Feng, sembrava una fortezza inespugnabile. Figuriamoci scioglierla, Chu Feng era convinto che sarebbe stato ucciso nell’istante in cui si fosse avvicinato.


Tuttavia… sorprendentemente c’era una persona davanti alla barriera, era il vecchio monaco che aveva incontrato giorni fa.


Il vecchio monaco stava creando una formazione Spirit per sciogliere la barriera che circondava la bara e i tesori.


“Uno Sciamano dal Mantello Immortale?”


Il potere Spirit di colore oro e rosso sembrava un crepuscolo in miniatura, il vecchio monaco era sicuramente uno Sciamano dal Mantello Immortale!


Solo percependolo, Chu Feng poteva capire che era molto più potente del suo, era un’energia che non aveva mai visto prima. In effetti non c’erano paragoni tra i due livelli.


“Quelle venature, è un marchio del drago. È… davvero uno Sciamano dal Mantello Immortale del Marchio del Drago?”


Esaminandolo più attentamente Chu Feng rimase ancora più scioccato. Marchi del drago riempirono il potere Spirit del colore del tramonto.


Chu Feng iniziò a sentire un’emozione che provava raramente: paura. Dopotutto, quando aveva incontrato il vecchio monaco la prima volta, lo aveva attaccato. Ora si era reso conto di quanto era stato futile.


Finalmente capì il significato delle parole del vecchio monaco. Quel giorno era stato proprio uno sciocco.


“Togliti dai piedi!”


Proprio in quel momento, un intento omicida sconfinato lo investì e cento profili apparirono di fronte a Chu Feng.


Erano… cento spiriti provenienti dal mondo dei demoni, erano molto più formidabili degli spiriti che Chu Feng aveva visto in passato.


Indossavano tutti armature e sembravano davvero feroci. Uno qualunque di loro era abbastanza potente da ucciderlo.


Chu Feng non poteva percepire la coltivazione di questi spiriti, ma poteva immaginare che fossero tutti almeno allo stadio Martial Ancestor. Forse in effetti erano creature ad un livello ancora superiore.


Il potere opprimente e l’intento omicida gli avevano dato la sensazione di aver varcato le porte dell’inferno.


Potevano uccidere Chu Feng con un solo pensiero.


Sembravano più cupi mietitori che ordinari spiriti di fronte a lui.


“Non siate scortesi.” 


Risuonò la voce del vecchio monaco. Non si era girato e stava continuando a preparare la sua formazione. Tuttavia… era evidente che avesse notato l’arrivo di Chu Feng.


“Buzz!!!”


I cento spiriti del mondo dei demoni scomparirono.


Chu Feng intuì che in realtà non dovevano essere svaniti, si dovevano essere solo nascosti.


“Senior, questo…” Il giovane voleva fare delle domande.


“Zitto, parliamo dopo. Sto per riuscire.” Il vecchio monaco ancora non si voltò.


Chu Feng capì le sue intenzioni, così si fece da parte e non disse altro. Invece iniziò ad osservare con attenzione la formazione Spirit del vecchio.


Più la osservava e più provava paura. La formazione Spirit dell’anziano era eccezionale, superava ogni sua comprensione.


Chu Feng non aveva mai visto una tecnica del genere prima d’ora e iniziò ad esaminarla incantato.


Per gli Sciamani, una formazione Spirit potente era come un’opera d’arte.


Non solo potevano affascinarli, ma sarebbero state fonte di ispirazione e comprensione.


Chu Feng provò un’emozione senza precedenti, come se si stesse aprendo una nuova porta nel suo spazio degli spiriti.


Era una porta che poteva connetterlo a potere Spirit di livello immortale. Tuttavia, anche se era apparsa, doveva ancora aprirla.


Era come quando aveva radunato abbastanza Energia Naturale per avanzare al terzo stadio del Semi Martial Ancestor, ma non poteva progredire perché gli mancava un certo livello di comprensione.


Tuttavia Chu Feng era comunque pieno di gioia. Se non altro aveva percepito quella porta, prima… non si era nemmeno accorto della sua presenza.


“Rumble…”


All’improvviso ci fu un’esplosione. Il potere Spirit cominciò ad avvolgere l’ambiente attorno come un magnifico esercito di migliaia di cavalieri.


Il tunnel impenetrabile cominciò a tremare, perfino Chu Feng fu costretto ad arretrare ripetutamente a causa delle ondate violente di potere Spirit.


“C’è riuscito? Ha davvero distrutto l’antica formazione Spirit?”


Anche se era stato respinto via da quella forza, mostrò comunque un’espressione contenta.


Il misterioso vecchio monaco aveva distrutto l’antica formazione Spirit.


