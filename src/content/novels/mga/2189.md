---
title: Capitolo 2189 - Affrontare la Morte
pubDate: 2025-02-13T13:13:43.308Z
tags:
  - mga
---

Capitolo regolare,
-Schadenfreude

Il mittente del messaggio era un membro del Padiglione di Luyang di nome Hong Xi.

Non si sapeva quale tipo di metodo avesse usato, ma quella persona era riuscita a catturare Tang Ying e anche la sua serva di nome A’cai.

Intimava a Chu Feng di presentarsi dalla famiglia Tang entro dieci giorni, se non fosse comparso, avrebbe spellato viva Tang Ying.

Inoltre, visto quanti giorni erano passati, il limite di tempo stava per scadere. Se Chu Feng non si fosse affrettato a raggiungerla, Tang Ying probabilmente sarebbe stata uccisa.

Il Padiglione Luyang doveva essersi preparato stavolta. Sarebbe stato un suicidio per Chu Feng presentarsi lì.

“Com’è potuto accadere? Che sia stata quella serva di nome A’cai a condurli da Tang Ying?”

“Che sciocca! Non le avevo detto di scappare lontano? Perché si è fatta catturare?”

Chu Feng non era sicuro di quale metodo Hong Xi avesse usato per catturare Tang Ying.

Ma aveva il presentimento che non stessero mentendo.

Questo perché c’era ben più di un solo uccellino a diffondere questo messaggio, probabilmente ne avevano mandati moltissimi.

Così avrebbero attirato sicuramente l’attenzione di molte persone, che si sarebbero dirette verso la famiglia Tang per assistere allo spettacolo. Se non avessero catturato Tang Ying, allora quell’Hong Xi si sarebbe coperto di ridicolo e avrebbe danneggiato la reputazione del Padiglione di Luyang.

“Woosh!!!”

Chu Feng iniziò a volare all’improvviso verso la famiglia Tang.

Anche se sapeva che avrebbe fatto una fine disastrosa… e non avesse aveva un legame profondo con Tang Ying…

Nonostante l’avesse già salvata tre volte e fosse stato corretto nei suoi confronti…

E sopratutto aveva provocato il Padiglione di Luyang solo perché l’aveva aiutata…

Per qualche motivo Chu Feng non riuscì a trattenersi.

Così, anche se sapeva che era una trappola, Chu Feng era comunque determinato ad andare lì.

Non riusciva davvero abbandonare Tang Ying, lasciandola morire a causa sua.

Un’energia scorreva nel suo corpo, assillandolo, era la “natura incrollabile di un uomo che vuole difendere la giustizia”!!!

…..

L’ipotesi di Chu Feng era corretta. Tang Ying era stata catturata per davvero. Inoltre, tutto il resto della sua famiglia a parte la serva di nome A’cai era stato massacrato.

Chu Feng aveva indovinato anche il modo in cui Hong Xi l’aveva trovata.

In quel momento sia la serva che Tang Ying erano sospese in cima a un palo di ferro alto mille metri ed erano legate con rampicanti spinosi.

Le spine affilate avevano perforato la carne tenera delle due donne, facendole sanguinare incessantemente e tingendo di rosso i loro vestiti. Erano in pessime condizioni.

“Signorina, l’ho delusa. È tutta colpa mia. Non posso espiare i miei crimini nemmeno con la morte.”

La serva stava piangendo a dirotto; non per via del dolore, ma perché si sentiva responsabile per aver coinvolto Tang Ying.

“A’cai, smettila di piangere. Non è colpa tua. Ho sentito parlare delle capacità di quell’Hong Xi da mio padre e dagli altri. Quasi nessuno è riuscito a resistere alle sue torture, è naturale che tu abbia ceduto.”

“E poi hai solo menzionato il luogo in cui era sepolta mia madre.”

“In realtà è tutta colpa mia. Sono stata io a non ascoltare il consiglio di Chu Feng di andarmene velocemente.” Disse Tang Ying.

“Signorina, non è colpa sua. Dopotutto voleva solo porgere i suoi rispetti a sua madre prima di partire.” Rispose la serva.

“Sì, ma così ho coinvolto Chu Feng ora a causa della mia decisione.”

“Lord Chu Feng verrà davvero?” Chiese la serva. Non ci credeva, ma sperava che lo facesse.

Anche se sapeva che sarebbe stato spacciato se fosse venuto qui, avrebbero comunque avuto più possibilità di sopravvivere se fosse arrivato.
Se non si fosse presentato però la loro sorte sarebbe stata segnata.

"Spero di no." Disse Tang Ying.

“Tanto morirete in ogni caso.” Un uomo apparì dal nulla e si fermò davanti a Tang Ying. Era Hong Xi.

"Uccidimi e basta!!!" Gridò Tang Ying.

"Non avere fretta. Presto ti permetterò di riunirti con la tua famiglia. Solo che... temo che la tua famiglia non ti tratterà bene nemmeno nell’aldilà. Dopotutto li hai traditi. Ahahah!!!" Hong Xi rise freneticamente.

"Maledetto mostro! Morirai miserabilmente! Chu Feng non ti risparmierà! Non te la farà passare liscia!" Tang Ying gridò infuriata.

Sapeva che tutti i membri della sua famiglia Tang rimasti erano stati uccisi da lui. Non aveva risparmiato nemmeno i bambini e aveva eliminato ogni innocente.

"Non penserai davvero che Chu Feng ti verrà a salvare, vero? Credi che rischierà la vita per una nullità come te?" Hong Xi sogghignò.

Tang Ying divenne silenziosa dopo aver sentito quelle parole. Anche se era rimasta impassibile, si sentiva profondamente ferita.

Dopo che la sua famiglia l’aveva tradita, l’unica persona su cui aveva potuto contare era stato Chu Feng.

Ma sarebbe davvero venuto? Si sarebbe sacrificato per lei, una persona che conosceva appena?

Anche se non voleva che Chu Feng venisse, sarebbe stata comunque triste se non si fosse presentato.

"A dire il vero, non ho mai sperato che Chu Feng venisse a salvarti." Rivelò Hong Xi.

"Allora perché l’hai fatto tutto?" Chiese Tang Ying confusa.

"Per rovinare la reputazione di Chu Feng. Farò sapere a tutti che, mentre tu lo consideri un amico, lui si rifiuterà comunque di venire a salvarti." Hong Xi spostò gli occhi all’orizzonte.

C’erano molti profili nel cielo distante. Erano tutte persone che avevano ricevuto il messaggio diffuso da Hong Xi e volevano assistere allo spettacolo.

Dopotutto, Hong Xi aveva usato più di un uccello viaggiatore per diffondere la notizia. Così, praticamente tutti sapevano che il Padiglione di Luyang stava minacciando la vita della signorina della Famiglia Tang per costringere Chu Feng a mostrarsi.

All’inizio, molti non sapevano i motivi di questo rancore, ma via via che la folla si radunava, alcune delle persone più informate cominciarono a raccontare cos’era successo.

A quel punto, praticamente tutti sapevano dei conti in sospeso che c’erano tra Chu Feng e il Padiglione di Luyang.

Anche se erano tutti lì per assistere allo spettacolo, la stragrande maggioranza di loro non credeva che Chu Feng sarebbe davvero venuto solo per Tang Ying.

"Woosh!!!"

Proprio in quel momento, una luce dorata attraversò il cielo ed entrò nella città.

"Boom!!!"

Il bagliore luminoso cominciò rapidamente a cambiare, trasformandosi nella figura di un uomo.

"Chu Feng?"

L’espressione di Tang Ying cambiò.

Tuttavia, non era il corpo reale di Chu Feng. Piuttosto, era un clone creato con una formazione Spirit.

"Non perdete tempo a cercarmi nei dintorni. Sarebbe impossibile per voi riuscire a trovarmi date le vostre capacità di percezione.” Chu Feng avvertì Hong Xi.

Poteva intuire che gli esperti del Padiglione di Luyang stavano cercando di trovarlo, ma non ci sarebbero riusciti.

"E io che pensavo che avresti avuto il coraggio di venire di persona. Invece che hai osato mandare solo un clone. Non penserai davvero di poterci uccidere tutti e salvare Tang Ying con una misera formazione Spirit, vero?" Hong Xi lo derise.

"Hahahaha!!!" Anche gli altri membri del Padiglione di Luyang scoppiarono a ridere fragorosamente.

In effetti molti degli spettatori fecero lo stesso.

Anche se il clone era molto più debole del suo vero corpo, emanava comunque un’aura uguale alla sua.

Così tutti potevano capire che era solo al secondo livello del Semi Martial Ancestor. Sarebbe stato impossibile per lui competere con Hong Xi e gli altri perfino di persona, come avrebbe potuto batterli con un mero clone?

"Liberate Tang Ying e A’cai. Se lo farete, mi mostrerò immediatamente.” Disse Chu Feng.

"Cosa hai detto?" L’espressione di Hong Xi cambiò e così anche quelle della folla.

Nessuno si aspettava che Chu Feng sarebbe davvero venuto a salvare Tang Ying.
