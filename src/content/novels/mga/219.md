---
title: Capitolo 219 - Raduno di Potenti Guerrieri
pubDate: 2024-05-31T17:13:16.362Z
tags:
    - mga
---
                
CAPITOLO SPONSORIZZATO</strong> ringraziamo Roberto
44 Capitoli in coda 0/3€ Donazione
-Schadenfreude


L'Aquila Testabianca stava sfrecciando tra le nuvole. Con la sua velocità non sarebbe stato difficile per loro arrivare alla Gola dei Cento Suoni entro tre giorni.


Chu Feng era seduto sulla creatura ma non stava rimanendo con le mani in mano. Si stava preparando, era intenzionato ad entrare nella Gola dei Cento Suoni.


La Caccia degli Eroi era molto famosa nella Provincia Azzurra e la Gola dei Cento Suoni era un posto molto speciale, una terra sacra piena di medicine. Non solo c'era una grande quantità di ingredienti spirituali e Origin, c'erano anche molte risorse Profound.


Tuttavia di solito la Gola dei Cento Suoni era chiusa. Si sarebbe aperta una volta all'anno per i discepoli più importanti. Sarebbero entrati e avrebbero contato sulle loro capacità per ottenere le risorse.


In breve, la Gola dei Cento Suoni non apparteneva ad alcuna organizzazione, ma all'intera Provincia Azzurra. Quindi qualunque discepolo abbastanza capace sarebbe potuto entrare.


Però bisognava avere una certa forza ed era necessario registrarsi con un nome vero.


Quindi il ragazzo non poteva partecipare alla Caccia degli Eroi con l'identità del Signor Mantello Grigio. Però agli occhi di tutti al momento era solo al secondo livello dell'Origin realm, quindi sarebbe stato piuttosto difficile per lui superare l'esame della Caccia degli Eroi. Quindi Chu Feng doveva aumentare la sua coltivazione.


Negli ultimi giorni aveva derubato molte persone, forse per la gente comune erano tesori, ma per lui non erano niente. I soli oggetti che avevano aiutato la sua coltivazione erano solo le medicine Profound di alta qualità che il capo della Scuola del Vuoto gli aveva dato. Solo quelle avevano avuto qualche effetto su di lui.


*hmm*


Raffinò una sola medicina Profound e l'energia si diffuse per il suo corpo, ma non ebbe alcun effetto sul dantian di Chu Feng, che inghiottì in un sol boccone il potere.


"Questi tipi devono essere nati nell'anno del lupo! Divorate energia spirituale in un boccone, inghiottite potere Origin a volontà e ancora vi sbafate il Potere Profound. Dannazione, che diavolo vi può saziare?"


Chu Feng era piuttosto esasperato. Anche se c'erano solo otto Fulmini Divini nel suo dantian, il loro appetito aumentava sempre di più. Questo gli metteva sempre più pressione.


Solo dopo che Chu Feng raffinò la quinta medicina Profound iniziò a sentire qualche cambiamento nel suo corpo. Dopo che la sua coltivazione aumentò di un solo livello, il ragazzo si esasperò ancora di più.


Quanto erano preziose le medicine Profound? Erano di grande beneficio per persone al Profound realm, eppure lui che era solo al secondo livello dell'Origin realm doveva raffinare cinque di questi tesori per avanzare al terzo livello dell'Origin realm. Era senza parole.


Fortunatamente dopo aver raffinato le altre quindici medicine, Chu Feng sentì di stare avanzando ancora di livello. Così inghiottì tutti i tesori.


Alla fine, dopo aver quasi esaurito le sue riserve, era riuscito di nuovo ad avanzare di grado ed era arrivato al quarto livello dell'Origin realm.


"Quarto livello dell'Origin realm, dovrebbe essere sufficiente a partecipare a quella Caccia degli Eroi, no?"


Dopo un po' di calcoli, pensò che non sarebbe stato un problema per lui combattere contro persone all'ottavo livello dell'Origin realm. Se avesse usato il potere del fulmine dorato e aumentato la sua coltivazione al quinto livello avrebbe potuto affrontare anche quelli al nono livello.


Se Chu Feng avesse usato tutto il suo potere e le sue abilità, avrebbe potuto affrontare una persona al primo livello del Profound realm.


Da ciò che sapeva, senza un invito, bisognava superare una serie di esami per qualificarsi. Comunque era necessaria una coltivazione al primo livello del Profound realm per superarli. Quindi Chu Feng si sentiva sotto pressione.
Dopotutto non voleva dimostrare i suoi metodi troppo presto.


Dopo essersi affrettato per due giorni, Chu Feng arrivò vicino alla Gola dei Cento Suoni. Per evitare di attirare troppa attenzione a causa dell'Aquila Testabianca, atterrò di nascosto in un'area lì vicino e andò verso la Gola dei Cento Suoni.


La Gola dei Cento Suoni era un'area enorme e priva di civiltà. C'erano valli, catene montuose, foreste, fiumi e paludi in essa, era estremamente vasta ma anche molto bella.


Tuttavia si poteva ammirare questo spettacolo solo una volta all'anno per pochi giorni. Naturalmente solo le persone che potevano entrare nella Gola dei Cento Suoni avrebbero potuto vederlo.


"Presto guardate qui! Perfino un bambino è venuto ad godersi l'evento."


"Eh? Guarda i suoi vestiti, non ricordo di aver visto quell'uniforme. Non sarà un discepolo di una scuola di secondo livello, no?"


"Vabbè, che importa? Non ha paura di infangare la sua reputazione, quindi perché dovremmo preoccuparcene noi?"


Non c'era bisogno di nascondere la propria identità, così Chu Feng aveva indossato l'uniforme dei discepoli principali della Scuola del Drago Azzurro. Non poteva evitare di attirare l'attenzione.


Chu Feng era abituato a quel tipo di derisione. In qualsiasi grande occasione in cui avrebbe incontrato qualche discepolo di una scuola di primo livello, sarebbe sempre stato preso in giro. Inoltre era la Caccia degli Eroi dove si radunavano grandi talenti.


Chu Feng seguì i due discepoli della scuola di primo livello che avevano discusso di lui ed entrò nel luogo dove si teneva l'esame. Quando lo videro, i due fissarono Chu Feng con sdegno.


Tuttavia, quando ne uscirono i loro sguardi erano completamente cambiati. NOn mostravano più sdegno ma shock. Uno stupore estremamente difficile da esprimere.


Qual era il motivo di un tale cambiamento? Perché loro due, che erano discepolo di una scuola di primo livello e che avevano una coltivazione all'ottavo livello dell'Origin realm avevano fallito l'esame.


Mentre Chu Feng, un discepolo di una scuola di secondo livello che aveva una coltivazione inferiore, aveva superato la prova senza alcuno sforzo.


Chu Feng arrivò alla conclusione che quell'esame non era così difficile come affermavano le dicerie. Naturalmente trascurò il fatto che era un mostro.


Dopo aver superato l'esame il ragazzo ottenne il diritto di entrare nella Gola dei Cento Suoni. Dopo esservi entrato vide un'enorme e maestosa città.


Era costruita tra le montagne e i fiumi ed era splendida. Chu Feng sondò il territorio con il suo Potere Spirit e ne rimase sorpreso.


C'era una grande quantità di potenti guerrieri radunati in città. La gente al Profound realm era innumerevole e moltissimi erano arrivati al picco di questo stadio.
In effetti si erano radunate molte persone famose della Provincia Azzurra insieme ai talenti delle varie scuole. In quel posto avrebbe dovuto stare attento, non poteva permettersi nemmeno la più piccola disattenzione.



