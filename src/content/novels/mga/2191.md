---
title: Capitolo 2191 - La Comparsa di Chu Feng
pubDate: 2025-02-20T07:45:38.891Z
tags:
  - mga
---

Capitolo regolare,
-Schadenfreude

Le espressioni di molte persone si infiacchirono vedendo che Hong Xi aveva distrutto il clone di Chu Feng.

Sembrava che il giovane non si sarebbe davvero rivelato.

Anche se lo aveva già previsto, la folla era comunque rimasta delusa perché voleva godersi un bello spettacolo.

Allo stesso tempo, sarebbe significato che Chu Feng era un codardo senza spina dorsale.

“L’avete visto tutti. Io, Hong Xi, sono stato diretto e giusto. Ho mantenuto la parola.”

“Chu Feng invece è stato estremamente spregevole e ha infranto la sua promessa.”

“In realtà mi aspettavo che non si sarebbe rivelato, sapevo che era spudorato.”

“Ma ho comunque soddisfatto le sue richieste perché volevo che vedeste la sua vera natura, che c’è un uomo spregevole di nome Chu Feng nel nostro territorio.”

“Dovete stare attenti a questo vile bastardo quando lo incontrate, non fatevi ingannare.” Hong Xi temeva che la gente l’avrebbe preso in giro, così iniziò a cercare delle giustificazioni.

Aspetto più ridicolo, la folla sembrò volerlo lusingare e così molti iniziarono ad annuire come se avesse detto la verità.

In effetti alcuni cominciarono perfino ad applaudire.

“Chi ha detto che mi rimangio la parola e che non oso rivelarmi?”

Proprio in quel momento una figura entrò nella visuale di Hong Xi e degli altri volando.

Tutti sussultarono, era il vero Chu Feng e non un clone.

“Chu Feng?!” Perfino Hong Xi rivelò un’espressione sorpresa, sembrava che non osasse crederci.

“Cosa c’è? Uno dei grandi vice del padiglione Luyang non può capire se è il mio vero corpo o il mio clone?” Chu Feng lo derise.

Non era mai stato il tipo da rischiare tutto senza avere possibilità di successo. Prima di venire qui aveva indagato su Hong Xi.

Non solo quell’uomo era al nono livello del Semi Martial Ancestor, era anche uno dei sei individui più potenti nel padiglione al comando di Chu Luyang.

Si diceva che fosse talmente formidabile da poter battere perfino Martial Ancestor di primo livello.

Non era perché possedesse un potere combattivo sbalorditivo, ma perché era un tipo di bestia mostruosa speciale. Aveva una stirpe particolare che gli permetteva di aumentare la sua coltivazione di un livello.

In altre parole, se avesse attivato questa abilità, sarebbe arrivato al primo livello del Martial Ancestor.

“Ahahah, non me lo sarei mai aspettato. Non sei solo spudorato, ma anche molto astuto. Ti sei presentato qui.”

“Non penserai che ti risparmierò, vero?” Hong Xi si riempì di gioia dopo aver confermato che era il vero corpo di Chu Feng. La delusione svanì dal suo volto e fu rimpiazzata da un certo senso di superiorità.

Da come la vedeva avrebbe vinto una volta che Chu Feng si fosse rivelato. Era sicuro di poterlo uccidere vista la differenza di livello.

Era estremamente contento. Era così soddisfatto che quasi dimenticò di controllarsi.

“Chi ti ha detto che l’amico Chu Feng è venuto da solo?” Risuonò la voce di un vecchio.

Lo spazio accanto a Chu Feng iniziò ad incresparsi come uno specchio d’acqua e presto un vecchio apparì vicino a lui.

“Sei tu?!”

Le espressioni della maggior parte dei presenti cambiarono. Questo perché il vecchio era uno degli Anziani principali della società della Farfalla Rossa, Liu Chengkun.

Inoltre non stava nascondendo la sua aura, era un vero Martial Ancestor.


Molti provarono paura sentendola.

Un vero esperto che aveva padroneggiato il potere Ancestral.

Chu Feng ovviamente non mostrò nessuna traccia di sorpresa perché… prima di comparire, sapeva già che l’Anziano Liu Chengkun l’avrebbe aiutato.

“Non preoccuparti amico Chu Feng. Ho già ordinato ai miei uomini di accogliere Tang Ying e la serva. Sono al sicuro adesso.” Gli disse con un sorriso Liu Chengkun tramite una trasmissione della voce.

“La ringrazio per il suo aiuto, Anziano Liu.” Rispose Chu Feng tramite una trasmissione della voce a sua volta. Il suo tono era pieno di gratitudine.

In realtà il motivo per cui Chu Feng aveva osato rivelarsi era proprio perché aveva scoperto l’Anziano Liu Chengkun dopo essere arrivato qui.

All’inizio Chu Feng aveva solo mandato una trasmissione della voce all’Anziano Liu Chengkun per chiedergli se avesse potuto aiutare Tang Ying una volta che fossero fuggiti.

Allora non sapeva se l’Anziano Chengkun l’avrebbe aiutato. Dopotutto aveva rifiutato il suo invito non molto tempo fa.

Sorprendentemente però non solo aveva accettato di aiutarlo senza la minima esitazione, gli aveva anche suggerito di rivelarsi dopo che Hong Xi avesse liberato Tang Ying.

Gli aveva detto che se fosse scappato avrebbe rovinato la sua reputazione. Inoltre sarebbe stato ridicolizzato da tutti per il resto della sua vita. Anche se fosse riuscito a compiere grandi imprese in futuro, alcuni l’avrebbero usato comunque come pretesto per disonorarlo.

Allora Chu Feng si era reso conto che Liu Chengkun lo avrebbe aiutato.

Comunque, anche senza il suo consiglio, il giovane non avrebbe comunque avuto intenzione di scappare senza lasciare traccia.

Questo perché non c’era in gioco solo la sua reputazione, ma anche quella di suo padre Chu Xuanyuan e di suo nonno Chu Hanxian.

Non poteva permettersi di portare disonore alla sua famiglia.

Così si sarebbe presentato sicuramente. Anche se non avesse potuto sconfiggere Hong Xi, avrebbe provato comunque a lottare. Aveva deciso di riporre ogni sua speranza nella spada del Dio Malvagio.

Tuttavia adesso era più fiducioso visto che aveva il sostegno di Liu Chengkun.

Il vecchio era disposto ad aiutarlo nonostante si fossero incontrati una sola volta e Chu Feng avesse rifiutato la sua offerta.

“Così eri parte della società della Farfalla Rossa? Non c’è da meravigliarsi che fossi così spudorato da opporti al nostro padiglione.”

“È l’opportunità perfetta. Liu Chengkun, devo ancora sistemare un conto in sospeso con te dall’ultima volta.” Disse con ferocia Hong Xi.

“Ti sbagli. L’amico Chu Feng è solo una persona affine a noi, ma non appartiene alla nostra società della Farfalla Rossa.” Spiegò l’Anziano Liu Chengkun per suo conto.

Chu Feng rimase impressionato positivamente dal suo intervento.

Voleva spiegarlo lui all’inizio, ma dato che Liu Chengkun lo aveva aiutato, aveva deciso di non intervenire.

Eppure Liu Chengkun aveva preso l’iniziativa di dichiararlo per lui. Era davvero corretto.

“Basta con le parole superflue. Oggi morirete tutti e due.” Gli occhi di Hong Xi divennero rossi ed emanò un intento omicida soverchiante.

Subito dopo, il viso di Hong Xi cominciò a cambiare. Scaglie cremisi spuntarono dalla sua pelle. Presto il suo abito si strappò mentre il suo corpo auentava di dimensioni.

Anche se aveva ancora un aspetto umano, era coperto da squame rosse. Artigli forti e affilati apparirono sulle sue dita, sembrava un mostro.

Aspetto più importante, la sua aura era aumentata. Era diventato un Martial Ancestor di primo livello.
