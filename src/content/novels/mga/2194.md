---
title: Capitolo 2194 - Pronto ad Ucciderti
pubDate: 2025-02-28T16:32:42.998Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Rumble!!!”


Esplosioni cominciarono a risuonare nel cielo incessantemente.


Le onde schizzavano in ogni direzione come cascate violente.


In quel momento una pioggia torrenziale copriva il cielo, distruggendo le montagne di pietra e la città. In effetti molti coltivatori fuori dal centro abitato furono costretti a ritirarsi lontano. Non osavano avvicinarsi.


Era stato Hong Xi. Il suo corpo si era fuso completamente con la tecnica marziale e si era trasformato in un enorme mostro che svettava nel cielo.


Anche il suo Armamento Ancestrale Incompleto era cambiato, adesso era una creatura demoniaca cremisi che combatteva insieme al suo proprietario.


L’enorme bestia non sembrava possedere un corpo completo, perché la sua forma cambiava costantemente. Tuttavia una sua sola occhiata piena di intento omicida era capace di terrorizzare chiunque.


Inoltre era forte quanto il suo proprietario.


In quel momento, Hong Xi era semplicemente inarrestabile. Stava mettendo in difficoltà l’Anziano Liu Chengkun e lo stava costringendo a ritirarsi continuamente.


L’Anziano Chengkun rivelò un’espressione contrariata, era evidente che non sarebbe resistito ancora a lungo.


“Tabù dell’Imperatore: Esercito dello Spirito Sacro!”


Durante questo momento critico, Liu Chengkun urlò. Aveva usato un’altra Tecnica Marziale Tabù dell’Imperatore.


Una volta rilasciata, un totale di ottomila corpi di luce si scagliarono in avanti, ma non volarono verso Hong Xi, ma puntarono a Chu Feng.


“Heeaahh!!!”


Dopo essersi avvicinati, quei corpi di luce iniziarono a trasformarsi in soldati corazzati alti tre metri armati di lancia.


Tutti quei soldati possedevano un livello di coltivazione pari al nono livello del Semi Martial Ancestor. Una volta apparsi,iniziarono immediatamente ad attaccare e uccidere i membri del Padiglione di Luyang che circondavano Chu Feng.


Questo colse di sorpresa i membri del padiglione, che non poterono difendersi. A parte i Semi Martial Ancestor di nono livello, gli altri furono tutti uccisi dall’Esercito dello Spirito Sacro.


“Chu Feng, presto, scappa!!!”


Proprio in quel momento, una trasmissione della voce entrò nelle orecchie del giovane. Proveniva da Liu Chengkun.


“Vuoi farlo scappare? Temo che non ci riuscirai.”


Hong Xi sogghignò. Aveva già intuito il piano di Liu Chengkun. Così, con un semplice pensiero, il mostro cremisi formato dall’Armamento Ancestrale Incompleto si voltò e iniziò a volare verso Chu Feng.


“Rumble!!!”


Il mostro cremisi si liberò dalle onde impetuose e cominciò a caricare verso Chu Feng. Ovunque passasse, il cielo diventava cremisi. Sembrava un demone assassino che voleva reclamare l’anima di Chu Feng.


“Crash!!!”


Prima ancora che il mostro scarlatto riuscisse ad avvicinarsi a Chu Feng, un’enorme onda anomala lo investì da dietro e lo intrappolò.


Quell’onda anomala proveniva dall’Armamento Ancestrale dell’Anziano Liu Chengkun. Non era arrivato solo un attacco, ma anche la pergamena di Liu Chengkun. Così i due Armamenti Ancestrali iniziarono a scontrarsi l’uno contro l’altro.


In quell’istante, Chu Feng era appena tornato in sé e rimase sorpreso nel vedere la scena davanti a lui.


Dopo che Liu Chengkun aveva lasciato andare il suo Armamento Ancestrale Incompleto, il potere del suo Tabù dell’Imperatore si era enormemente ridotto.  


Quanto a Hong Xi, anche se aveva lasciato andare la sua Arma Ancestrale Incompleta, era ancora feroce come prima. Ormai, era riuscito a ridurre notevolmente la distanza tra loro, e si trovava a meno di cento metri da Liu Chengkun.


“Aaaaaaaahh!!!”


Liu Chengkun gridò. Poi strinse i denti e aumentò la forza delle sue onde, riuscendo a stento a fermare l’attacco in arrivo di Hong Xi. Tuttavia, chiunque avrebbe capito che il vecchio non sarebbe riuscito a resistere ancora per molto.


“Puu!!!”


All’improvviso Liu Chengkun sputò una boccata di sangue che macchiò il suo bavero.


La folla divenne ancora più certa che il vecchio non poteva più resistere.


“Chu Feng, scappa!!!” Gridò all’improvviso Liu Chengkun.


Stavolta non lo stava più dicendo con una trasmissione della voce, ma lo stava urlando. Dopotutto era evidente a tutti che aveva intenzione di sacrificarsi per permettergli di fuggire.


Chu Feng ne fu commosso. Anche se il vecchio era impotente, stava ancora pensando pensando alla sua sicurezza ed era evidente che fosse disposto a sacrificare la vita per lui anche se si erano incontrati solo una volta in passato.


Scosso, Chu Feng disse: “Le ho causato grandi difficoltà, Senior Liu Chengkun.”


“Lasci il resto a me.”


“Cosa?!” La folla presente sussultò e guardò Chu Feng con espressioni confuse.


Cosa stava succedendo?


Liu Chengkun stava rischiando la vita per dargli una possibilità per scappare, eppure Chu Feng sembrava intenzionato a rimanere. Che fosse impazzito?

“Cos’hai detto? Prova a ripeterlo!” Hong Xi, in netto vantaggio, smise di caricare contro Liu Chengkun e rivolse gli occhi verso Chu Feng.


Il suo sguardo era pieno di derisione, sembrava che stesse osservando un completo idiota.


“Ora giungerà il momento della tua morte.” Disse con un sorriso Chu Feng.


“Il momento della mia morte? Nemmeno Liu Chengkun può competere con me. Sei solo un Semi Martial Ancestor di secondo livello, da dove prendi tutta questa sicurezza?”

“Oh, quasi dimenticato. Grazie alla tua Armatura e le tue Ali del Fulmine della stirpe Celeste puoi arrivare al quarto livello e puoi sormontare tre livelli di coltivazione.”


“Così puoi affrontare Semi Martial Ancestor di settimo livello, pensandoci sei proprio sbalorditivo.”


“Ma non dimenticare che sono al nono livello. Inoltre, dopo aver attivato la mia stirpe, sono passato al primo livello del Martial Ancestor.”


“Potrei ucciderti facilmente anche senza usare il potere della mia stirpe. Sei solo una formica per me.” Disse Hong Xi.


“Oh? Allora perché sono ancora vivo?” Chiese con un sorriso Chu Feng.

“Saresti già morto se Liu Chengkun non si fosse intromesso.”

“Ahah…” Chu Feng rise lievemente, poi guardò il vecchio e disse: “Dato che Hong Xi è così sicuro di sé, Senior Liu Chengkun, non lo fermi più per favore. Dovremmo lasciare che Hong Xi riveli la sua potenza. Vorrei proprio vedere come mi ucciderà.”


“Amico Chu Feng, cosa stai…?!” Liu Chengkun era sconvolto. Non capiva quali fossero i suoi piani.

“Senior Liu, so che ha molti conti in sospeso con quell’Hong Xi, ma oggi è il giorno in cui mi vendicherò.”


Chu Feng porse i suoi rispetti a Liu Chengkun: “Prego, Senior Liu.”


Le sue intenzioni erano molto chiare. Voleva che si facesse da parte.

“Questo… va bene allora.” Liu Chengkun mostrò un’espressione impotente, recuperò il suo Armamento Ancestrale Incompleto e si allontanò.


Anche se non comprendeva la richiesta del giovane, aveva notato il suo sguardo sicuro.


Voleva proprio vedere che assi nella manica avesse.


Allo stesso tempo, anche Hong Xi fece ritrarre il suo Armamento Ancestrale Incompleto. Tuttavia, non attaccò immediatamente Chu Feng. Invece lo guardò e disse: “Vecchia scarpa Liu, non essere ansioso. Dopo che mi occuperò di questo piccolo bastardo impudente, sistemerò anche te.”


Le espressioni della folla cambiarono. Da ciò che aveva detto Hong Xi, sembrava che gli ci sarebbe voluto solo un momento per eliminare Chu Feng.


In effetti era vero considerando la differenza di livello tra i due.


“Sei pronto a morire?” Gridò Hong Xi brandendo il suo Armamento Ancestrale Incompleto.


“Eheh…” Chu Feng rise piano. Disse: “Non sono pronto a morire, ma sono pronto ad ucciderti.”

