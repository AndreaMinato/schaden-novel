---
title: Capitolo 2198 - Non voler essere un peso
pubDate: 2025-03-17T08:43:36.356Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Non sapete che Chu Feng è uno Sciamano Asura, vero?” Disse Liu Chengkun con un sorriso.


“Sciamano Asura?!!!” In effetti, Huang Luo, Tang Ying e A’cai sussultarono.


Se fosse stato qualcun altro a dire quelle parole, non ci avrebbero creduto. Dopotutto gli Sciamani Asura erano molto rari.


“Chu Feng, sei davvero incredibile, sei davvero uno Sciamano Asura? Perché non ce lo hai detto prima?!” Tang Ying impazzì di gioia. Sapeva già che il giovane era uno Sciamano dal Mantello Reale, ma non che potesse perfino evocare spiriti Asura.


Non era una questione trascurabile. Il valore di uno Sciamano Asura superava di gran lunga quello di un ordinario Sciamano dal Mantello Reale del Marchio del Drago.


“Non me lo hai mai chiesto.” Chu Feng sorrise lievemente.


“Ma non è possibile che l’amico Chu Feng abbia sconfitto Hong Xi anche se è uno Sciamano Asura. Che abbia nascosto la sua coltivazione?” Chiese con curiosità Huang Luo.

“Ti sbagli, lo spirito dell’amico Chu Feng è estremamente potente. Chu Feng ha ucciso Hong Xi usando un solo spirito.”

“Inoltre Hong Xi non è nemmeno riuscito ad opporsi.” Spiegò Liu Chengkun.


“Gulp!!!”


Sentendo queste parole, i tre non poterono trattenersi dal sussultare.


Generalmente gli spiriti sarebbero stati più deboli dello Sciamano o al massimo sarebbero stati allo stesso livello.


Tuttavia lo spirito di Chu Feng era ancora più potente di lui. Questo indicava indirettamente che le sue tecniche dovevano essere formidabili, altrimenti come avrebbe potuto controllare uno spirito così potente?

“Tang Ying, A’cai, cosa avete intenzione di fare? Volete partire o unirvi alla società della Farfalla Rossa?” Chiese Chu Feng. In realtà aveva seguito Liu Chengkun per Tang Ying.


“Unirsi alla società della Farfalla Rossa?” Gli occhi di Tang Ying e di A’cai brillarono.


“Mi sono consultato con senior Liu. Finché accettate, la società della Farfalla Rossa è disposta ad offrirvi un rifugio.” Spiegò Chu Feng.


“Naturalmente. Se accetterete, la nostra società della Farfalla Rossa diventerà la vostra casa.” Liu Chengkun annuì.

“La ringrazio, Senior, per le sue intenzioni gentili. E ringrazio anche Chu Feng. Ma non vorremmo disturbarvi ulteriormente.”


“Specialmente tu, Chu Feng. Siamo solo estranei che si conoscono da breve tempo, eppure mi hai salvato innumerevoli volte. Inoltre, dopo che mi hai detto chiaramente di andarmene velocemente da qui, mi sono fatta catturare da Hong Xi e ho finito con il metterti in pericolo. Sono…” Tang Ying mostrò un’espressione colpevole.


“Non menzionare più il passato. Non dimenticare che siamo amici. Inoltre sono la tua guardia del corpo.” Disse con un sorriso Chu Feng.

“Ti ringrazio, sei la persona migliore che abbia incontrato in tutta la mia vita. Ma non voglio comunque darti più problemi.” Rispose Tang Ying.

“In tal caso, sembra che tu voglia portare A’cai lontano da qui?” Chu Feng aveva già capito le sue intenzioni.


“Mn.” Tang Ying annuì.


“In tal caso, ti aiuterò di nuovo a cambiare aspetto. Ricorda, stavolta dovrai partire più velocemente.” Disse Chu Feng. Anche la scorsa volta aveva alterato il suo aspetto, ma era stata comunque catturata da Hong Xi.


Così Chu Feng era pronto a mascherarla in modo tale che nemmeno uno Sciamano dal Marchio del Drago potesse capire la sua vera identità.


“Rendi il nostro travestimento più ordinario possibile.” Disse Tang Ying.


L’espressione di Chu Feng cambiò. Anche se Tang Ying non poteva essere considerata una bellezza assoluta, era carina, e lo stesso valeva per A’cai.


Tutti adoravano la bellezza, sopratutto le donne, eppure Tang Ying aveva fatto una richiesta del genere. Significava che era davvero pronta a condurre una vita ordinaria.

“Va bene allora.” Alla fine Chu Feng annuì. Poi iniziò ad alterare il loro aspetto. Fu estremamente meticoloso stavolta. Perfino gli Sciamani dal Marchio del Drago sarebbero riusciti a smascherarle.


Tuttavia non erano nemmeno un decimo belle come lo erano prima e Chu Feng ne era dispiaciuto.


Un tempo Tang Ying era la signorina di una famiglia potente e ricca. Era abituata ad un certo tenore di vita. Sfortunatamente… il destino era imprevedibile.


“Chu Feng, ti ringrazio.” Tang Ying e A’cai erano molto contente del loro travestimento.


Dopotutto per loro era un’occasione per rinascere.


“Andiamo. Vi accompagnerò.” Disse Chu Feng. Era ancora preoccupato per loro, così voleva scortarle personalmente lontano dall’area controllata dal padiglione Luyang.

“Chu Feng, non vorrei darti altri problemi.” Tang Ying scosse la testa e aggiunse: “Lascia che partiamo da sole.”


“In tal caso, permettete a me di accompagnarvi.” Propose Huang Luo.


“Non c’è bisogno, non c’è davvero bisogno. Non voglio darvi altri problemi. Dopotutto anche io sono una coltivatrice, sono nata in questo mondo marziale pericoloso. Potrete proteggermi per un po’, ma non per sempre. È anche il momento che io maturi.” Disse Tang Ying.


Liu Chengkun e Huang Luo non sapevano cosa dire. Entrambi guardarono Chu Feng. Dopotutto Tang Ying… era la sua amica.


“Molto bene. Tang Ying, A’cai, prendetevi cura di voi.” Chu Feng non insistette.


“Chu Feng, senior, mi ricorderò per sempre del vostro aiuto. Addio.” Dopo aver detto questo, Tang Ying e A’cai si inchinarono ai tre.


Chu Feng e gli altri non rifiutarono il gesto, sapevano che Tang Ying provava vergogna e che ringraziarli avrebbe alleviato i suoi sensi di colpa.


Dopodiché partirono. Anche se Tang Ying stava nascondendo i suoi sentimenti, Chu Feng intuì che era molto riluttante a separarsi da lui.


Eppure aveva insistito ad andarsene, perché non desiderava diventare un peso per Chu Feng.


“Senior, vi ringrazio per il vostro aiuto oggi. Non posso ricambiare il favore, ma accettate questi Armamenti Ancestrali Incompleti.” Erano le armi dell’Anziano Yuan Zhen, di Hong Xi e dei capi delle famiglia Tang e Cao.


“È stato lei a salvarmi oggi. Non posso accettare assolutamente.” Liu Chengkun rifiutò.


“Senior, siamo estranei che si sono incontrati per caso. Eppure è stato disposto ad affrontare un pericolo mortale per salvarmi. Se non li accetterà, mi sentirò sempre a disagio.” Disse Chu Feng.

“Se è davvero così, non c’è bisogno. Ho solo una richiesta per lei.” Disse Liu Chengkun.

“Dica pure Senior.”


“Potrebbe unirsi alla società della Farfalla Rossa?”


“...” Chu Feng rivelò un’espressione piena di emozioni contrastanti. Non voleva rischiare di coinvolgerli nei suoi problemi.


“Ahah, amico Chu Feng, non se la prenda. Stavo solo scherzando.” Notando l’espressione del giovane, Liu Chengkun iniziò a ridere.


Tuttavia la sua espressione all’improvviso cambiò, poi sputò una boccata di sangue che schizzò su Chu Feng.


Dopodiché il suo corpo cominciò a fremere violentemente e presto perse i sensi.


