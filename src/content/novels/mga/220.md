---
title: Capitolo 220 - Incontrare i Nemici
pubDate: 2024-05-31T18:13:16.362Z
tags:
    - mga
---
                
Capitolo regolare
44 Capitoli in coda 0/3€ Donazione
-Schadenfreude


La città non era così grande rispetto alla gola, ma era estremamente raffinata. Era costruita sul picco di una catena montuosa ed era circondata da enormi cascate.


La luce solare brillava attraverso la nebbia e sembrava formare dei ponti con i colori dell'arcobaleno. Le gru volavano in cerchio nel cielo, era uno spettacolo gradevole. Sembrava un paradiso terrestre.


Non c'era da meravigliarsi che le dicerie descrivessero la Gola dei Cento Suoni come impareggiabile. Se non altro, per Chu Feng, era il posto più bello che avesse mai visto.


Naturalmente, lo spettacolo di fronte a lui era solo una piccola parte della Gola dei Cento Suoni. La città costituiva soltanto la periferia.


Nonostante tutti i partecipanti alla Caccia degli Eroi potessero riposare temporaneamente lì, i palazzi lussuosi potevano essere usati solo da personaggi importanti. Dall'altra parte i discepoli stavano attendendo in una piazza enorme localizzata al picco di un precipizio.


Chu Feng usò il suo Potere Spirit per scoprire la posizione di Gong Luyun. Mentre camminava, il ragazzo rimase scioccato perché tra le persone radunate lì, a parte lui, quasi tutti erano esperti al Profound realm. Erano giovani geni della loro generazione.


In termini di coltivazione, Chu Feng non era così speciale , quasi tutti avevano delle tecniche particolari e, se qualcuno di loro lo avesse provocato, il ragazzo avrebbe avuto difficoltà a batterli. E quelli che avrebbero potuto sconfiggerlo? Innumerevoli.


Comunque il rapporto tra le persone nella piazza non era troppo amichevole. La maggior parte formava gruppi di tre o cinque, ma ce n'erano anche di più grandi. Ad esempio quelli dei discepoli della Scuola Lingyun e della giovane generazione della tenuta del Principe Qilin.


Entrambi rappresentavano le organizzazioni più potenti della Provincia Azzurra. Avevano il maggior numero di persone, quindi avrebbero avuto anche l'élite più grande. Tutti gli altri avrebbero mostrato loro rispetto perché temevano di offendere questi discepoli orgogliosi.


"Finalmente ti ho trovato." Chu Feng strinse i pugni ed emanò istantaneamente intento omicida. Si avvicinò velocemente ad un'area della piazza.


Si era radunato un grosso gruppo di persone lì, tutte intorno ad un giovane di circa vent'anni. C'erano uomini e donne, le discepole erano bellissime e avevano un'espressione orgogliosa.


L'aspetto degli uomini era vario, ma la forza che possedevano non era ordinaria. Erano tutti al Profound realm e la maggior parte proveniva da scuole di primo livello.


E proprio per questo, il bel giovane con la divisa di una scuola di secondo livello sembrava piuttosto strano in quel gruppo.


Naturalmente quella persona era il discepolo numero uno della Scuola del Drago Azzurro, il figlio del Lord della città della Tartaruga Nera che aveva ingaggiato di nascosto il Villaggio delle Cinque Tigri, Gong Luyun.


Nonostante nella Gola dei Cento Suoni i discepoli delle scuole di secondo livello fossero disprezzati, Gong Luyun non lo era affatto. Era invece oggetto di ammirazione da parte degli uomini e di adorazione da parte delle donne.


Il gruppo di persone discuteva e rideva insieme, alcuni lodavano Gong Luyun.


"Fratello Gong, mi devo davvero congratulare con te. Sei diventato il nipote adottivo del Signor Lin Ran! In futuro dovrai trattarci bene." Dissero alcuni con un'espressione ammirata.


"Fratello Li, sei troppo cortese." Sorrise educatamente Gong Luyun.


"Ahh, fratello Gong, non c'è bisogno di essere così modesto. Chi non sa che il Signor Lin Ran è un potente guerriero al picco del Profound realm? È il capo del clan Lin nella Tenuta del Principe Qilin e molti lì vogliono instaurare un rapporto con quel vecchio, ma non riescono."


"Ma oggi ti ha riconosciuto come suo nipote adottivo. Questo susciterebbe l'ammirazione di molte persone." Disse ridendo un altro uomo dalla faccia più rozza.


"A che serve l'ammirazione? Il Signor Lin Ran ha riconosciuto Luyun come suo nipote perché ha buon occhio. Il Fratello Luyun è giovane ma è già al secondo livello del Profound realm. Le sue capacità di combattimento non sono ordinarie e può sconfiggere facilmente forti guerrieri.
Perfino quelli al terzo livello non possono sconfiggerlo e i suoi risultati futuri saranno semplicemente incredibili." Una donna attraente si avvicinò a Gong Luyun.


"Esatto. Il fratello Gong è un vero genio e ti ammiriamo dal più profondo del cuore. La Scuola del Drago Azzurro non lo merita." Intervenne un'altra giovane.


"Sì, sì. Ho sentito che c'era un moccioso sconsiderato che ha osato sfidare il fratello Gong. Aveva detto che ti avrebbe ucciso dopo un anno. Ahh, non so davvero dove abbia preso questa sicurezza quel moccioso."


"È vero? È successo davvero qualcosa del genere? Fratello Gong, è vero ciò che ha detto?"


"Oh... Il mondo è enorme e c'è ogni genere di persona. Io, Gong Luyun, non credo che un moccioso come lui sia degno della mia attenzione, ma era così aggressivo che ho accettato la sua sfida. Non è altro che un piccolo sguattero, non c'è bisogno che vi preoccupiate." Gong Luyun sorrise facendo un cenno con la mano.


"Quindi è vero! Fratello Gong, come si chiama quel moccioso? Se non te la senti di attaccarlo perché fa parte della tua stessa scuola, gli darò una lezione per te."


"Sì, proviene dalla mia stessa scuola, eppure osa mancare di rispetto al discepolo numero uno della scuola. Questo tipo di persone non sono affatto educate e bisognerebbe conciarle per le feste." Dopo aver saputo cos'era accaduto, tutti chiesero più informazioni con curiosità.


"Gong Luyun, te la stai passando bene eh?" Proprio in quel momento risuonò una voce tra la folla.


Guardando verso la direzione della voce, tutti rimasero sbalorditi perché avevano scoperto che c'era un giovane lì. Era davvero un ragazzo e dal suo volto non sembrava avere più di 15 anni.


Nonostante la Caccia degli Eroi fosse un periodo prospero per la giovane generazione della Provincia Azzurra, la maggior parte di loro erano giovani adulti e quando videro un ragazzo apparire in quel luogo, rimasero tutti scioccati.


Specialmente notando che l'abito del giovane era proprio uguale a quello di Gong Luyun. Questo sbalordiva e incuriosiva ancora di più.


"Anche tu sei entrato qui?" Gong Luyun si accigliò e mostrò un'espressione sorpresa.
Naturalmente riconosceva il giovane di fronte a lui. Era il Chu Feng con cui aveva pianificato un incontro per l'anno dopo.


Quando scoprì che la sua coltivazione era al quarto livello dell'Origin realm, l'espressione sorpresa del suo sguardo divenne più seria.


"Se anche un nipote adottivo come te può entrare, perché non posso farlo io? Gong Luyun, sono venuto qui solo per ricordarti di stare attento dopo essere entrato in questa Gola dei Cento Suoni.
Attento perché riceverai una punizione per le tue malefatte." Dopo aver detto questo, Chu Feng scosse la manica, poi si girò e se ne andò.


"Fratello Gong, chi è? Perché è stato così sgradevole?" Tutti iniziarono subito a chiedere.


"Non avete appena chiesto chi era il moccioso che ha organizzato un incontro con me?" Disse sorridendo lievemente Gong Luyun.


"Non sarà lui, vero?" Tutti erano scioccati.


"Esatto, è quel moccioso bastardo." Gong Luyun strinse i denti e mostrò uno sguardo freddo mentre pronunciava quelle parole.                
                                        

