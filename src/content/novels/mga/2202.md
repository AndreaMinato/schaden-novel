---
title: Capitolo 2022 - Mettere in difficoltà deliberatamente
pubDate: 2025-03-28T14:13:13.241Z
tags:
    - mga
---
Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude

Dopo aver deciso, Chu Feng seguì Liu Chengkun e Huang Luo finché non arrivarono direttamente fuori da una piccola città.

Non era un centro molto grande solo in confronto alle altre città del regno ordinario dei Cento Raffinamenti. Sarebbe stato considerato un piccolo paese nel continente delle Nove Province, pieno di innumerevoli organizzazioni dalle reti di potere intrecciate e complesse.

Secondo Liu Chengkun, il più forte qui era il capo della città e la sua coltivazione era al picco del Semi Martial Emperor.

La piccola città sembrava molto ordinata e pulita. Si poteva dire che la gente comune qui vivesse pacificamente e stesse lavorando contenta.

Tuttavia nessuno si sarebbe immaginato che sotto questo posto dall’aspetto ordinario ci fosse una città sotterranea… il quartier generale della società della Farfalla Rossa.

In quel momento Chu Feng seguì Liu Chengkun e Huang Luo nei tunnel.

Anche se era considerata una città sotterranea, grazie alle potenti tecniche Spirit, in alto si potevano vedere un cielo blu, nuvole bianche e un sole ardente. Inoltre… non solo il sole emanava calore, ma sarebbe sorto da est e tramontato ad ovest ogni giorno.

Sembrava un mondo completamente diverso. Tuttavia, con una sola occhiata, Chu Feng capì che era opera di uno Sciamano; doveva essere uno spazio indipendente creato da un’energia allo stadio del Mantello Reale del Marchio del Drago.

In questo spazio indipendente c’erano molte formazioni difensive e offensive.

Bisognava attraversare un portale degli spiriti per superare queste barriera. L’ingresso però era protetto da cento esperti al Semi Martial Ancestor.

Queste guardie mostravano tutte espressioni solenni. Ben addestrate, erano in allerta mentre si guardavano attorno. Inoltre avevano tutte Armamenti Ancestrali Incompleti.

Era la prima volta che Chu Feng vedeva delle guardie così dedite al loro compito.

“Porgiamo i nostri rispetti al Lord Anziano.”

Subito dopo che le guardie videro Liu Chengkun, rivelarono tutte sguardi ossequiosi e si inchinarono, una dopo l’altra.

Inoltre aprirono frettolosamente la porta.

“Vi ringrazio per il vostro servizio.” Disse Liu Chengkun. Non mostrava l’arroganza che normalmente avevano i membri della generazione più vecchia. Invece sembrava premuroso nei confronti delle guardie.

“Si figuri.” Risposero all’unisono i sorveglianti. Le loro voci erano forti e chiare. Era evidente dal loro atteggiamento che rispettavano Liu Chengkun dal profondo del cuore.

“Ehi, non è l’Anziano Liu? Finalmente è tornato.”

Una voce risuonò dalla porta.

Chu Feng cambiò subito espressione. Erano apparsi due uomini, uno di mezz’età e l’altro giovane.

Chu Feng aveva già visto il giovane prima. Era quel tipo che gli aveva mostrato ostilità quando aveva incontrato per la prima volta Liu Chengkun e gli altri. Ricordava perfino il suo nome, Zhao Xiao.

L’uomo di mezz’età somigliava a Zhao Xiao, Chu Feng immaginava che molto probabilmente fosse suo padre.

Nessuno dei due stava nascondendo la sua coltivazione, Zhao Xiao era allo stesso livello di Chu Feng mentre suo padre era al nono livello del Semi Martial Ancestor, proprio come l’Anziano Huang Luo.

“Mn?” All’improvviso il padre di Zhao Xiao notò Chu Feng. La sua espressione cambiò immediatamente. Lo indicò e gridò: “Chi è quell’uomo?”

“È quel Chu Feng, padre.” La risposta di Zhao Xiao confermò l’ipotesi di Chu Feng.

“Chu Feng? Come possiamo permettere che entri nel nostro quartier generale? Uomini! Catturatelo!” Gridò il padre di Zhao Xiao.

“Come osi?!” Gridò freddamente l’Anziano Liu Chengkun. Una volta che intervenne, nemmeno una guardia osò muoversi.

“Anziano Liu, come può portare qualcuno come lui nel nostro quartier generale?”

“Come si è potuto dimenticare la nostra regola più elementare? Figuriamoci un estraneo come lui, nemmeno un membro della nostra società della Farfalla Rossa avrebbe il permesso di entrare senza prima rendere un contributo significativo!” Gridò il padre di Zhao Xiao.

“Impudente! Si è dimenticato della sua posizione?! Come osa parlarmi in questo modo?!” Liu Chengkun si infuriò e scatenò la sua forza opprimente.

Figuriamoci Zhao Xiao, perfino suo padre cambiò espressione.

Anche se era un Semi Martial Ancestor di nono livello, ad un passo dallo stadio successivo, rimaneva comunque un grosso divario tra di loro.

“E se te lo dicessi io?!” Proprio in quel momento, risuonò un sogghignò dal portale degli spiriti. Una forza sconfinata si espanse dall’ingresso.

Non solo neutralizzò l’aura di Liu Chengkun, ma fece accigliare Chu Feng.

Non era la forza opprimente di un Martial Ancestor di primo livello, ma di secondo. Inoltre il suo scopo non era semplicemente di spaventare, era molto più feroce.

Chu Feng ebbe la sensazione di venire schiacciato, il suo respiro fu sul punto di fermarsi e, incapace di contenersi, sputò una boccata di sangue.

Risuonò una serie di crepitii dal suo corpo, le sue ossa erano state spaccate da quella potenza opprimente.

In risposta, Liu Chengkun iniziò a gridare: “Zhao Ruofan, cosa stai facendo?! È un onorabile ospite che ho invitato io, come hai potuto ferirlo così?!” Anche lui era in difficoltà.

“Ahah…” All’improvviso risuonò una risata e un vecchio apparì fuori dal portale.

“Porgiamo i nostri rispetti al Lord vice presidente.” Le guardie porsero i loro rispetti. Perfino Huang Luo, che in quel momento era stato preso di mira dalla forza opprimente, tollerò il dolore e lo salutò con un inchino rispettoso.

“Nonno, l’Anziano Liu ha davvero… scatenato la sua forza contro di noi per un estraneo. Nonno, devi fare giustizia per noi.” Zhao Xiao rivelò un’espressione supplichevole, sembrava sul punto di piangere. Aveva proprio un aspetto miserabile.

Evidentemente quel vecchio non era solo il vice della società della Farfalla Rossa, ma aveva anche uno stretto rapporto con Zhao Xiao e suo padre.

“Non preoccuparti, in quanto vice presidente, sono sempre stato corretto. Non permetterò a nessuno di violare le regole della nostra società.” All’improvviso Zhao Ruofan indicò Chu Feng e disse: “Uomini! Catturate questo estraneo!”

“Come osa?!!!” Liu Chengkun si infuriò così tanto che i suoi occhi divennero rossi.

“Oso eccome!!!” Gridò Zhao Ruofan, aumentando la sua forza opprimente.

La sua energia calò dall’alto, non solo schiacciò Chu Feng a terra, ma fece anche cadere in ginocchio Liu Chengkun con un tonfo.

“Lord vice presidente, per favore sia tollerante. L’Anziano Liu è gravemente malato.” Huang Luo cominciò ad implorare pietà.

“Gravemente malato? Da quanti anni ha detto di essere gravemente malato? Tuttavia è ancora vivo e in condizioni migliori di chiunque altro.”

“Sei tornato insieme a lui. Così sei suo complice, anche tu ti devi inginocchiare.” La rabbia nello sguardo di Zhao Ruofan aumentò e costrinse anche Huang Luo a piegarsi.

Poi Zhao Ruofan spostò gli occhi sulle guardie: “Allora? Nemmeno voi ascoltate gli ordini del vostro vice presidente?”

Come potevano le guardie continuare a rimanere ferme a guardare? Una per una, si affrettarono a catturare Chu Feng.

“Liu Chengkun, ascolta bene. Non pensare di poterti pavoneggiare qui solo perché sei il maestro del capo.”

“Sono io a comandare qui dopo il capo!” Disse con ferocia Zhao Ruofan indicando Liu Chengkun.

“Il capo della società è arrivata!!!”

In quel momento risuonò una voce dal portale.

L’espressione di Zhao Ruofan, prima compiaciuta, cambiò all’improvviso.
