---
title: Capitolo 2203 - Capo della Società
pubDate: 2025-04-03T11:43:37.657Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Zhao Ruofan rimosse frettolosamente la forza opprimente che stava schiacciando Chu Feng, Liu Chengkun e Huang Luo.


Chu Feng vide arrivare la presidente scortata da esperti della società della Farfalla Rossa.


Fu sorpreso nello scoprire che era una donna.


Nota traduzione: in cinese i sostantivi non hanno genere femminile o maschile, né di solito mettono articoli (credo che possano specificare all’occorrenza ma non lo fanno in ogni frasi).


Non poteva essere considerata estremamente bella, ma era molto solenne e carismatica.


Era molto più giovane di come si era immaginato Chu Feng, non aveva nemmeno cento anni. Strettamente parlando, era ancora un membro della giovane generazione.


Tuttavia non era affatto debole, era al primo livello del Martial Ancestor.


E la sua forza non doveva limitarsi a questo, altrimenti non sarebbe stata degna di diventare la presidente della società, né avrebbe intimorito a tal punto Zhao Ruofan.


Esatto, aveva paura. Anche se Zhao Ruofan era riuscito a nascondere molto bene la sua paura, Chu Feng notò il suo sguardo pieno di inquietudine.


“Porgo i miei rispetti alla presidente della società!!!”


In effetti, dopo essersi ricomposto, Zhao Ruofan si fece avanti frettolosamente per salutarla.


In risposta, anche gli altri porsero i loro rispetti. Anche Liu Chengkun e Huang Luo, che erano stati costretti ad inginocchiarsi, si rialzarono per salutarla.


“Vice presidente Zhao, cosa sta facendo? Perché ho visto il mio maestro e l’Anziano Huang in ginocchio prima? Inoltre non solo il mio onorabile ospite è a terra, ma è anche gravemente ferito.” Chiese la presidente della società.


“Onorabile ospite?” L’espressione di Zhao Ruofan si irrigidì e rivelò ancora più paura.


“Chu Feng è l’onorabile ospite che ho fatto invitare dal mio maestro.” Disse la presidente.


“Merito la morte. Non sapevo che è stato invitato qui dalla presidente. Per questo sono intervenuto a fermarlo e l’ho ferito per sbaglio.” Il vice si inginocchiò frettolosamente.


Tuttavia, Chu Feng notò che, nonostante avesse paura e si stesse scusando, si stava chinando solo su un ginocchio, non completamente.


“Non è colpa sua visto che voleva mantenere le regole che ho stabilito. Tuttavia il mio maestro è malato. Spero che non lo farà inginocchiare la prossima volta che dimostrerà la sua forza.”


“Anche se è superiore al mio maestro in termini di posizione, è comunque un membro della generazione più grande nella società.” Disse la presidente.


“Sì, ha ragione. Questo sottoposto se lo ricorderà sicuramente. Non oserò più comportarmi in modo scortese con l’Anziano Liu.” Zhao Ruofan annuì ripetutamente.


Zhao Xiao e suo padre rimasero in disparte e non osarono nemmeno alzare la testa. Si poteva dire che temessero la presidente ancora più di Zhao Ruofan.


Presto giunse il momento che temevano di più. Dopo che la presidente finì di avvertire Zhao Ruofan, spostò lo sguardo su Zhao Xiao e suo padre. Disse: “Ho sentito che anche voi due… stavate fermando il mio maestro e gli altri?”


“Presidente, ci siamo sbagliati.” In risposta, Zhao Xiao e suo padre si inginocchiarono. Loro lo fecero completamente a differenza del loro capofamiglia.


Ad essere esatti, si stavano prostrando senza osare alzare la testa, Zhao Xiao in particolare stava tremando. Sembrava fosse estremamente impaurito.


“Zhao Xuan e Zhao Xiao, il vice presidente Zhao può questionare le azioni del mio maestro, ma c’è bisogno che menzioni le vostre posizioni?”


“Eppure osate anche voi questionare il mio maestro? Non sapete qual è la gerarchia nella nostra società?” La presidente scatenò una potenza opprimente che li scaraventò via.


Anche se i due erano stati costretti a rotolare per terra e non avevano subìto gravi ferite, era evidente che la presidente fosse arrabbiata.

“Presidente, ci siamo sbagliati. Per favore abbia pietà.”


In risposta, anche se Zhao Xiao e suo padre erano stati già umiliati pubblicamente, tornarono da lei strisciando e si inginocchiarono di nuovo. Non osarono mostrare nemmeno una minima mancanza di rispetto.


“È imperdonabile offendere un superiore. Uomini! Imprigionate Zhao Xuan e Zhao Xiao.” Disse freddamente la presidente della società della Farfalla Rossa.


“Sì.” Nessuno osò esitare. Le guardie legarono Zhao Xiao e suo padre, per poi scortarli via velocemente.


Non solo Zhao Xiao e suo padre non osarono implorare perdono, nemmeno il loro nonno Zhao Ruofan si azzardò ad intervenire.


“Vice presidente Zhao, c’è qualcos’altro di cui ha bisogno?” Chiese la presidente.


Zhao Ruofan si irrigidì e la sua espressione divenne leggermente scontenta. Dopotutto anche uno sciocco avrebbe capito che la presidente lo stava mandando via.


Tuttavia non osò comportarsi in modo inappropriato. Invece porse i suoi rispetti e disse: “Ora mi congederò.”


“Aspetta.” Disse all’improvviso Liu Chengkun.


“Anziano Liu, ha bisogno di qualcosa?” Chiese Zhao Ruofan.


“Hai ferito l’amico Chu Feng prima. Anche se è solo una lieve ferita, Chu Feng rimane comunque un onorabile ospite. Hai intenzione di andartene senza nemmeno scusarti?” Disse Liu Chengkun.


“Cosa…” Zhao Ruofan rivelò un’espressione piena di emozioni contrastanti. Se fosse stato Liu Chengkun ad esigere delle scuse, sarebbe stato disposto a farlo. Dopotutto… Liu Chengkun al momento aveva il supporto della presidente.


Tuttavia era davvero riluttante a scusarsi con Chu Feng, un estraneo. Così rivolse lo sguardo verso la presidente della società della Farfalla Rossa.


Pensava che, dato che suo figlio e suo nonno erano stati già puniti, la presidente sarebbe stata disposta a fargli un po’ di concessioni.

“Credo che sia ragionevole.” Disse la presidente.


Non solo Zhao Ruofan, ma anche le guardie presenti cambiarono espressione.


Il vice presidente era secondo solo al capo e nemmeno la presidente lo avrebbe messo deliberatamente in difficoltà. Generalmente, se lui avesse commesso qualche errore, lei non l’avrebbe preso sul serio.


Ora però il suo atteggiamento era completamente diverso. Se fosse stato a causa di Liu Chengkun, avrebbero potuto capire. Dopotutto era il suo maestro. Tuttavia voleva che il vice si scusasse con Chu Feng. Era qualcosa che le guardie non riuscivano davvero a comprendere.


Tuttavia, visto che la questione era già decisa, Zhao Ruofan non avrebbe osato giustificarsi. Così poté solo unire i pugni con riluttanza e dire: “Amico Chu Feng, non sapevo che fosse un onorabile ospite della presidente. Per favore mi perdoni.”


“Vice presidente, è troppo cortese. Come ha detto la presidente, era solo suo dovere. Così come posso biasimarla?” Disse con un sorriso raggiante Chu Feng. Anche se era rimasto ferito, non osò mostrare la minima rabbia.


Sentendo queste parole, Zhao Ruofan, che all’inizio era davvero scontento, provò soddisfazione.


Dopo aver saputo del conflitto tra il giovane e il padiglione Luyang, aveva pensato che Chu Feng fosse una persona imprudente. Ma a quanto pareva, anche lui temeva le conseguenze delle sue azioni. Anche se era stato costretto a prostrarsi, Chu Feng non aveva osato biasimarlo minimamente.


Zhao Ruofan adesso era convinto che questo moccioso avesse paura di lui.

