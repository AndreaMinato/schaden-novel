---
title: Capitolo 2207 - Al di sopra del Martial Ancestor
pubDate: 2025-04-17T07:02:33.209Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Dopo che Liu Chengkun lasciò l’area proibita, non tornò nella sua residenza. Invece si diresse verso il palazzo dove riposava Chu Feng.


Al momento era seduto davanti a lui. Chiese con profonda preoccupazione: “Come vanno le ferite?”


“Non si preoccupi signore. Sono solo alcune lievi ferite e sono già guarite.” Disse con indifferenza Chu Feng. Temeva che Liu Chengkun si sarebbe sentito in colpa.


“Molto bene.” Il vecchio rivelò un sorriso in effetti dopo essersi accertato che fosse in buone condizioni. Poi disse: “Ci sono ottime notizie.”


“Conosci il Vero Immortale della Gru Dorata?”


“No.” Chu Feng scosse la testa.


“È un esperto al livello di un Vero Immortale.” Rispose Liu Chengkun.


“I Veri Immortali sono allo stadio al di sopra dei Martial Ancestor?” Chiese con curiosità Chu Feng.


Era la prima volta che sentiva questo titolo.


In effetti anche Ovetto si animò. Nemmeno lei aveva idea di cosa ci fosse oltre al Martial Ancestor.


“Non conosci lo stadio del Vero Immortale?” Liu Chengkun ne fu estremamente sorpreso.


Anche se pochissimi nel regno ordinario dei Cento Raffinamenti erano capaci di arrivare a quel punto, tutti sapevano di quello stadio.


“A dire la verità, provengo da un regno inferiore. Nel nostro regno inferiore… il Semi Martial Ancestor è già il limite. Non ci sono Martial Ancestor. Così… non so nulla degli stadi successivi.” Spiegò Chu Feng.


“Così provieni da un regno inferiore. Non c’è da meravigliarsi che tu non ne abbia sentito parlare. Ma… se provieni da un regno inferiore, devi aver rivelato il tuo talento nel palco dei cento raffinamenti. Che tu abbia rifiutato l’invito di varie grandi organizzazioni?” Liu Chengkun mostrò un’espressione sbalordita.


Sapeva molto bene che tutti i membri dei regni inferiori sarebbero dovuti passare dal palco. Inoltre sarebbero apparsi individui talentuosi lì. Ogni anno, le varie organizzazioni del regno si sarebbero recate al palco dei cento raffinamenti per invitare talenti eccellenti dei piani inferiori.


Anche Liu Chengkun si era presentato per conto della società della Farfalla Rossa. Da come la vedeva, Chu Feng doveva essere stato il più potente del suo gruppo.


Ogni fazione avrebbe lottato per averlo tra i suoi ranghi e allora non sarebbe più dipeso dalle decisioni del giovane, ma dai loro conflitti. Così com’era riuscito Chu Feng ad arrivare qui sano e salvo?


“Non sono potuto entrare nel palco per certi motivi.” Disse Chu Feng.


“Sss…” Liu Chengkun sussultò. Aveva scoperto… che questo talento era sempre più notevole.

“Senior Liu, può spiegarmi che stadi ci sono al di sopra del Martial Ancestor?” Chiese con curiosità Chu Feng.


“Naturalmente. Se i Martial Emperor possono scatenare il pieno potenziale dei loro corpi, allora i Martial Ancestor possono superarne i limiti. Tuttavia entrambi sono limitati dalle loro costituzioni da esseri umani.”


“Tuttavia, i Veri Immortali, sono coltivatori che hanno trasceso queste limitazioni.”

“In altre parole, una volta raggiunto quello stadio, non saranno più esseri umani, diventeranno immortali.”

“Pochissimi nel regno ordinario dei cento raffinamenti sono capaci di raggiungere quel livello. Tuttavia si dice che ci siano molti esperti allo stadio del Vero Immortale nei regni superiori.”


“Ad esempio, dopo che raggiungerai il regno superiore, è possibile trovare isole o città artificiali, territori creati da esperti allo stadio di Vero Immortale.” Disse Liu Chengkun.


“In tal caso, i Veri Immortali hanno già trasceso i loro corpi fisici e possono cambiare forma?” Chu Feng ne era davvero scioccato. Questo perché significava che coltivazione, Energia Primaria e dantian si erano combinati in una cosa sola, mutando le loro anime.


Per dirla in termini semplici, si sarebbero potuti trasformare in qualsiasi tipo di oggetto finché avessero voluto. Così non sarebbe stato eccessivo definirli Immortali.


“Esattamente.” Liu Chengkun annuì.


“E gli stadi al di sopra?” Chiese Chu Feng.


“Lo stadio del Vero Immortale è solo un’introduzione, al di sopra c’è lo stadio dell’Immortale Celeste e dopo c’è quello dell’Immortale Marziale.”


Chu Feng era estremamente incuriosito da questi livelli.


Vero Immortale, Immortale Celeste e Immortale Marziale.


“Se il Vero Immortale è l’introduzione, l’Immortale Celeste sarebbe la trasformazione e l’Immortale Marziale sarebbe la vera integrazione con l’immortalità.” Continuò Liu Chengkun.


“Ho sentito che perfino nei vasti e onnipotenti regni superiori ci sono pochissime persone in grado di diventare Immortali Marziali. Inoltre sono tutti guerrieri insuperabili.” Liu Chengkun li menzionò con un’espressione piena di venerazione.


“E al di sopra dell’Immortale Marziale?” Continuò a chiedere Chu Feng.


“La coltivazione non finisce mai, naturalmente ci sono degli stadi al di sopra dell’Immortale Marziale.”


“L’Elevato, è lo stadio al di sopra dell’Immortale Marziale. Anche se è un livello di coltivazione leggendario, alcuni lo hanno raggiunto.”

“Ad esempio, la montagna Gru delle Nuvole dove ora risiede il Vero Immortale della Gru Dorata è stata creata da un Elevato.”


“Così si può dire che la montagna Gru delle Nuvole sia uno dei posti più meravigliosi nel regno ordinario dei cento raffinamenti.” Disse Liu Chengkun.


“Per quanto riguarda i livelli al di sopra, dopo c’è l’Estremo Elevato. E oltre ancora c’è l’Elevato Marziale.”


“Tuttavia credo che quest’ultimo stadio sia un mito. Figure al di sopra di quello stadio sarebbero praticamente delle divinità.” Disse Liu Chengkun.


“Forse è così.” Chu Feng annuì. Anche se quegli stadi erano molto distanti da lui, poteva capire quanto era vasta la scala del mondo della coltivazione marziale. Allo stesso tempo, si era anche reso conto di quanto era lontano dalla cima.


“Elevato, Estremo Elevato, Elevato Marziale. Mi chiedo a che livello sia mio padre?” Si chiese Chu Feng.


Anche se Liu Chengkun aveva detto che gli Immortali Marziali erano già senza pari nei regni superiori, Chu Feng aveva la sensazione che suo padre fosse ancora più forte e che sarebbe stato almeno un Elevato.


“Senior Liu, chi è il Vero Immortale della Gru Dorata che ha menzionato prima?” Chiese Chu Feng.


“Non è un membro del regno ordinario dei cento raffinamenti, ma nessuno sa da dove proviene. È apparso tre anni fa e ha occupato la montagna Gru delle Nuvole.”


“Anche se è apparso solo tre anni fa, la sua fama si è già diffusa per tutto il regno ordinario dei cento raffinamenti. È temuto e riverito da varie organizzazioni. È davvero un esperto assoluto all’apice di questo regno.”


“Inoltre, non solo possiede una coltivazione formidabile, ma è anche uno Sciamano dal Mantello Immortale. Inoltre ha intenzione di tenere un’assemblea nei prossimi giorni.”


“Ha intenzione di usare le sue tecniche Spirit per aiutare i nostri Sciamani dal Marchio del Drago a passare allo stadio successivo.”


“La nostra società della Farfalla Rossa ha pagato una grossa somma per acquistare due inviti. Vorrei che accompagnassi la nostra presidente lì.” Disse Liu Chengkun.

