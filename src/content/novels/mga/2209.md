---
title: Capitolo 2209 - Pagliaccio spregevole
pubDate: 2025-04-24T12:58:41.576Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude




Nota traduzione: Il titolo letteralmente sarebbe “pagliaccio che salta sul ponte” (跳梁小丑) si riferisce ad una persona che crea false illusioni o si comporta in modo appariscente per manipolare gli altri.


Un po’ sbalordito, Chu Luyang chiese: “Signorina Yiyi, che sorta di rapporto potrebbe avere con quel Chu Feng?”


“È mio amico.” Disse senza la minima esitazione Xu Yiyi.

“Eh…” L’espressione di Chu Luyang divenne molto scontenta. Si poteva dire che… detestasse Chu Feng più di quanto odiava la società della Farfalla Rossa. Questo perché il giovane aveva ucciso due dei suoi aiutanti più fidati.


Tuttavia era sopratutto confuso, com’era riuscito esattamente ad avere il culo di diventare amico di Xu Yiyi?


“Se è troppo difficile per il maestro del padiglione Chu, non importa.” Xu Yiyi arricciò le labbra con fare un po’ insoddisfatto. Poi guardò l’Anziano Su, lo afferrò per il braccio e lo tirò come una bambina viziata: “Maestro, qualcuno vuole uccidere il mio amico. Può intervenire? Farà giustizia per me?”


Vedendo che Xu Yiyi stava per chiedere aiuto al suo maestro, la faccia di Chu Luyang divenne verde. Disse frettolosamente: “No, non è difficile, affatto. Ordinerò immediatamente ai miei uomini di scordarsi di ogni ostilità tra il padiglione Luyang e Chu Feng, non ci baderemo più.”


“In tal caso, la ringrazio maestro del padiglione Chu.” Disse Xu Yiyi con un sorriso raggiante e orgoglioso.


“È troppo cortese.” Anche se stava dicendo questo, Chu Luyang si adombrò.


Gli altri sorrisero, ma non interruppero la conversazione. Sapevano tutti quanto l’Anziano Su viziava Xu Yiyi.


Chu Luyang non aveva altra scelta se non arrendersi.


…


In un batter d’occhio arrivò il giorno dopo. Come programmato, Liu Chengkun andò da Chu Feng a riceverlo e lo guidò personalmente nella sala riunioni della società della Farfalla Rossa.


La stanza era piena di persone. C’era l’Anziano Huang Luo, con cui Chu Feng era familiare, e anche molte altre persone con cui non era familiare. Tuttavia non si sarebbe mai aspettato che sarebbero stati presenti anche Zhao Xiao e suo padre.


Erano stati imprigionati ieri, eppure erano stati già rilasciati. Era evidente che la loro punizione di ieri era stata solo una facciata.


Tuttavia, con grande disagio di Chu Feng, quando arrivarono nella sala riunioni, la folla lo guardarono con espressioni stupite. Perfino la presidente lanciò loro un’occhiata sbalordita.

“Anziano Liu, l’incontro qui è riservato per i superiori della nostra società. Perché sta portando qui quel Chu Feng?” Prevedibilmente, Zhao Ruofan intervenne in quanto vice presidente.


“Superiori? Sembra che allora Zhao Xiao non abbia i requisiti per partecipare.” Liu Chengkun lanciò un’occhiata al figlio di Zhao Ruofan che era lì accanto.

“Come potrebbero essere paragonabili? Zhao Xiao fa parte della società della Farfalla Rossa. Ma Chu Feng? Chi si crede di essere?” Disse Zhao Xiao.


“Chi si crede di essere? Chu Feng è l’onorato ospite invitato dalla presidente.” Rispose Liu Chengkun.


Sentendo queste parole, l’espressione di Zhao Ruofan si infiacchì. Rivolse lo sguardo istintivamente verso la presidente. Temeva che Chu Feng fosse stato invitato qui da lei.


Se fosse stato così, non avrebbe potuto impedire a Chu Feng di entrare. Zhao Ruofan non voleva finire in una situazione imbarazzante come ieri.


Mentre Zhao Ruofan si preoccupava, Liu Chengkun rivolse un’occhiata alla presidente. Temeva anche lui che non gli avrebbe fatto questa concessione e avrebbe escluso Chu Feng.


“Accomodatevi.” Disse sorridendo la presidente della società ai due.


Sentendo queste parole, Liu Chengkun rivelò un sorriso, poi prese posto nella sala riunioni insieme a Chu Feng.


Chu Feng, anche se sembrava impassibile in superficie, si sentiva davvero in imbarazzo. Si era reso conto che la dichiarazione di ieri di Liu Chengkun non era affidabile.


In effetti Liu Chengkun subito dopo disse: “Presidente della società, ho sentito che ha ottenuto due inviti per entrare nella montagna Gru delle Nuvole? Potrebbe donare uno degli inviti all’amico Chu Feng?”


I presenti furono allarmati dalle sue parole. Perfino Chu Feng ne rimase sbigottito. A quanto pareva Liu Chengkun non poteva fornirgli nessuna garanzia che si sarebbe potuto allenare nella montagna Gru delle Nuvole.


“Liu Chengkun, cosa stai dicendo?! Come puoi concedere l’invito che abbiamo ottenuto con grande difficoltà ad un estraneo?!” Gridò con furia Zhao Ruofan. Era così arrabbiato che non si era rivolto a lui come Anziano, ma lo aveva chiamato direttamente per nome.


In effetti anche molti altri Anziani si erano infuriati. Uno per uno, cominciarono a sussurrare tra loro e a blaterare.


“È la presidente della società a decidere. Anche se può essere il vice, non ha i requisiti per decidere in merito.” Disse Liu Chengkun.


“Sono comunque il vice presidente, così devo considerare gli interessi della società della Farfalla Rossa.” Gridò Zhao Ruofan.


“Sta considerando gli interessi della società o sta pensando al suo tornaconto? Credo che tu lo sappia bene.” Liu Chengkun sbuffò con freddezza.

“Tu!!!” Zhao Ruofan si infuriò sempre di più, era sul punto di attaccare con violenza. All’improvviso però volse gli occhi verso il loro capo. “Presidente, per favore sia lei a decidere. Mi dica… l’Anziano Liu non sta causando deliberatamente dei guai? Non è eccessivo?”


Zhao Ruofan mostrò un’espressione sicura di sé. Dopotutto era sicuro che sarebbe stato lui a dirigersi verso la montagna Gru delle Nuvole insieme alla presidente. Liu Chengkun non sarebbe stato in grado di interferire.


Zhao Ruofan sapeva molto bene di avere il supporto della presidente non per via delle sue personali capacità, ma per il suo distante cugino nella valle delle Nuvole del Tramonto.


Così era certo che Liu Chengkun sarebbe stato umiliato oggi.

“In realtà ho chiamato tutti gli Anziani proprio per annunciarlo.”


“In effetti ho ricevuto due inviti che possono garantire l’accesso alla montagna Gru delle Nuvole.” Disse la presidente tirando fuori le due tavolette.


Gli occhi di tutti i presenti brillarono vedendole. Mostrarono tutti lievi sorrisi. Dopotutto sapevano quanto era stato difficile ottenerle.


Eppure la presidente ci era riuscita e questo mostrava indirettamente quanto era formidabile la loro organizzazione.


Zhao Ruofan in particolare stava sorridendo così tanto che la sua faccia sembrava un raviolo al vapore. Da come la vedeva, aveva già in saccoccia uno degli inviti.


“Credo che tutti sappiano qual è la loro funzione. È per ottenere l’aiuto del Vero Immortale Gru Dorata per diventare uno Sciamano dal Mantello Immortale.”


“Questa è un’opportunità estremamente rara che può capitare una volta ogni cento o mille anni. Dopotutto non ogni Sciamano dal Mantello Immortale sarebbe disposto ad aiutarci.”


“Tuttavia, è proprio perché è un’opportunità così rara che dev’essere data a chi è più capace. Altrimenti andrebbe sprecata.”

“Credo che tutti sappiano chi è il più qualificato per accompagnarmi nella nostra società della Farfalla Rossa. È il vice presidente Zhao.” Disse il capo.


“È vero. Solo il vice presidente è in grado di competere con la presidente in termini di tecniche Spirit.” Molti degli Anziani della direzione presenti annuirono.


“Così mi lusingate Anziani.” Anche se stava parlando con modestia, Zhao Ruofan stava mostrando un largo sorriso orgoglioso.


“Tuttavia, nemmeno io ho la certezza di poter diventare una Sciamana dal Mantello Immortale entrando nella montagna Gru delle Nuvole, credo che valga lo stesso per il vice presidente Zhao, vero?” Aggiuinse all’improvviso la donna.

“Naturalmente. Non è facile diventare uno Sciamano dal Mantello Immortale. Tuttavia mi impegnerò a fondo per non deludere le sue aspettative.” Zhao Ruofan annuì. Dopotutto non sarebbe stato appropriato per lui dire di essere pieno di sicurezza quando la presidente aveva ammesso di non esserne certa.


“Mn.” La donna annuì con soddisfazione.

Vedendo che la presidente stava annuendo, Zhao Ruofan sorrise ancora di più. Era così contento che prese una tazzina nel tavolo laterale e cominciò a bere allegramente.


Sembrava davvero rilassato, spensierato e soddisfatto. Sembrava certo che avrebbe ottenuto una tavoletta di invito.


Inoltre gettò deliberatamente un’occhiata verso Chu Feng e Liu Chengkun.


Il suo sguardo pieno di derisione sembrava dichiarare “non importa quanti guai cercate di provocare, sarà inutile. È ovvio che sarò io ad andare nella montagna Gru delle Nuvole. Voi due… siete solo pagliacci spregevoli”.


“Per questo ho invitato qui Chu Feng oggi.” Continuò la presidente.

“Snap!!!”


La tazzina che Zhao Ruofan teneva in mano si era frantumata sul posto.


HOMEPAGE

