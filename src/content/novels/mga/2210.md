---
title: Capitolo 2210 - Gioco pericoloso
pubDate: 2025-04-28T07:56:58.970Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Tutti volsero gli sguardi verso Zhao Ruofan.


Non solo il vecchio aveva spaccato la tazza che aveva in mano, si era schizzato il tè addosso.


Imbarazzante. Zhao Ruofan era proprio in una situazione imbarazzante. Erano state le parole della presidente a metterlo in difficoltà.


Perfino uno sciocco avrebbe potuto capire che l’ultima dichiarazione della presidente aveva un particolare sottinteso.


“Cosa succede, vice presidente Zhao?” Chiese la donna anche se sapeva già la risposta.


“Presidente, sta suggerendo che sarà Chu Feng ad accompagnarla alla montagna Gru delle Nuvole al posto mio?” Chiese direttamente Zhao Ruofan.


Molti dei presenti sussultarono. Nessuno si aspettava che sarebbe stato così diretto.


“Ho detto che l’invito dovrebbe essere dato all’individuo più capace.” Dichiarò la presidente.


“Mi perdoni, ma non credo che Chu Feng mi superi sotto nessun aspetto.”


Lo disse con sincerità. Dopotutto era una questione che lo riguardava e si erano accordati diversamente in passato.


Così, anche se lei si stava rimangiando la promessa, decise di insistere senza esitare anche a costo di offenderla.


Sapeva molto bene che l’intera società della Farfalla Rossa non poteva competere con il valore di uno Sciamano dal Mantello Immortale.


Se fosse diventato uno Sciamano dal mantello Immortale, non gli sarebbe importato se fosse stato costretto a lasciare la società della Farfalla Rossa.


“Ahah…” La presidente scoppiò a ridere. Si alzò e disse alla folla: “Anziani, quanto pensate sia vecchio Chu Feng?”


“Sembra che non abbia nemmeno trent’anni. È giovane perfino tra la giovane generazione. Sarebbe considerato giovane perfino tra i mortali ordinari.” Rispose l’Anziano Huang Luo.


Gli altri Anziani annuirono, erano d’accordo.


Questo valeva particolarmente considerando il mondo della coltivazione marziale. Non sarebbe stato eccessivo definire Chu Feng un bambino che era appena all’inizio del suo percorso.

“Quanti della sua età sono già al Semi Martial Ancestor di secondo livello?” Continuò a chiedere la presidente.


“Estremamente raro. Se non altro, non ne ho mai incontrati.” Rispose Huang Luo.


“Naturalmente, è estremamente raro.”


Anche gli altri Anziani annuirono in successione. Dovevano riconoscere la sua forza nonostante fosse un estraneo.

“Credo che non ci sia bisogno di menzionare quanto sia talentuoso in termini di coltivazione. Tuttavia possiede un’altra identità di cui non credo siate a conoscenza.”


“Chu Feng in realtà è uno Sciamano Asura.” Continuò la presidente.


“Sciamano Asura?!”

I presenti ne furono scioccati, perfino Zhao Ruofan, Zhao Xuan e Zhao Xian.


Dopotutto gli Sciamani Asura erano figure estremamente rispettate!!!


“Non solo, è anche uno Sciamano dal Mantello Reale del Marchio del Drago.”


“Credo che nessuno abbia mai visto qualcuno come Chu Feng prima, no?” Chiese la presidente della società.

“Mai, è un evento senza precedenti.” Rispose la folla.


“È davvero un genio assoluto.” In effetti alcuni iniziarono perfino a lusingare Chu Feng per attirare il suo favore.


Dopo aver scoperto che era uno Sciamano Asura, molti cambiarono atteggiamento.


“Questo è il motivo per cui è il nostro onorato ospite. In futuro, nessuno potrà comportarsi in modo scortese nei confronti di Chu Feng.” Disse forte e chiaro il capo della società.


I presenti annuirono ed espressero la loro approvazione.


Capivano le intenzioni della presidente. Chiunque avrebbe voluto attirare il favore di uno Sciamano Asura, anche se era solo allo stadio del mantello reale per ora.


Dopotutto gli Sciamani Asura avevano un potenziale illimitato.


Considerandolo da un altro punto di vista, era una fortuna per la società della Farfalla Rossa essere stati in grado di invitarlo come ospite.


Così avrebbero dovuto cogliere questa opportunità e pensare a modi per conquistarne il favore.


Prima pensavano che la richiesta di Liu Chengkun di mandare Chu Feng alla montagna Gru delle Nuvole fosse solo un problema. Ora però pensavano che fosse estremamente ragionevole e giusto. Praticamente tutti erano disposti ad accontentarlo.


“Presidente della società, mi aveva promesso che sarei stato io ad accompagnarla.” Disse Zhao Ruofan. Anche se sapeva che sarebbe stata una dichiarazione impudente, non voleva perdersi l’occasione di diventare uno Sciamano dal Mantello Immortale.

“Ah?” La folla sussultò. Dopotutto non ne erano a conoscenza e non sapevano se Zhao Ruofan stava mentendo o no.


Ma sopratutto erano scioccati dal fatto che Zhao Ruofan avesse osato dichiararlo pubblicamente, stava praticamente sfidando l’autorità del loro capo.

“Vice presidente Zhao, perché non ricordo di averglielo mai detto?” La donna non lo ammise. Non solo, gettò un’occhiata scontenta verso di lui.


L’atmosfera nella vasta sala del palazzo divenne gelida, tutti se ne accorsero.


Zhao Ruofan tremò sotto lo sguardo della presidente e della sua furia invisibile.


“Thump!”

Zao Ruofan si inginocchiò all’improvviso. Dichiarò con tono di scusa: “Sono stato uno sciocco, mi sbagliavo.”


“Presidente, il mio cugino più anziano ha detto che se fossi riuscito a diventare uno Sciamano dal Mantello Immortale, la nostra società sarebbe diventata un’organizzazione sussidiaria della valle del Tramonto delle Nuvole, e sarebbero stati disposti ad aiutarci contro il padiglione Luyang.”


“Così non cercavo di perseguire i miei interessi personali, ma l’ho fatto per aiutare la nostra società della Farfalla Rossa.”


“Cosa?!” Le espressioni della folla cambiarono. Dopotutto non era una questione insignfiicante.


“Vice presidente Zhao, sta dicendo la verità?” La donna strinse gli occhi, il suo sguardo era pieno di sospetto.


Non si fidava di Zhao Ruofan. Tuttavia non osava smascherarlo pubblicamente, dopotutto non poteva permettersi di offendere il cugino più anziano del vice presidente.


“Non oserei ingannarla.” Anche se aveva detto queste parole con sicurezza, Zhao Ruofan aveva molta paura. Questo perché si era appena inventato tutto e suo cugino non gli aveva mai fatto una promessa simile.


Tuttavia doveva puntare il tutto per tutto per entrare nella montagna Gru delle Nuvole. Anche se fosse stato punito dalla presidente in futuro, avrebbe dovuto cogliere questa occasione.


Nel peggiore dei casi, avrebbe potuto abbandonare la società. Se fosse potuto diventare uno Sciamano dal Mantello Immortale e avrebbe goduto di una rapidissima ascesa.


Era un gioco molto pericoloso, ma doveva continuare a fingere.


HOMEPAGE

