---
title: Capitolo 2212 - Sicurezza
pubDate: 2025-05-05T07:53:09.249Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Silenzio. Le parole di Chu Feng colpirono Liu Chengkun come un fulmine a ciel sereno e lo ridestarono.


“Potresti ripetere.”


“Sono stato avvelenato dalla sua serva.” Rispose con calma il giovane.


“Avvelenato? Che sorta di veleno?” Chiese preoccupato Liu Chengkun. Poteva capire che non stava scherzando. Come poteva non essere nervoso?


“Un veleno che limita il potere Spirit. È entrato nel mio corpo e si è fuso con la mia anima. Anche se distruggessi il mio corpo, non potrei comunque liberarmene.”


“Fortunatamente non si è ancora attivato, lo farò solo quando muoverò il mio potere Spirit.”


“Anche se si attivasse, non metterebbe a rischio la mia vita. Limiterà solo il mio potere Spirit. In altre parole, quando il veleno manifesterà i suoi effetti, potrò usare solo un decimo del mio potere Spirit.” Spiegò Chu Feng.

“Maledizione! Chi ti avvelenerebbe così? Zhao Ruofan! Dev’essere stato Zhao Ruofan!” Disse stringendo i denti Liu Chengkun.


“È stato davvero lui. C’era un ospite non invitato al banchetto oggi. Anche se si è nascosto molto bene, sono comunque riuscito a riconoscerlo. Era il figlio di Zhao Ruofan e il padre di Zhao Xiao, Zhao Xuan.”


“Era Zhao Xuan?” Chiese il vecchio.

“Esatto. Si è intrufolato qui e ha concentrato gli occhi su di me per tutto il tempo. Se n’è andato tranquillamente solo dopo che ho preso il veleno.”


“Così era Zhao Ruofan. È ricorso ad un mezzo così spregevole per la sfida di domani, gliela farò pagare.” Liu Chengkun si riempì di rabbia. Si girò e si preparò ad andarsene.


“Senior Liu, aspetti per favore.” Chu Feng si affrettò a fermarlo. “Devo ancora dirle una cosa.”


“Cosa?”


“Ho già notato che c’era veleno nel vino prima che lo bevessi. L’ho bevuto apposta.” Spiegò Chu Feng.


“Apposta? Perché?!” Liu Chengkun rivelò un’espressione scioccata. Non capiva quali fossero le sue intenzioni.


“L’ho preso proprio per fare pensare a Zhao Ruofan che avesse portato a termine la sua missione.”


“Per quanto riguarda perché ho osato prendere il veleno, è perché possiedo un fisico imune ai veleni. Se non altro, questo veleno non può farmi nulla.”


“Davvero?” Liu Chengkun era ancora più scioccato.


“Senior Liu, mi dica, desidera eliminare quel Zhao Ruofan?” Chiese Chu Feng.


“Sì. L’ho sempre trovato repellente. Ma Xiaoli, lei…” Liu Chengkun era in una situazione difficile, sembrava essere stato colto da un dilemma.


Anche senza che Liu Chengkun gli fornisse spiegazioni, Chu Feng intuì che la “Xiaoli” di cui stava parlando doveva essere la presidente della società della Farfalla Rossa.


L’aspetto più importante però era che adesso avevano l’occasione per eliminare Zhao Ruofan. Così, senza la minima esitazione, il giovane disse: “Questa è un’ottima opportunità. Se non altro potremo privarlo dell’autorità e della posizione che ha nella società della Farfalla Rossa.”


“Così, deve solo catturare quella serva che mi ha avvelenato. Poi non allerti il nemico per ora.”


“Dobbiamo solo farla confessare. Domani… riveleremo completamente la condotta malvagia di Zhao Ruofan.” Disse Chu Feng.

“Domani? Perché non rivelarla ora? Non ci sarebbe nemmeno bisogno della sfida di domani.” Rispose Liu Chengkun.


“No, competerò con lui. Devo fare sapere a tutti che ho i requisiti per entrare nella montagna Gru delle Nuvole.”


“Farò capire loro che potrei sconfiggere comunque Zhao Ruofan.” Disse Chu Feng.


“Va bene allora, facciamo come suggerisci.” Liu Chengkun non provò più a dissuaderlo.


Poi andò a cercare la serva. All’inizio la ragazza aveva intenzione di scappare, ma non si sarebbe mai aspettata di venire scoperta così velocemente. Così fu catturata da Liu Chengkun ancora prima di poter fuggire.


All’inizio non era stata disposta ad ammettere di aver avvelenato Chu Feng. Tuttavia, dopo che il giovane aveva iniziato a spiegare dettagliatamente come lo aveva avvelenato, provò subito terrore.


Non si sarebbe mai aspettata che Chu Feng sapesse già tutto. Così la serva lo ammise senza che avessero nemmeno il bisogno di torturarla.


Naturalmente era stato Zhao Ruofan ad architettare questo piano.


In effetti era stata già corrotta da lui molti anni fa. Era rimasta accanto a Liu Chengkun proprio per aiutare Zhao Ruofan.


“La mia fiducia in te era mal riposta. Non solo mi hai tradito, ma hai anche avvelenato il mio onorabile ospite.” Liu Chengkun era infuriato e stringeva i denti.


Non gli sarebbe importato se la serva avesse preso di mira lui, ma aveva perfino osato avvelenare Chu Feng, era qualcosa di intollerabile per lui.


“Lord Anziano, mi dispiace. È tutta colpa mia. Negli anni mi ha trattato molto bene. Se il vice presidente mi avesse ordinato di farle del male, non ne sarei stata capace.”


“Per questo ho solo accettato di fornirgli informazioni che non l’avrebbero danneggiata. Stavolta ho avvelenato Lord Chu Feng solo a causa della mia ossessione per le ricchezze.”

“Ma rimane il fatto che l’ho servita per tutti questi anni. Anche se non ho reso alcun servizio meritevole, ho comunque lavorato sodo. Così spero solo che il Lord Anziano mi garantisca una morte veloce.” La serva sapeva che sarebbe stata uccisa, così non implorò pietà ma chiese solo di venire uccisa velocemente senza essere torturata.


“Non devi morire, in effetti puoi anche vivere tranquillamente.” Disse Chu Feng.


“Mio signore, non mi ucciderà?” La serva rimase scioccata nel sentire quelle parole.


“FInché rivelerai i piani di Zhao Ruofan di fronte alla presidente della società domani, e rivelerai come ti ha incaricato di fare la spia, posso garantire che non verrai uccisa.” Disse Chu Feng.


“Lord Anziano, è vero?” La serva non sembrava credere alle sue orecchie, così guardò Liu Chengkun.


“Come potrebbe l’amico Chu Feng mentirti?” Rispose con tono freddo e deluso Liu Chengkun, che sbuffò.


“Lord Chu Feng, la ringrazio per avermi risparmiato la vita. Seguirò sicuramente i suoi ordini. Rivelerò sicuramente i piani e la condotta malvagia di Zhao Ruofan.” La serva si prostrò frettolosamente di fronte al giovane. Provava così tanta gratitudine che stava perfino piangendo con amarezza.


Per quanto riguardava Chu Feng, sorrise lievemente e poi disse: “Non ho bisogno che aggiungi dettagli alla tua storia quando smaschererai Zhao Ruofan. Devi solo dire la verità.”


…


Il giorno dopo. Era la stessa sala del palazzo. La folla di ieri si era di nuovo radunata qui.


In effetti molti di loro stavano mostrando espressioni entusiaste. Dopotutto avrebbero assistito ad una sfida tra sciamani.


Per loro era un incontro piuttosto raro visto che erano due Sciamani dal mantello Reale.


Per quanto riguardava Zhao Ruofan, mostrò un’espressione estremamente arrogante dal momento in cui apparì. Dopo aver visto Chu Feng, dichiarò perfino: “Hai bisogno che mostri pietà così che tu non perda troppo miserabilmente?”

“Ti suggerirei di impegnarti invece.” Chu Feng sorrise lievemente e aggiunse: “Perché subirai una sconfitta schiacciante in ogni caso.”


“Oh cielo, mi stai proprio spaventando. Ahahah…” Zhao Ruofan rise freneticamente. Era pazzo di gioia. Sentendo le sue risate, la presidente della società mostrò un’espressione scontenta.

Tuttavia Zhao Ruofan fece finta di non vederla. Continuò a deridere Chu Feng: “Ti suggerirei di non vantarti. A forza di esagerare finirai per pagarne le conseguenze.”

“Presto vedrai se mi sto solo vantando.” Chu Feng sorrise con sicurezza.


Perfino la folla presente fu convinta dalla sua fiducia. Iniziarono a pensare che avesse qualche possibilità di affrontare Zhao Ruofan.

“Ahah…” Zhao Ruofan non rispose, invece rise. Stava pensando: “Moccioso, continua a fare l’orgoglioso. Presto, quando attiverai il tuo potere Spirit, il veleno si attiverà. Allora vedremo se potrai continuare a sorridere”.


Zhao Ruofan pensava che Chu Feng stesse solo mostrando una facciata spavalda. Indipendentemente dalle capacità del giovane, era certo di avere la vittoria in tasca oggi.

