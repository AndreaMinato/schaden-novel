---
title: Capitolo 2215 - Completa Sconfitta e Rovina
pubDate: 2025-05-15T09:34:40.983Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Fermo!”


Gridò Zhao Ruofan vedendo che la situazione si stava mettendo male. Aveva intenzione di salvare i suoi spiriti.


Dopotutto Ovetto aveva scatenato il suo intento omicida e se non fosse intervenuto sarebbero stati spacciati.


“Impudente!”


Proprio in quel momento, risuonò un urlo che fece tremare lo spazio.


Un potere sconfinato sigillò il potere di Zhao Ruofan e formò una gabbia invisibile attorno a lui.


Era stata la presidente della società della Farfalla Rossa. Anche se era solo al primo livello del Martial Ancestor e poteva sembrare inferiore a Zhao Ruofan, il suo corpo brillava di luce viola. Sembrava una fata celeste.


A quanto pareva era un Corpo Divino e, non solo, poteva aumentare di livello usando il suo potere.


Una volta attivato, era passata al secondo livello, proprio come Zhao Ruofan.


Il suo potere combattivo però era superiore ed era capace di affrontare Martial Ancestor di terzo livello ordinari.


“Eeeaahh!!!”


Iniziarono a risuonare urla miserabili dal cielo.


Un massacro. Stava accadendo un massacro che faceva rizzare i capelli.


Tutti i presenti avevano una certa esperienza e avevano visto assassini e fiumi di sangue in passato.


Ora però stavano comunque tremando di paura vedendo questo passacro.


Lo spirito non solo era splendido, ma anche estremamente spietato.


Crudele. Anche se i più di cento spiriti del mondo delle fate erano stati uccisi in breve tempo, andarono incontro ad una fine cruenta e miserabile. Prima di morire, erano stati tutti riempiti di tagli e lividi.


“Ce ne sono altri? Non ho ucciso abbastanza.” La regina lo derise.


Non si sentiva minimamente in colpa, invece mostrò un’espressione gioiosa. Sembrava che uccidere fosse un’attività allegra per lei.


“Tu!!!” Zhao Ruofan era così furioso che stava tremando. Solo lui sapeva quanti sforzi aveva dovuto fare per iniziare dei contratti con quegli spiriti.


Eppure ora erano stati uccisi tutti da Ovetto. I suoi sforzi meticolosi di numerosi anni erano stati tutti rovinati oggi.


“Sembra che non ce ne siano altri. A questo misero livello, non so davvero dove hai trovato il coraggio di competere con Chu Feng.”


“Ti sei rimbambito?” Ovetto lo derise. Non badò alle labbra frementi di Zhao Ruofan, né alla sua espressione simile a quella di una persona che aveva appena mangiato merda. Così, con sicurezza, eleganza e fascino rientrò nel portale degli spiriti e scomparì.


“Presidente, perché mi ha impedito di salvare i miei spiriti?” Chiese con rabbia Zhao Ruofan. Non gli importava più di offenderla ormai. Non c’era la minima traccia di rispetto nel suo tono, voleva solo ottenere giustizia.

“Perché?” La donna sorrise freddamente. “Prima hai detto chiaramente che avresti gareggiato usando formazioni Spirit. Ma hai finito con il perdere. Eppure ti sei rifiutato di ammettere la sconfitta e hai insistito che Chu Feng creasse una formazione difensiva e che tu lanciassi l’attacco.”

“Chu Feng non si è abbassato al tuo livello e ha accettato la sfida. Eppure cos’hai fatto? Non hai nemmeno osato tentare di attraversarla.”


“Perché non l’hai fatto? Perché sapevi che non saresti riuscito a farlo in così breve tempo.”


“Così hai chiesto che Chu Feng competesse contro di te usando degli spiriti. Inoltre hai perfino dichiarato che lo spirito di Chu Feng era solo un Semi Martial Ancestor di sesto livello e che sarebbe stato un suicidio mandarlo in battaglia. Questo significava che avevi già deciso di uccidere lo spirito di Chu Feng.”

“Tuttavia, dopo l’inizio dell’incontro, hai scoperto di non poterlo battere. Così hai cercato di interferire.”


“Dimmi, in quanto vice presidente della società della Farfalla Rossa, non credi che le tue azioni oggi siano state estremamente disonorevoli?”


“...” Zhao Ruofan rimase senza parole. Sapeva molto bene quanto era stato spudorato oggi.

“Sembra che il vice presidente Zhao non abbia nulla da dire, io però avrei qualcosa da dire. Posso?” Disse Chu Feng.


“Dimmi pure.” Disse con un sorriso raggiante la presidente della società. Il suo atteggiamento nei confronti del giovane era estremamente buono ora.


Se prima aveva deciso di aiutarlo solo per via di Liu Chengkun, ora si era resa conto che tecniche Spirit del giovane superavano di gran lunga le sue.


Chu Feng doveva avere un potenziale sconfinato e avrebbe compiuto grandi imprese in futuro.


Ora lei stessa aveva intenzione di farselo amico, anche senza che il suo maestro glielo suggerisse. Dopotutto un genio come lui capitava solo ogni diecimila anni.

“Si può dire che il vice presidente Zhao si sia impegnato meticolosamente per la competizione di oggi. Forse i presenti non lo sanno, ma rimangiarsi ripetutamente la parola e cambiare le regole della sfida non è niente al confronto.”

“È già ricorso al suo trucchetto principale con me la scorsa notte.” Disse Chu Feng.


“Amico Chu Feng, perché non capisco cosa sta suggerendo?” Chiesero confusi alcuni Anziani.


“Senior Liu, prego.” Disse il giovane.


“Liuzhu, esci fuori!” Gridò Liu Chengkun.


La serva si fece avanti e si inchinò.


Le espressioni di Zhao Ruofan e di Zhao Xuan cambiarono drasticamente vedendola.

‘Cosa sta succedendo? Perché è qui? Che abbiano scoperto il veleno?’


‘No, è impossibile. Il piano è filato liscio. Come possono averlo scoperto?’


Anche se erano stati colti dal panico, Zhao Ruofan e Zhao Xuan continuavano ad essere speranzosi. Speravano che fosse tutta una coincidenza.

“Presidente della società, Anziani, merito di essere punita con la morte. Non avrei dovuto cedere alle minacce del vice presidente Zhao e di Lord Zhao Xuan e avvelenare il vino di Lord Chu Feng.” La serva cadde in ginocchio.


“Putt!”


Zhao Ruofan cadde sul suo posteriore. Era completamente sbalordito.

Non era una coincidenza. La serva l’aveva già ammesso. Non era assolutamente una coincidenza. I loro crimini erano stati rivelati.

“Oltraggiosa! Osi accusarci?! Dovresti morire!!!” Gridò con rabbia Zhao Ruofan, che cercò di ucciderla.

“Boom!!!”


Risuonò un’esplosione, ma la serva rimase illesa. Fu Zhao Ruofan ad essere respinto di diversi passi. Anche se aveva recuperato l’equilibrio, sangue scarlatto stava scorrendo dagli angoli della sua bocca.

“Come potrei permetterti di comportarti in modo così atroce?!” Gridò infuriata la presidente. Poi guardò la serva e disse: “Cos’è successo? Dì la verità.”


La serva non tentò di nascondere nulla e raccontò cos’era accaduto nel dettaglio.


Non solo aveva confessato, ma offrì anche delle prove. Zhao Ruofan e suo figlio non poterono più ribattere.


“Non mi sarei mai aspettato che il vice presidente Zhao fosse così vile.” Gli Anziani presenti cominciarono a denigrarlo. Ora guardavano con sdegno Zhao Ruofan, Zhao Xuan e perfino Zhao Xiao.


“Boom!”


Zhao Xuan e Zhao Xiao caddero all’indietro sul loro posteriore.

Era una completa sconfitta e rovina. Da ora in avanti, non sarebbero più stati in grado di restare nella società della Farfalla Rossa.


“Zhao Ruofan, mi sono fidata di te invano.”

“Non avrei mai pensato che saresti stato così spregevole. Hai commesso delle colpe simili per mero tornaconto personale. Meriti proprio di morire.” Rimproverò con rabbia la presidente.

“Meritare di morire? Avanti uccidimi pure se puoi. Vedremo se il mio cugino più grande te la farà passare liscia alla vostra società della Farfalla Rossa!” Gridò Zhao Ruofan.

