---
title: Capitolo 2216 - L’arrivo di ospiti malintenzionati
pubDate: 2025-05-19T06:23:30.868Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Non usare tuo cugino per spaventarmi. Fai parte della nostra società e quindi posso punirti secondo le regole della Farfalla Rossa.”


“Sono nostri affari interni e nessuno potrà interferire.” Rimproverò la presidente.

“Affari interni? Ahah, molto bene. Allora uccidimi pure, uccidi anche mio figlio e mio nipote.”


“Vedremo se la valle delle Nuvole del Tramonto potrà interferire con un’organizzazione di terza categoria come la società della Farfalla Rossa.” Disse Zhao Ruofan.


“La valle delle Nuvole del Tramonto?” Le espressioni di molti Anziani cambiarono drasticamente. Rivelarono paura.


In quel momento, perfino la presidente era rimasta senza parole. L’intento omicida che aveva mostrato iniziò lentamente a dissiparsi.


“La valle delle Nuvole del Tramonto?” Gli occhi di Chu Feng brillarono. Dopotutto aveva sentito parlare di loro da quella donna di nome Xu Yiyi.


Questa era la seconda persona a menzionare la valle delle Nuvole del Tramonto. Inoltre, Chu Feng aveva già capito che doveva essere l’asso nella manica nascosto su cui contava Zhao Ruofan.


“Senior Liu, cos’è esattamente la valle delle Nuvole del Tramonto? Che sorta di rapporto ha con Zhao Ruofan?” Chiese tramite una trasmissione della voce Chu Feng a Liu Chengkun.


“Le organizzazioni influenti nel regno ordinario dei Cento Raffinamenti possono essere separati in tre livelli. La nostra società può essere considerata di terzo grado, mentre la valle delle Nuvole del Tramonto è di secondo.”


“La valle delle Nuvole del Tramonto è molto potente. Noi non possiamo competere con loro. Perfino il padiglione Luyang, quell’enorme mostro, si è sottomesso alla valle delle Nuvole del Tramonto.”


“Per quanto riguarda Zhao Ruofan, ha un distante parente, quel cugino più grande che ha menzionato, che è un Anziano della direzione nella valle delle Nuvole del Tramonto.”


“È per via di quella persona che la nostra presidente lo accontenta così tanto.” Liu Chengkun lo informò tramite una trasmissione della voce.


“Non c’è da meravigliarsi che si comporti in modo così arrogante. In effetti gode di un certo sostegno.” Chu Feng iniziò ad accigliarsi lievemente. Anche se Zhao Ruofan era una nullità, sarebbe stato davvero difficile sbarazzarsi di lui. Ormai ne dipendeva il destino della società della Farfalla Rossa, non riguardava più solo Chu Feng.


“Umpf.” Vedendo che la gente della società della Farfalla Rossa si era spaventata, Zhao Ruofan mostrò un’espressione ancora più compiaciuta.


“Voi due, alzatevi! Non portate vergogna alla nostra famiglia!” Gridò Zhao Ruofan a suo figlio e a suo nipote.


Zhao Xuan e Zhao Xiao si alzarono frettolosamente. Prima erano terrorizzati, ma ora avevano recuperato la loro fiducia.


“Zhao Ruofan, vista la tua condotta, la nostra società della Farfalla Rossa. Tuttavia, tenendo conto i tuoi meriti precedenti, non ti punirò eccessivamente.”


“Tuttavia tu e Zhao Xuan  verrete espulsi oggi.” Disse freddamente la donna.

“Lu Xiaoli, tanto vale che te lo dica direttamente. Mio cugino ha detto che, non appena lascerò la società, la valle delle Nuvole del Tramonto aiuterà il padiglione Luyang e vi eliminirà.”


“Perché credi che la tua società sia riuscita a sopravvivere fino ad oggi dopo aver lottato contro il padiglione Luyang così a lungo? Era tutto grazie a me.” Zhao Ruofan sogghignò.

“Non usare tuo cugino per minacciarmi. Non ci ha mai sostenuto in alcun modo fino ad oggi.” Disse la presidente.


“Allora fa’ pure. Tuttavia… dovrai sopportare le conseguenze delle tue azioni.” Disse con sicurezza Zhao Ruofan.


La presidente si accigliò. Non osava correre quel rischio e non sapeva come reagire.


Era rimasta spaventata dalla minaccia di Zhao Ruofan.


“Lu Xiaoli, se mi farai continuare a rimanere nella società della Farfalla Rossa, sarà solo un beneficio e non un detrimento per voi.”


“Inoltre le tecniche dell’amico Chu Feng superano davvero le mie. È ragionevole che vada alla montagna Gru delle Nuvole. Tuttavia le sue tecniche Spirit sono superiori anche alle tue.”


“Così potresti lasciare che ci andassimo io e Chu Feng invece.” Disse Zhao Ruofan.


“Oh!”


Gli Anziani della direzione presenti iniziarono subito a discutere tra di loro.


Zhao Ruofan stava cercando di costringere la loro presidente a cedergli il suo invito. Era un comportamento ribelle contro un superiore, qualcosa di davvero imperdonabile.


“Puoi garantire che la valle delle Nuvole del Tramonto accetterà la nostra società come organizzazione sottoposta nel caso ti consegnassi l’invito? Che aiuteranno la nostra società ad eliminare il padiglione Luyang?” Chiese la donna.

“Naturalmente. Se non potrò farlo, potrai uccidermi allora.” Rispose con sicurezza Zhao Ruofan.


“Presidente, mentre non mi importa di ricevere l’invito, non può assecondarlo. Le sue parole non hanno nessun valore, non è degno di fiducia.” Disse Chu Feng.


“Non sei degno di intrometterti nei nostri affari interni.” Gridò Zhao Ruofan.


“Allora noi? Noi Anziani della direzione siamo degni di intrometterci, no?” Liu Chengkun gli lanciò un’occhiataccia.


“Vice presidente Zhao, è stato eccessivo oggi. È stato lei a suggerire di competere con l’amico Chu Feng. Alla fine non solo ha perso, ma ha osato chiedere l’invito della presidente. Si sta praticamente ribellando contro una sua superiore.”


Anche gli altri Anziani della direzione cominciarono a rimproverarlo. Dopotutto erano membri della società della Farfalla Rossa, così non potevano tollerare la sua condotta.

“Umpf.” Tuttavia Zhao Ruofan sbuffò di fronte alla reazione della folla. Poi si girò verso la presidente e disse: “Ho detto quello che dovevo. Sta a te la decisione.”


“Posso darti l’invito, ma se osassi ingannarmi, ti ucciderò.” Disse la presidente.


“Presidente, non deve.” Liu Chengkun e gli altri cercarono di persuaderla.


“Non dite altro. Ho deciso.” La donna fece un cenno. Aveva deciso di sacrificare la sua occasione per il futuro della società della Farfalla Rossa.


“La presidente è davvero ragionevole.” Zhao Ruofan rivelò uno sguardo compiaciuto. Poi osservò con derisione Liu Chengkun, Chu Feng e gli altri.


Il suo sguardo sembrava suggerire ‘E anche se hai vinto contro di me? Che importa se hai rovinato completamente la mia reputazione? Ho comunque ottenuto l’invito alla montagna Gru delle Nuvole e l’ho rubato alla presidente.’


“Snap!” Liu Chengkun strinse i pugni, facendoli crepitare.


Rabbia. Come poteva non essere infuriato? Anche se sapeva che Zhao Ruofan era vile, non poteva fargli nulla. Questo lo fece incupire.


Non solo lui, anche la presidente della società della Farfalla Rossa e tutti gli altri erano tetri.


Tuttavia non potevano davvero fare nulla. Era la verità. Dopotutto Zhao Ruofan aveva il supporto di un Anziano della direzione della valle delle Nuvole del Tramonto.


“Presidente, cattive notizie!!!” Proprio in quel momento, una persona si precipitò nella sala con un’espressione spaventata.


“Cos’è successo? Perché stai causando questo trambusto?!” Gridò con furia la presidente della società della Farfalla Rossa.


Non era arrabbiata per l’intrusione, ma perché doveva sfogare la furia nel suo cuore.


“Presidente della società, il padiglione Luyang è qui! Ci hanno circondato! Non solo, c’è anche la valle delle Nuvole del Tramonto!” Disse nel panico quella persona.

“Sul serio?!” Chiese la presidente della società.


“Non oserei ingannare la presidente della società. Ci hanno circondato completamente. Presidente, cosa facciamo?!” Chiese quella persona.


In risposta la donna mosse il palmo e fece apparire una sfera di cristallo delle dimensioni di un melone. Al suo interno al suo interno si poteva vedere l’accerchiamento del quartier generale.


Le espressioni di tutti i presenti cambiarono drasticamente. In un istante, alcuni impallidirono, mentre altri tremarono di paura.


Era davvero arrivato l’esercito del padiglione Luyang. Inoltre c’era anche la valle delle Nuvole del Tramonto e stavano circondando il quartier generale, isolandolo completamente dall’esterno.


Inoltre chiunque poteva capire che avessero cattive intenzioni.

“Dimmi Zhao Ruofan! Cosa sta succedendo esattamente?!” La presidente era infuriata e afferrò Zhao Ruofan per il bavero.


“Questo… questo…” Zhao Ruofan, prima immensamente orgoglioso di sé stesso prima, era rimasto completamente sbalordito. Non riusciva nemmeno a finire la sua frase.

Che situazione era questa?


Figuriamoci gli altri, nemmeno lui sapeva cosa stava succedendo!!!

