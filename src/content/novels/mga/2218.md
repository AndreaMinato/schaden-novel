---
title: Capitolo 2218 - Andare d’accordo
pubDate: 2025-05-26T08:03:45.557Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


L’evento imprevisto confuse la folla della società della Farfalla Rossa.


Solo Chu Feng, che aveva tenuto gli occhi aperti per tutto il tempo, era riuscito a vedere cos’era accaduto.


Era un vecchio che emanava un’aura anomala.


Un bagliore color tramonto aleggiava attorno al suo corpo. La sua energia era davvero maestosa, la sua coltivazione in particolare era indescrivibilmente potente. Comunque una cosa era certa; era più forte di tutti i presenti qui.


Figuriamoci gli altri, perfino Chu Luyang che sembrava indisciplinato e fuori controllo mostrava un’espressione umile di fronte a lui.


Tutto questo dimostrava quanto fosse straordinario.


Inoltre una splendida donna lo stava seguendo.


Dopo averla vista, gli occhi di Chu Feng brillarono immediatamente. L’aveva riconosciuta; era Xu Yiyi.


“È lei?” Il giovane ne fu estremamente sorpreso. Anche se sapeva che era un membro della valle delle Nuvole del Tramonto, non si aspettava di vederla qui.


Così pensò che non doveva essere una coincidenza. Se non altro, pensava che l’anziano non avrebbe ordinato agli eserciti di fermarsi senza motivo.


“Chu Feng, da quanto tempo.” Disse Xu Yiyi con un sorriso. Il suo atteggiamento era davvero amichevole. Sembrava che avesse appena incontrato un vecchio amico.


“Amico Chu Feng, la conosci?” Tutti i membri della società della Farfalla Rossa lo guardarono con espressioni sbalordite.


I loro sguardi erano sia scioccati che pieni di gioia. Si erano resi conto che erano vivi solo grazie a questa giovane.


“Non sembra che sia passato molto tempo dall’ultima volta in cui ci siamo incontrati, no?” Disse Chu Feng con un lieve sorriso. La sua risposta riempì di sollievo i membri della società della Farfalla Rossa.


Le loro ipotesi erano corrette, Chu Feng conosceva quella donna. Inoltre sembrava che non fosse affatto una persona ordinaria. Forse sarebbero riusciti a sfuggire a questa calamità oggi.


“Per me è passato molto tempo.” Disse con un lieve sorriso Xu Yiyi.


“Perché sei qui?” Chiese Chu Feng.


“All’inizio sono venuta qui a godermi lo spettacolo. Ma ora dovresti ringraziarmi.” Disse Xu Yiyi.

La folla sussultò. “Ringraziarla?”


“Maestro, è il momento di parlare per te, no?” Xu Yiyi prese per il braccio l’Anziano Su con fare giocoso.


“Non preoccuparti.” L’Anziano Su sorrise lievemente, poi guardò i membri della società della Farfalla Rossa e disse: “Chi è il vostro capo?”


Lu Xiaoli fece diversi passi avanti, poi si inchinò rispettosamente: “Mio signore, sono la presidente della società della Farfalla Rossa, Lu Xiaoli.”


Non aveva paura, ma non osava mostrare negligenza. Inoltre si rese conto che questo vecchio forse avrebbe salvato la loro società della Farfalla Rossa.

“Maestro del padiglione Luyang, presidente della società, ascoltatemi.”


“Dovete andare d’accordo da ora in avanti. Non potete più combattere.”

“Chiunque oserà fare altrimenti, verrà annientato dalla nostra valle delle Nuvole del Tramonto.” Dichiarò il maestro di Xu Yiyi.


“Anziano Su, questo… questo…” Chu Luyang rivelò un’espressione sbalordita. Rimase completamente senza parole.


La valle delle Nuvole del Tramonto era venuta qui per aiutarli ad eliminare il loro nemico. Perché era andata a finire così?

“Cosa c’è? Hai delle obiezioni?” Il maestro di Xu Yiyi rivolse uno sguardo scontento verso Chu Luyang.


Chu Luyang fremette. Anche se era riluttante, poté solo abbassare la testa e fare questo compromesso. Rispose rispettosamente: “Non oserei.”


“Allora assicurati di rispettare rigorosamente le regole. Se scoprirò che il padiglione Luyang osa ancora attaccare la società della Farfalla Rossa, vi annienterò.”


“Vale lo stesso per voi della società della Farfalla Rossa. Capito?” Dichiarò il maestro di Xu Yiyi.


Dopo aver finito di parlare, il maestro di Xu Yiyi si girò ed entrò nella carrozza da guerra. Aveva intenzione di andarsene.

“Tieni.” Xu Yiyi scosse la manica e lanciò un distintivo a Chu Feng.

“Cos’è questo?”


“È il distintivo protettivo della valle delle Nuvole del Tramonto. Una volta che lo mostri, nessuno della nostra valle o delle sue frazioni oserà farti nulla. Altrimenti sarebbe come mostrare mancanza di rispetto al mio maestro.” Disse Xu Yiyi.


“È davvero un distintivo protettivo?” Le espressioni della folla cambiarono drasticamente. Perfino i membri della valle delle Nuvole del Tramonto cambiarono espressione. Dopotutto nemmeno loro lo possedevano.


‘Come ha fatto quel Chu Feng ad avere un culo del genere?!’ Chu Luyang era la persona più infuriata al momento qui.


Erano venuti qui per eliminare la società della Farfalla Rossa, eppure adesso erano costretti a convivere pacificamente.

Era disposto ad accettare tutto questo, ma non quel distintivo protettivo.


Aveva speso un’enorme quantità di ricchezze e sfruttato ogni connessione possibile per ottenere un distintivo del genere, eppure non era ancora riuscito ad ottenerne uno.


Eppure Chu Feng l’aveva ricevuto così facilmente. Come poteva rassegnarsi così?


“Yiyi, andiamo.” La voce del maestro della donna risuonò dalla carrozza da guerra.


Xu Yiyi sorrise dolcemente a Chu Feng e poi volò verso il mezzo.


Chu Feng voleva proprio ringraziarla in quel momento, non si aspettava che gli avrebbe fatto un favore simile.

Sfortunatamente la giovane se ne andò velocemente e non gli lasciò tempo di mostrarle la sua gratitudine.


Xu Yiyi era già entrata nella carrozza. Con un sorriso raggiante, disse al suo maestro: “Grazie maestro. Non mi sarei mai aspettata che accettassi la mia richiesta irragionevole.”


“Irragionevole? In effetti è un po’ irragionevole.”


“Ma è qualcosa che posso risolvere con una sola frase. Dato che ti è di beneficio, non c’è motivo per me di non farlo.”


“Maestro, sei il migliore.” Xu Yiyi sorrise molto contenta. Poi alzò la testa e disse: “Perché non mi hai chiesto il motivo per cui volevo aiutare quel Chu Feng?”

“Che importa? Finché sei contenta, non importa.”


“Maestro, sei il migliore, non c’è nessuno che mi tratta bene quanto te!!!” Xu Yiyi si aggrappò al suo braccio.


Il suo maestro le accarezzò la testa con un sorriso. Il suo sguardo era pieno di affetto. Sembrava un padre gentile che guardava sua figlia.


…


L’esercito del padiglione Luyang e della valle delle Nuvole del Tramonto si ritirò dal quartier generale della società della Farfalla Rossa.

Tuttavia i membri della società erano ancora nel panico, incapaci di calmarsi. Sembravano incapaci di credere di essersi salvati, di essere riusciti a sfuggire alla calamità.

“Chu Feng, per favore accetti la mia gratitudine.” Liu Xiaoli porse i suoi rispetti e si inchinò a Chu Feng.


“Presidente, cosa sta facendo?” Chiese confuso il giovane.

“Se non fosse stato per lei, saremmo stati annientati. È stato lei a salvarci.” Spiegò Liu Xiaoli.


“Ringrazio l’amico Chu Feng per averci salvato.” Tutti i membri della società della Farfalla Rossa si inchinarono verso di lui a mezz’aria.


“Presidente della società, Senior Liu, non vi preoccupate.” Chu Feng aiutò frettolosamente Liu Xiaoli a rialzarsi.


Dopo che la donna si rialzò, gli Anziani e i membri d’élite della società fecero lo stesso in successione.


“Non si faccia problemi, sappiamo che se non fosse stato per lei saremmo stati eliminati oggi.”


“C’è una cosa di cui però sono curiosa. Sa chi è il maestro della sua amica?” Chiese Liu Xiaoli. Anche gli altri Anziani drizzarono le orecchie in attesa della risposta del giovane.


Potevano capire che quell’uomo non era una persona ordinaria.

