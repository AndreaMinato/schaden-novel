---
title: Capitolo 2220 - Incontri sotto la Montagna
pubDate: 2025-06-03T06:40:32.780Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Il regno ordinario dei cento raffinamenti non può avere solo due clan Celesti, no?” Chiese con curiosità Chu Feng.


“Naturalmente no. Ce ne sono oltre una decina. Tuttavia solo i clan Celesti Zhou e Kong possono diventare organizzazioni di primo livello. Per quanto riguarda gli altri, sono generalmente di secondo livello."


“Ma rimangono comunque clan Celesti. Anche quelli di secondo grado sono davvero potenti. Comunque ci sono sempre eccezioni alla regola, visto che un paio di loro non sono così formidabili.” Spiegò Liu Xiaoli.


“Naturalmente, perfino le stesse stirpi sono di livello diverso.”


Chu Feng si emozionò. All’inizio, visto che la sua famiglia aveva potuto dominare su un regno superiore, aveva pensato che i clan celesti a capo di questo dominio fossero i sovrani delle loro rispettive regioni.


Ora però si era reso conto che la situazione non era semplice come pensava.


Alcuni membri di clan Celesti non erano stati all’altezza delle aspettative.


All’improvviso Chu Feng chiese: “Oh, giusto, presidente Liu, ha sentito del Sect dell’Anima Infante?”


Non si era dimenticato della missione che suo padre gli aveva affidato.

“Il Sect dell’Anima Infante? Non ne ho mai sentito parlare.” Liu Xiaoli scosse la testa. Poi chiese con curiosità: “Che sorta di organizzazione è?”


“No, non è niente. Ne ho solo sentito parlare mentre ero nel regno inferiore. Inoltre mi è stato detto che sono molto forti, per questo ho chiesto per curiosità.” Disse con un sorriso Chu Feng.


“Temo che sia una diceria. Se fossero davvero potenti, ne avrei sentito parlare. Non ho sentito parlare di loro nemmeno tra le organizzazioni di secondo livello.” Rispose con un sorriso Liu Xiaoli.


“Dovrebbe essere così.” Chu Feng comunque era sicuro che esistesse, era certo che suo padre non l’avrebbe ingannato.


Visto che il Sect dell’Anima Infante compieva azioni corrotte e malvagie, forse lo stavano facendo di nascosto. Questo poteva essere il motivo per cui Liu Xiaoli non aveva mai sentito parlare di loro.


“Oh, giusto. Chu Feng, non chiamarmi più presidente. Chiamami Liu Xiaoli se possibile. La nostra differenza d’età non è così grande e siamo entrambi membri della generazione più giovane, non devi essere troppo formale con me.”

“Inoltre sei il benefattore della nostra società della Farfalla Rossa. Proverei imbarazzo se continuassi a chiamarmi in quel modo.” Disse all’improvviso Liu Xiaoli.


“Non è così grande? Ci sono diverse decadi di differenza tra di voi, no?” Ovetto rise.


Chu Feng ignorò l’osservazione dello spirito. Dopotutto sarebbe stato inappropriato rifiutare per lui. Così disse: “Molto bene, da oggi in avanti ti chiamerò Liu Xiaoli. Ma se i membri della tua società mi picchieranno dopo averlo sentito, cercherò vendetta.”


“Che stai dicendo, come potrebbero farlo?” Liu Xiaoli rise.

“Oh giusto. Chu Feng, ti ho detto tutto questo perché sono arrivati davvero troppi esperti nella montagna Gru delle Nuvole. Siamo solo personaggi secondari visto quanto siamo deboli.”

“È meglio se manteniamo un basso profilo. Anche se altri potrebbero parlarci con scortesia, dovremmo tollerarlo se possibile. Dopo un po’ di sopportazione, le acque si calmeranno.” Disse Liu Xiaoli.

“Capisco.” Chu Feng sorrise e annuì. Aveva già capito le sue intenzioni.


Dopodiché i due continuarono a procedere verso la montagna Gru delle Nuvole.


In effetti, più si avvicinavano e più esperti vedevano. Inoltre molti dei membri della generazione più vecchia erano Martial Ancestor.


Questo permise a Chu Feng di rendersi conto di quanto era formidabile il Regno Ordinario dei Cento Raffinamenti.


I Semi Martial Ancestor così rari nella Terra Sacra delle Arti Marziali qui erano ovunque. Chu Feng ne fu davvero stupito.


Non c’era da meravigliarsi che i membri del Regno Ordinario provassero sdegno nei confronti degli abitanti dei Regni Inferiori. Il talento degli esperti della Terra Sacra delle Arti Marziali era davvero inferiore al loro.


“Chu Feng? Ehi, che coincidenza.” All’improvviso risuonò una voce. Era Xu Yiyi.


Chu Feng fu contento di sentirla. Dopotutto lo aveva aiutato enormemente e voleva ringraziarla.


Tuttavia, quando si girò, scoprì che c’erano altre nove persone con lei.


Provenivano tutte dalla valle delle Nuvole del Tramonto, indossavano le divise della setta e portavano i rispettivi distintivi alle loro vite.


Tra di loro c’erano due uomini e tre donne circa della stessa età di Liu Xiaoli. Anche se potevano essere considerati parte della generazione più giovane, erano vicini ai cento anni.


Il loro livello di coltivazione era inferiore a Liu Xiaoli, erano tutti ancora Semi Martial Ancestor. In effetti le tre donne erano solo al primo livello, ancora meno di Chu Feng.


Gli altri erano quattro vecchi, dovevano avere almeno diverse migliaia di anni d’età. Erano tutti Martial Ancestor.


Chu Feng immaginava che fossero Anziani della Valle delle Nuvole del Tramonto e non discepoli.


“Perché sei qui?” Chiese con curiosità Xu Yiyi.

“Sono venuto a partecipare all’Assemblea dell’Immortalità, e tu?” Chiese Chu Feng.


“Anche io.” Disse con entusiasmo Xu Yiyi.

“Anche tu? Ma…” Lei chiaramente non era una Sciamana dal Marchio del Drago, ma dell’Insetto.


Tuttavia, pensandoci, Chu Feng non disse nulla. Immaginava che Xu Yiyi avesse altre intenzioni.


“Ahah. Dopotutto la nostra valle ha ottenuto dieci inviti. Volevo venire qui e unirmi al dvertimento. Così il mio maestro mi ha dato uno degli inviti.” Disse con un sorriso raggiante Xu Yiyi.


Liu Xiaoli e Chu Feng ne furono davvero sorpresi. Chu Feng in particolare rimase senza parole.


Penso: ‘Il suo maestro la vizia proprio. Le ha dato un invito così prezioso solo per uscire fuori a giocare.’


‘Determinato, è davvero determinato. Dopotutto la Valle delle Nuvole del Tramonto è ricca.’


All’improvviso un uomo dalla pelle chiara e gli occhi piccoli si fece avanti e chiese: “Yiyi, chi sono questi due? Non dovresti presentarceli?”


L’uomo squadrò Chu Feng con ostilità.


‘Merda, sto per essere attaccato di nuovo.’ Chu Feng sospirò di fronte a questa reazione.


Poteva capire che l’uomo dagli occhi piccoli doveva essere attaccato a Xu Yiyi e probabilmente pensava che Chu Feng fosse un suo rivale in amore.


“È Chu Feng, è stato lui a seminare il caos nel territorio del padiglione Luyang.”


“E lei è la presidente della società della Farfalla Rossa.”

Poi Xu Yiyi presentò cortesemente i nove individui della valle delle Nuvole del Tramonto.


Come aveva immaginato Chu Feng, i cinque più giovani erano discepoli. Tuttavia non erano persone ordinarie, erano tutti discepoli personali di Anziani della direzione.


Per quanto riguardava i quattro vecchi, erano tutti Anziani della valle delle Nuvole del Tramonto. Uno tra di loro si chiamava Ning Shuang. Sembrava un Anziano della direzione e doveva essere estremamente forte.


Liu Xiaoli sapeva che erano tutti individui straordinari, così li presentò tutti rispettosamente.


Tuttavia chi avrebbe pensato che l’uomo dagli occhi piccoli avrebbe rivelato un’espressione sprezzante: “Così è la società della Farfalla Rossa. Perfino un’organizzazione come la loro è riuscita ad ottenere due inviti? Da come la vedo, dovete aver svuotato la vostra tesoreria per ottenere quei due inviti, vero?”


Inoltre, mentre parlava, lanciò un’occhiata di sottecchi verso Chu Feng. Era evidente che l’obiettivo della sua derisione non fosse Liu Xiaoli, ma Chu Feng.

