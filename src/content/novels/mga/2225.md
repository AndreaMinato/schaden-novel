---
title: Capitolo 2225 - Mostrare le proprie capacità per la prima volta
pubDate: 2025-06-19T13:43:15.426Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Continua, giovane amico.” Disse il Daoista Tre Spade.


“Questa nebbia viola è estremamente difficile da gestire. Probabilmente sarà impossibile attraversarla da soli.”


“Posso creare una formazione Spirit per farlo, ma avrò bisogno del vostro aiuto per superarla.” Disse Chu Feng.

“Che arroganza. Creerai la formazione, ma hai bisogno del nostro potere? Cosa ti fa pensare di essere degno di farlo?” I quattro Sciamani Imperatori lo rimproverarono di nuovo con sdegno.


In effetti non erano solo loro a sottovalutarlo, molti degli Sciamani presenti lo stavano deridendo.


Pensavano che si stesse solo rendendo ridicolo e non fosse degno di dare loro degli ordini.


“Cosa lo rende degno di farlo? È perché non è uno Sciamano dal Marchio del Drago ordinario.” Liu Xiaoli intervenne con una punta di rabbia nella voce.


Chu Feng fu toccato dalla sua reazione. Sapeva che Liu Xiaoli era una persona discreta e che non amava causare guai.


Logicamente, in una situazione del genere, avrebbe mantenuto un basso profilo.


Tuttavia era intervenuta per difenderlo.


“Ridoclo. Non bastava un mocciosetto saputello, ora ha pure un’aiutante.”


“Molto bene alllora. Dimmi, se non è uno Sciamano ordinario, cos’è allora?” Chiese con derisione il primogenito tra gli Sciamani Imperatori.


“È uno Sciamano Asura.” Liu Xiaoli scandì queste parole.


La folla si ammutolì sentendola, sembrava fosse stata pietrificata.


Dopo un momento di silenzio, qualcuno chiese: “Uno Sciamano Asura? Stai dicendo che è uno Sciamano Asura?”


“Da quando sono così comuni che perfino un moccioso a caso può dire di essere uno Sciamano Asura.” Dissero con derisione i quattro Sciamani Imperatori. Non ci credevano.


“Dimostraglielo e fa vedere loro quanto sei potente.” Disse Liu Xiaoli. Non poteva contenere la rabbia. Era furiosa per come un branco di vecchie scarpe stessero disprezzando un talento come Chu Feng.


“Non avevo intenzione di dimostrare nulla prima, volevo solo unire le forze e attraversare la nebbia viola.”


“Ma non mi pesa farlo se è necessario.”


Proprio mentre finì di parlare, Chu Feng aprì un portale degli spiriti. Una sconfinata quantità di fiamme nere fuoriuscì dal portale.

“Roar!!!”


Un vento violento cominciò a soffiare per la regione, sembrava emettere gemiti spettrali e ululati di lupi.


“Come può essere così spaventoso?!” Molti dei presenti cambiarono espressione percependo le fiamme nere.


Perfino il Granmaestro Taschino e il Daoista Tre Spade, che erano molto esperti, fremettero.


Questo perché tutti stavano percependo un intento omicida senza precedenti provenire da quelle fiamme. Non assomigliava a qualcosa di umano e fece tremare perfino le loro anime.


“Eccellente, eccellente. È davvero una benedizione per il nostro regno Ordinario dei Cento Raffinamenti.” Disse con un sorriso raggiante il Granmaestro Taschino.


“Granmaestro Taschino, in tal caso, è davvero uno Sciamano Asura?” La folla rivelò sguardi sbalorditi.


Prima che il Granmaestro Taschino potesse rispondere, il Daoista Tre Spade disse: “Quella sensazione impareggiabile proviene sicuramente da uno Sciamano Asura.” Inoltre prese perfino l’iniziativa di avvicinarsi al givoane e chiedergli cortesemente: “Giovane amico, si chiama Chu Feng?”


“Sì, mi chiamo Chu Feng.” Rispose con cortesia lui.


Ormai aveva chiuso il portale, non aveva rivelato la sua regina.


Dopotutto c’erano individui esperti qui e questa dimostrazione era già sufficiente.


“Fratello Chu Feng, crea pure la sua formazione Spirit. Indipendentemente dal fatto che gli altri la sostengano o meno, io la aiuterò sicuramente.” Il Daoista Tre Spade si batté il petto. Era evidente che fosse un uomo retto.


Comunque era indubbio che il suo atteggiamento fosse diventato molto più entusiasta dopo che aveva verificato che Chu Feng era uno Sciamano Asura.


“Amitabha, anche io sono disposto ad aiutare Chu Feng.” Disse il Granmaestro Taschino.


Il giovane sorrise cortesemente. Sapeva che molti altri sarebbero stati disposti a sostenerlo adesso.


“Umpf, mi rifiuto di credere che quel moccioso possa creare una formazione Spirit così forte.” I quattro Sciamani Imperatori continuarono a sottovalutarlo. Non provavano un nuovo livello di rispetto nei suoi confronti solo perché era uno Sciamano Asura.


“Woosh, woosh, woosh!!!”


Proprio in quel momento, Chu Feng iniziò a creare la sua formazione. Una volta che rivelò i suoi movimenti fluidi e rapidi, le espressioni della folla cambiarono drasticamente.


Perfino i quattro Sciamani Imperatori ne furono colpiti.


Questo perché i metodi di Chu Feng erano davvero l’apice per uno Sciamano dal Mantello Reale.


Una volta che un esperto mostrava le sue doti, la gente avrebbe capito immediatamente se fosse talentuoso o no. Ogni dubbio della gente scomparì all’istante.


Fu invece rimpiazzato da un nuovo livello di rispetto.


“Un esperto. È davvero un esperto.” Qualcuno non poté contenersi dal lodarlo.


“Sorprendente. Come previsto da uno Sciamano Asura. Siamo stati ciechi.”


Sempre più persone cominciarono ad esprimere la loro ammirazione e le persone che avevano sottovalutato Chu Feng mostrarono espressioni piene di vergogna.


Molti tra la folla non sarebbero riusciti ad imitarlo.

Era un vero maestro!!!


“Buzz!!!”


Alla fine una luce brillò, la formazione Spirit di Chu Feng era completa.


Molti non poterono contenersi e sussultarono.


Era evidente con una sola occhiata che fosse una formazione davvero potente. Aspetto più importante, Chu Feng era riuscito a finirla in breve tempo.


Questo dimostrava la sua padronanza.


“Non posso distruggere da solo questa nebbia. Ho bisogno del vostro aiuto.”

“Dovete solo riversare il vostro potere Spirit nella formazione per aiutarmi.”


“Naturalmente… maggiore sarà la quantità di potere Spirit, meglio sarà. Così spero che i senior non si tratterranno troppo.”


“Dopo aver radunato abbastanza potere Spirit, attiverò la formazione per attraversare la foschia viola.” Disse alla folla Chu Feng.


“Buzz!!!”


“Buzz!!!”


Subito dopo, due scie di energia sconfinata iniziarono a riversarsi nella formazione come draghi dorati.


Erano il Granmaestro Taschino e il Daoista Tre Spade. I due avevano mantenuto la loro promessa e avevano preso l’iniziativa di aiutarlo. Cominciarono a riversare potere Spirit nella formazione.


Subito dopo, anche Liu Xiaoli, l’Anziano Ning Shuang e Li Rui fecero lo stesso.


“Giovane amico, mi fiderò di te.”


Disse all’improvviso uno Sciamano del clan Celeste Zhou. Anche se la sua reputazione non era illustre come quella del Granmaestro Taschino e del Daoista Tre Spade, rimaneva uno Sciamano davvero famoso.


“Mi fiderò anche io di te!!!”


“Buzz, buzz, buzz, buzz!!!”


…


In seguito, altri tra la folla iniziarono a fare lo stesso.


La formazione Spirit cominciò ad agitarsi violentemente.


Questo cambiamento convinse la folla della sua efficacia. Alla fine, a parte i quattro Sciamani Imperatori, tutti gli altri stavano riversando potere nella formazione.


Anche gli Sciamani arrivati dopo che non sapevano cos’era successo contribuirono senza la minima esitazione nel momento in cui scoprirono cosa stava succedendo.


I quattro Sciamani Imperatori però rimasero comunque a guardare senza intervenire.

