---
title: Capitolo 2226 - Davvero sbalorditivo
pubDate: 2025-06-23T07:58:26.626Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Perché non ci state aiutando?” Il Daoista tre Spade guardò i quattro Sciamani Imperatori con un’espressione davvero scontenta.


“Voi potete essere disposti a sprecare energia per quel moccioso, ma noi quattro no.” Disse il più grande dei quattro fratelli.


“Molto bene, se il fratello Chu Feng potrà aiutarci a superare quella foschia viola, chi ha aiutato potrà passare, ma chi si astiene non potrà passare.” Disse il Daoista Tre Spade.


“Daoista Tre Spade, non esagerare. Mentre gli altri possono temere la sua scuola della Spada Immortale, noi non la temiamo affatto!!!” Disse con tono furioso il primogenito.


“Ahah, non avete paura? Nemmeno vostra madre oserebbe dirlo.” Il Daoista Tre Spade li derise.


I quattro Sciamani Imperatori strinsero i pugni. Digrignarono i denti mentre i loro sguardi ardevano di rabbia.


Tuttavia, nessuno di loro osò attaccare, sapevano di non poter competere con lui.


Inoltre il Daoista Tre Spade aveva detto la verità. Probabilmente nemmeno la loro madre avrebbe osato fare dichiarazioni simili.


“Moccioso, cosa farai se non potrai superare quella foschia viola?” Il primogenito rivolse uno sguardo arrabbiato verso Chu Feng.


Visto che non poteva fare nulla al Daoista Tre Spade, aveva intenzione di sfogare la sua furia su di lui.


Anche se avrebbe preferito non causare problemi, Chu Feng non si sarebbe tirato indietro. Non sarebbe stato cortese con loro viste le continue accuse. Così rispose: “Cosa farete voi se potrò superare la nebbia viola?”


“Cosa farò? Se ci riuscirai, ti darò un Armamento Ancestrale Incompleto.”


“Se fallirai invece dovrai inginocchiarti pubblicamente e prostrarti di fronte a me per scusarti. Poi dovrai schaiffeggiarti da solo cento volte e toglierti dai piedi.” Gridò con rabbia il più grande dei quattro fratelli.


“Molto bene, ma non voglio un Armamento Ancestrale Incompleto se supererò la nebbia viola.”


“Invece voglio che ti inginocchi e ti prostri per scusarti. Poi ti schiaffeggerai da solo cento volte e ti toglierai dai piedi.” Disse Chu Feng.


“Osi parlarmi in questo modo?” La rabbia del primogenito tra i quattro Sciamani Imperatori aumentò.


“Perché non oserei farlo?” Chu Feng sorrise con derisione, poi disse: “Allora? Osi accettare la scommessa?”

“Tu!!!” L’espressione del fratello più grande divenne tesa. Aveva paura.


Non avrebbe temuto nulla se avesse scommesso un mero Armamento Ancestrale Incompleto. Non gli sarebbe importato di perderlo.


Non sarebbe stato disposto invece ad umiliarsi in pubblico.


“Fratellone, non importa. È solo una nullità, non c’è bisogno di metterlo troppo in difficoltà. Dovresti dargli una possibilità.” Disse il terzo dei quattro Sciamani Imperatori.


“Molto bene, dato che il mio terzo fratello sta mostrando tolleranza nei tuoi confronti, non continuerò a litigare con te.” Rispose il primogenito.


“Eheh…” Chu Feng rise lievemente.


Non fu solo lui, molti dei presenti provarono ilarità. Potevano capire che il più grande tra i quattro gemelli aveva paura di accettare la scommessa.


Così i quattro Sciamani Imperatori si sentirono umiliati e iniziarono ad osservare Chu Feng con occhiate piene di odio tagliente. Sembrava che volessero ucciderlo con lo sguardo.


Tuttavia si limitarono a minacciarlo così e cominciarono ad instillare ubbidientemente potere Spirit nella formazione.


Bisognava ammettere che la loro energia era davvero forte. Dopo il loro contributo, la formazione Spirit di Chu Feng iniziò ad agitarsi ancora più violentemente.


Tutti potevano percepire questa forza spaventosa e allo stesso tempo iniziarono a preoccuparsi. Visto quanto era diventata formidabile, Chu Feng sarebbe davvero riuscita a controllarla? Sembrava che avesse superato i limiti di uno Sciamano dal Mantello Reale.

“Ahah, fratellone, quel moccioso fallirà. Tutti gli Sciamani presenti qui sono esperti.”


“L’energia contenuta sta per superare i limiti di potere Spirit di livello Reale.”

“Quel moccioso ne perderà il controllo. Da come la vedo, figuriamoci distruggere la nebbia viola, lui stesso subirà un enorme contraccolpo.” Anche il secondo fratello più grande notò la situazione e mandò una trasmissione della voce al suo fratello più grande, gongolando.


“Umpf, se lo merita. Fratelli, aumentate il vostro potere Spirit. Vedremo cosa diranno il Daoista Tre Spade e il Granmaestro Taschino quando fallirà.” Disse tramite una trasmissione della voce il primogenito tra i gemelli.


I suoi tre fratelli iniziarono a riversare più energia possibile, volevano che Chu Feng fallisse e si umiliasse in pubblico.


Proprio in quel momento, Chu Feng gridò: “Formazione, attivati!!!”


La barriera brillò così intensamente da illuminare l’area attorno.


“Boom!!!!”


Risuonò un rimbombo. Il potere Spirit sconfinato era trapelato dalla barriera e aveva iniziato a diffondersi in ogni direzione. Sembrava che le onde d’urto avrebbero devastato l’ambiente attorno.


“Oh no!” Molti dei presenti rivelarono sguardi spaventati. L’energia nelle increspature non era da sottovalutare.


“Spazzatura, non puoi nemmeno controllare una formazione, eppure hai osato chiederci…” Il primogenito tra i quattro Sciamani Imperatori si rallegrò subito dell’incidente e cominciò ad insultare Chu Feng.


“Cosa…” Tuttavia, prima che potesse finire, le parole gli morirono in gola e rimase stordito sul posto.

“Cielo, sta davvero…!!!” Molti dei presenti rivelarono stupore come loro.


Non ci fu l’esplosione che si aspettavano, il potere sconfinato era rimasto immobile a mezz’aria.


Chu Feng lo stava controllando.


All’improvviso il giovane gridò: “Spazzati!!!”


“Woosh, woosh, woosh!!!”


La luce dorata che copriva il cielo cominciò a radunarsi in un posto come gocce di pioggia, per poi trasformarsi in onde brillanti.


Un’onda dopo l’altra iniziò ad infrangersi contro la foschia viola.


“Presto, guardate! Sta iniziando a svanire gradualmente!”


Gridò qualcuno allarmato. Dopodiché praticamente tutti i presenti rivelarono espressioni piene di gioia.


La nebbia viola inattraversabile stava svanendo gradualmente, come potevano non essere contenti?


“Come può essere? È riuscito a controllare una quantità di potere Spirit così enorme?”


Le espressioni dei quattro Sciamani Imperatori divennero davvero scontente. Non era il risultato che speravano.


La formazione Spirit di Chu Feng stava davvero riuscendo a disperdere la nebbia viola.


Non solo portò un’enorme gioia alla folla, ma attirò l’attenzione di una persona nel profondo della montagna Gru delle Nuvole.

Era una gru dalla corona rosso dorato, stava tra le nuvole e li guardava dall’alto come una divinità osservava gli immortali.


Dal suo sguardo brillante ed espressivo rivelò stupore.


All’improvviso disse: “Quel moccioso è davvero sbalorditivo.”

