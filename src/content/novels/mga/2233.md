---
title: Capitolo 2233 – L’Arrivo di Chu Feng
pubDate: 2025-07-17T14:10:04.538Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Dopo aver ucciso Li Rui, Chu Feng raccolse i suoi vestiti, gli effetti personali e il Sacchetto Cosmo.


“Perché non controlli quali tesori potrebbero esserci dentro?” Chiese Ovetto con curiosità.  


“Non toccherò le sue cose. Ho intenzione di consegnarle intatte a Xu Yiyi.” Rispose Chu Feng.


“Perché vuoi darle a lei? Non starai mica cercando di farle sapere che hai ucciso Li Rui, vero?” Domandò Ovetto.


“Mia regina, anche se posso ingannare gli altri, non posso ingannare Xu Yiyi. Dopotutto, mi ha trattato con sincerità.” Spiegò Chu Feng.


“Va bene, fa’ come credi.” Rispose Ovetto con indifferenza.


Poi, Chu Feng entrò nella formazione di teletrasporto. Quando riapparve, era arrivato alla vetta del Monte Gru delle Nuvole.


Questa cosiddetta vetta era molto vasta. Nonostante le nuvole bianche che la circondavano, aveva una superficie enorme. Per dirla semplicemente, sembrava una piccola pianura sospesa nel cielo.


Fu una grande formazione ad attirare subito l’attenzione di Chu Feng. Brillava di luce dorata e sembrava maestosa.


Inoltre, era percorsa da un potere Spirit di livello Immortale, all’interno del quale si potevano vedere Marchi del Drago. Era un’energia estremamente interessante e, in quanto Sciamano, Chu Feng ne fu inevitabilmente attratto.


Probabilmente, quella era la formazione di comprensione creata dal Vero Immortale Gru Dorata.


Tuttavia, non sarebbe stato semplice accedervi.


Prima bisognava superare un’altra grande formazione. In quel momento, c’erano oltre cento persone al suo interno, tra cui il Granmaestro Taschino, il Daoista Tre Spade e Liu Xiaoli.  


Con sorpresa di Chu Feng, tre persone avevano già superato quella grande barriera e si trovavano davanti alla formazione di comprensione.


Erano il secondo, il terzo e il quarto dei quattro Sciamani Imperatori.


Nonostante avessero superato la grande formazione e raggiunto quella di comprensione, i tre non erano ancora entrati. Invece, erano fermi lì ad aspettare.


Stavano aspettando il loro fratello maggiore.


In quel momento, il maggiore dei quattro Sciamani Imperatori stava combattendo contro il Granmaestro Taschino e il Daoista Tre Spade.  


Con stupore di Chu Feng, i due sembravano in difficoltà.


Tuttavia, stavano combattendo usando i pugni, non potere marziale. Stavano utilizzando un Potere Spirit speciale che proveniva dall’armatura che indossavano.


Quelle corazze erano create con Potere Spirit, ma erano molto particolari, in quel momento la loro forza dipendeva dall’energia proveniente dalle armature.


Inoltre, le armature erano tutte leggermente diverse. La maggior parte delle persone indossava corazze argentate, mentre una piccola parte erano di bronzo.


Tuttavia, i quattro Sciamani Imperatori, il Granmaestro Taschino e il Daoista Tre Spade, tutti e sei, indossavano armature dorate.


Sebbene la differenza di forza non fosse enorme, era chiaro che il colore dorato fosse il più potente, l’argento il meno forte e il bronzo il più debole.


“Amico Chu Feng, finalmente sei arrivato.” Improvvisamente, l’Anziano Ning Shuang della valle del Tramonto delle Nuvole si avvicinò frettolosamente a Chu Feng.


“Anziano Ning Shuang, cosa sta succedendo qui?” Chiese Chu Feng, incuriosito.


“Sei arrivato tardi e non conosci ancora le regole. Lascia che te le spieghi.” L’Anziano Ning Shuang indicò l’ingresso della grande formazione e disse: “Guarda là. Quello è l’ingresso, ma non è un ingresso normale. È una formazione Spirit.”


“Entrando lì, la formazione ti assegnerà un’armatura in base alla forza del tuo Potere Spirit.”


“Una volta che l’armatura Spirit ti viene assegnata, tutto il tuo potere marziale sarà bloccato. Quindi, l’unica forza che potrai usare sarà quella concessa dall’armatura.”  


“Dopo aver ricevuto l’armatura, potrai entrare nella grande formazione e combattere con gli altri. Solo sconfiggendo tutti i presenti, sarai trasportato alla formazione di comprensione.”


“Tuttavia, se il tuo Potere Spirit è insufficiente, non solo non riceverai un’armatura, ma sarai anche espulso dalla formazione. Non avrai nemmeno il diritto di entrare.”  


“Io, come tutte le altre persone qui presenti, siamo quelli che non sono riusciti a entrare,” L’Anziano Ning Shuang indicò le persone fuori dalla formazione.


“Capisco.” Chu Feng comprese finalmente perché l’Anziano Ning Shuang era rimasto fuori. Il suo Potere Spirit non era abbastanza forte, quindi non aveva nemmeno ottenuto una corazza.


A quel pensiero, Chu Feng guardò Liu Xiaoli all’interno della formazione. Anche se non aveva un’armatura dorata, ne indossava una argentata, il che dimostrava che il suo Potere Spirit era piuttosto buono.


“La situazione sembra critica. Pare che i quattro Sciamani Imperatori vogliano occupare tutti e quattro i posti.” Osservò Chu Feng.


Dopotutto, tre di loro avevano già superato la formazione. Se anche il maggiore avesse vinto, per gli altri non ci sarebbe stata speranza.


“Esatto. Le tecniche Spirit dei quattro Sciamani Imperatori sono troppo formidaibli. Con quelle armature, nemmeno il Daoista Tre Spade e il Granmaestro Taschino possono competere con loro.”


“Come puoi vedere, tre di loro hanno già superato la formazione. Rimane solo il maggiore, eppure lui da solo sta tenendo testa a entrambi il Daoista Tre Spade e il Granmaestro Taschino.”


“Di questo passo, temo che non riusciranno a fermarli. Si prenderanno tutti i posti.” Disse l’Anziano Ning Shuang.


“A mio parere, il Daoista Tre Spade e il Granmaestro Tascino non possono fermarlo.” Affermò Chu Feng.


“Non possono fermarlo?” L’Anziano Ning Shuang ne fu sorpreso.


“Sì, non possono fermarlo. Se avesse voluto andarsene, l’avrebbe già fatto da tempo. Il motivo per cui è rimasto così a lungo è per prendersi gioco di loro.” Spiegò Chu Feng.


“Sta prendendo in giro il Daoista Tre Spade e il Granmaestro Taschino?” L’Anziano Ning Shuang ne fu ancora più scioccato. Dopotutto, anche loro erano talenti nelle tecniche Spirit.


“Prima, il Daoista Tre Spade e il Granmaestro Taschino mi hanno difeso, quindi i Quattro Imperatori nutrono rancore verso di loro. Ma visto che la loro forza era inferiore, non hanno osato reagire.”


“Ma ora la situazione è diversa. A causa della formazione del Vero Immortale Gru Dorata, hanno ottenuto una forza superiore.”


“Vista la loro natura arrogante, era inevitabile che cogliessero l’occasione per umiliarli.” Disse Chu Feng.


Sentendo queste parole, l’Anziano Ning Shuang guardò di nuovo la formazione. Si rese conto che il Daoista Tre Spade e il Granmaestro Taschino stavano resistendo a fatica, ma anche insieme non potevano competere con il maggiore dei quattro Sciamani Imperatori.  


“Chu Feng, entra subito in quella formazione. Rimane solo un posto. Se non vai ora, i quattro Sciamani Imperatori lccuperanno tutti e quattro i posti.” Esortò l’Anziano Ning Shuang.


“Va bene, Anziano Ning Shuang, ci vado ora.” Disse Chu Feng, dirigendosi verso la formazione.


Improvvisamente, l’Anziano Ning Shuang chiese: “Chu Feng, dov’è Li Rui?”


Chu Feng mostrò un’espressione impassibile. Si voltò e rispose: “Li Rui ha avuto un contrattempo. Gliene parlerò più tardi.” Poi entrò nella formazione.


“Ahahah, Daoista Tre Spade, Granmaestro Taschino, in termini di forza combattiva, voi due siete molto più forti di me.”


“Ma nel campo delle tecniche Spirit, non potete competere con me nemmeno se unite le forze.” Il maggiore dei quattro Sciamani Imperatori Derise i due mentre li metteva in difficoltà.


Mentre il Granmaestro Taschino non reagì molto alle provocazioni, il Daoista Tre Spade era così furioso che il suo riso era diventato rosso dalla rabbia.


Più vedeva le sue reazioni, più il primo dei quattro fratelli si compiaceva. Era esattamente ciò che voleva.


Improvvisamente, qualcuno gridò: “Tutti, guardate! È Chu Feng! Chu Feng è arrivato!!!”


A quelle parole, tutti cambiarono espressione.


Quando videro Chu Feng avvicinarsi all’ingresso della formazione, persino il maggiore dei quattro Sciamani Imperatori aggrottò la fronte.


Se né il Granmaestro Taschino, né il Daoista Tre Spade potevano contrastarlo, l’unico in grado di sconfiggerlo sarebbe stato Chu Feng.

