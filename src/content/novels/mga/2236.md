---
title: Capitolo 2236 - Armatura del Marchio del Drago
pubDate: 2025-07-25T06:49:20.309Z
tags:
    - mga
---


Oplalà rimessi in pari,
Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Sotto lo sguardo di Chu Feng, il maggiore dei Quattro Sciamani Imperatori si sentì estremamente a disagio. Tuttavia, non credeva comunque che potesse davvero dargli una lezione.


Con tono sprezzante, disse: "Mi vuoi spaventare? Credi che io sia uno che si intimorisce facilmente?"


Dopodiché, il fratello maggiore dei Quattro Sciamani Imperatori si mosse e arrivò davanti a Liu Xiaoli.


Pugni che scintillavano di luce dorata iniziarono ad impattare contro Liu Xiaoli come una tempesta furiosa.


Come avrebbe potuto Liu Xiaoli, che indossava un'armatura argentata, resistere agli attacchi del maggiore dei Quattro Sciamani Imperatori? Non riuscì nemmeno a schivare un singolo colpo. Venne immediatamente picchiata senza sosta, come un sacco da boxe.


Nemmeno il Daoista Tre Spade e il Granmaestro Taschino erano riusciti a reggere quella raffica, figuriamoci Liu Xiaoli!


Ben presto, Liu Xiaoli iniziò a vomitare sangue e perse conoscenza. Una scena straziante. In termini di sofferenza, era di gran lunga la più malconcia all’interno della formazione Spirit.


Era l’unica ad essere stata picchiata fino a svenire.


"Davvero non regge i colpi. Non ho nemmeno dato il massimo." Il maggiore dei Quattro Sciamani Imperatori non mostrò il minimo rimorso vedendola svenuta. Anzi, si leccò le labbra, come se avesse ancora voglia di continuare.


In realtà, se il Vero Immortale Gru Dorata non lo avesse avvertito di non esagerare, non si sarebbe certo fermato solo perché Liu Xiaoli era svenuta.


Il maggiore dei Quattro Sciamani Imperatori alzò lo sguardo verso i suoi tre fratelli fuori dalla formazione e disse con un sorriso raggiante: "Fratelli minori, sto per raggiungervi."


"Mmh?" Ma appena finì di parlare, iniziò ad accigliarsi.


In teoria, avendo sconfitto tutti nella formazione Spirit, questa avrebbe dovuto teletrasportarlo fuori. Eppure, non stava accadendo nulla?


Qualcuno era riuscito a sfuggirgli?


Tuttavia, sapeva bene quanto fossero potenti i suoi attacchi. Aveva sconfitto tutti, e tutti quelli che aveva colpito erano stati messi fuori combattimento.


Solo teletrasportandolo fuori, quelle persone avrebbero riacquistato la libertà e la loro forza. Ma allora, cosa stava succedendo?


Pur trovandolo inconcepibile, si voltò per controllare se ci fosse ancora qualcuno in grado di lottare.


"Tu!!!" Non appena si girò, l’espressione del fratello più grande tra i Quattro Sciamani Imperatori cambiò all’istante.


Era rimasto davvero qualcuno nella grande formazione, completamente illeso. E quella persona era l’ultima che si sarebbe aspettato.


"Chu Feng?!"


Vedendolo, non solo il maggiore dei Quattro Sciamani Imperatori, ma praticamente tutti mostrarono espressioni sconvolte.


Non solo Chu Feng era entrato nella grande formazione, ma indossava anche un’armatura Spirit.


Se fosse stata una corazza Spirit ordinaria, non avrebbe suscitato tanto stupore.


Ma quella di Chu Feng non solo brillava di luce dorata, ma al suo interno galoppavano draghi.


Potente! Dominante! Davvero maestosa!!!


Questo significava che l’armatura Spirit di Chu Feng era di un livello superiore persino a quella dorata del maggiore dei Quattro Sciamani Imperatori.


"Cosa succede? Ci sono davvero marchi del drago nell’armatura Spirit di Chu Feng?"


"Forse prima non è che non riusciva a condensare un’armatura, ma se ne stava formando una così potente da richiedere molto più tempo?"


"Allora è così! Non che Chu Feng non potesse condensare un’armatura spirituale, ma quella che stava condensando superava tutte le nostre!!!"


In quel momento, la folla capì di essersi sbagliata.


Come potevano pensare che Chu Feng non fosse in grado di condensare un’armatura? Stava semplicemente creando una corazza che superava tutte le altre.


Vergogna. Rimorso. Si sentivano in colpa per aver dubitato di lui. 


Ma sopratutto erano piacevolmente sorpresi. Chu Feng aveva portato loro una gioia inaspettata.


Dopo lo stupore, tutti volsero gli sguardi verso il maggiore dei Quattro Sciamani Imperatori, curiosi di vedere la sua reazione.


Vedendo la sua espressione, molti non riuscirono a trattenere una risata.


Il volto del maggiore dei Quattro Sciamani Imperatori, che poco prima si era comportato con arroganza e aveva deriso Chu Feng, era semplicemente magnifico.


Aveva lo sguardo vacuo, come se fosse paralizzato, il viso verde e le labbra che tremavano.


Non era uno stupido. Aveva capito che l’armatura Spirit di Chu Feng era più potente della sua. E quindi, naturalmente, sarebbe stato anche più forte.


"Ho detto che te l’avrei fatta pagare." Mentre pronunciava queste parole, Chu Feng si trasformò in un raggio dorato che si scagliò verso il fratello più grande dei Quattro Sciamani Imperatori.


"Fatti sotto! Credi che abbia paura di te?!" Con così tante persone a guardare, il maggiore dei Quattro Sciamani Imperatori non mostrò debolezza. Invece si lanciò a sua volta contro Chu Feng.


Tuttavia, tutti capirono che mancava di fiducia, che stava solo mostrando una facciata spavalda.


"Boom!!!"


Risuonò un fragore assordante. Il più grande dei Quattro Sciamani Imperatori venne scaraventato via, schiantandosi violentemente contro il muro della formazione Spirit.


Quando cadde a terra, iniziò a vomitare sangue e non riuscì più a muoversi.


Chu Feng lo aveva messo fuori combattimento con un solo attacco.


Fu una scena scioccante. Persino il Daoista Tre Spade e il Granmaestro Taschino mostrarono espressioni scioccate.


Un solo colpo. La differenza nel loro potere Spirit era semplicemente enorme.


Anche se la folla aveva capito che il maggiore dei Quattro Sciamani Imperatori non sarebbe stato un avversario per Chu Feng, nessuno si aspettava che avrebbe perso così miserabilmente.


"Bang! Bang! Bang!!!"


Proprio in quel momento, accadde qualcosa di scioccante. Chu Feng non aveva intenzione di lasciarlo andare. Gli si avventò contro e iniziò a dargli calci sulla testa.


"Chu Feng, cosa stai facendo? Fermati immediatamente!!!"


Vedendo quella scena, i tre fratelli fuori dalla formazione furono colti dal panico e iniziarono ad urlare.


"Cosa sto facendo? Naturalmente lo sto picchiando. Ma non potete biasimarmi. Dopotutto, queste sono le regole e io le sto solo seguendo."


Con un sorriso, Chu Feng ripeté le stesse parole che il maggiore dei Quattro Sciamani Imperatori aveva detto poco prima.


"Basta con queste sciocchezze! Le regole dicono che basta che uno perda la capacità di combattere! Il nostro fratello maggiore ha già perso, perché continui ad attaccarlo?!"


"Fermati!!!" I tre fratelli gridarono.


"Perso la capacità di combattere? Non siete voi a deciderlo. Sono io. E secondo me, non l’ha ancora persa. Quindi non posso fermarmi."


Dopo queste parole, Chu Feng concentrò la forza nei piedi e iniziò a colpire il fratello più grande dei Quattro Sciamani Imperatori ancora più violentemente.


Non solo la testa. Prese di mira anche il suo petto e le sue gambe.


"Fermati! Smettila subito!"


"Vero Immortale, quel ragazzo ha violato le tue regole! Credo debba essere punito severamente!"


Disperati, i tre fratelli si rivolsero persino al Vero Immortale Gru Dorata, chiedendo il suo intervento.


Ma con loro grande delusione, il Vero Immortale Gru Dorata non si disturbò a dire una parola. Li ignorò completamente, come se non potesse nemmeno sentirli.


Questo fece diventare le espressioni dei tre fratelli ancora più cupe. Era ovvio che il Vero Immortale Gru Dorata li avesse sentiti, ma era evidente dal suo silenzio che aveva deciso di lasciarlo fare.

