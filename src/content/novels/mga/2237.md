---
title: Capitolo 2237 - Spregevole e spudorato
pubDate: 2025-07-31T09:22:03.879Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Benefattore Chu Feng, dopotutto è solo un incontro amichevole. Anche se ha sbagliato, non dovresti seguire il suo esempio. È meglio fermarsi una volta determinato l’esito dello scontro.” Il Granmaestro Taschino cercò di dissuaderlo.


Dopotutto era un monaco buddista. Anche se il fratello più grande tra i quattro Sciamani Imperatori si era comportato in modo spudorato prima, continuava a mostrare compassione e non serbava rancore. Stava invece cercando di difenderlo.


Visto quanto era benevolente, Chu Feng gli avrebbe portato rispetto.


Quando smise di attaccare, il maggiore dei quattro Sciamani Imperatori aveva già perso i sensi. Non solo era svenuto, ma era anche in condizioni miserabili.


Anche se era coperto dalla sua armatura Spirit, aveva la faccia gonfia, il naso sanguinante e gli occhi rossi. In effetti si potevano sentire crepitii da tutto il suo corpo.


Erano il rumore delle ossa rotte. Anche se non erano ferite fatali, era sicuramente la persona nelle condizioni peggiori in questa competizione.

“Maledetto bastardo. Era solo un incontro, eppure l’hai picchiato così. Chu Feng, non è finita qui.” I tre fratelli stavano stringendo i denti per la furia.

“Di cosa state parlando? Ho solo seguito le regole. Dopotutto, non potrei teletrasportarmi fuori di qui finché vostro fratello non finisce fuori cobattimento.”


“Guardate, la formazione deve ancora attivarsi, dev’essere ancora in grado di combattere.” Chu Feng alzò le spalle.


“È ancora in grado di combattere? Se lo picchi ancora, lo ucciderai.” Dissero con ferocia i tre fratelli.


“Davvero? Allora perché non sono stato ancora teletrasportato fuori?” Chiese Chu Feng.


“Tu?!!!” I tre fratelli erano senza parole. Si infuriarono così tanto che le loro vene cominciarono a gonfiarsi. Avevano la sensazione che le loro interiora stessero per esplodere dalla furia.


“È vero, siamo tutti fuori combattimento, perché Chu Feng non è stato ancora teletrasportato fuori?”


Anche gli altri se ne resero conto. Ora che era rimasto l’unico in piedi, sarebbe dovuto uscire automaticamente dalla formazione.


“Coff coff, è il momento. Altrimenti diranno che non sei stato imparziale.” Disse con un sorriso il vecchio monaco tra le nuvole al Vero Immortale Gru Dorata.


“Maledetta vecchia Sostanza Velenosa, sei stato tu a voler controllare la formazione Spirit in modo che Chu Feng potesse dare una lezione a quel tipo. Eppure ora stai dicendo che sono io ad essere imparziale?”


Il Vero Immortale Gru Dorata gli lanciò un’occhiataccia. Poi i suoi occhi brillarono e Chu Feng fu ricoperto immediatamente da Potere Spirit, scomparendo dalla formazione. Quando riapparì, finì accanto ai tre fratelli.


“Chu Feng, hai un bel coraggio. Tuttavia non potrai sopportare le conseguenze delle tue azioni.” I tre fratelli gli mandarono delle trasmissioni della voce.


Chu Feng sbuffò freddamente sentendo le loro minacce. Rispose con disprezzo: “Fatevi sotto quando volete.”


“Entrate nella formazione Spirit.” Proprio in quel momento, la voce imponente del Vero Immortale Gru Dorata risuonò dal cielo.


In risposta, Chu Feng e gli altri tre Sciamani Imperatori fecero il loro ingresso nella formazione Spirit senza la minima esitazione.


Una volta entrati, l’enorme formazione Spirit, quell’enorme mostro, cominciò a cambiare.


Allo stesso tempo, energia Spirit del mantello del Marchio del Drago si scatenò come una cascata, picchiando contro Chu Feng e gli altri tre Sciamani Imperatori.


Era evidente che si fosse attivata.


Chu Feng chiuse frettolosamente gli occhi e iniziò a meditare. Quel potere Spirit era davvero vasto e conteneva tecniche Spirit misteriose.


Finché avesse avuto abbastanza tempo, era certo che sarebbe riuscito ad aprire il portale nel suo mondo degli spiriti e avrebbe avuto accesso al potere di livello Immortale.


Se si fosse connesso a questa energia, sarebbe diventato sicuramente uno Sciamano dal Mantello Immortale viste le tecniche Spirit che aveva compreso.


Mentre si stava concentrando, gli altri tre Sciamani Imperatori si scambiarono delle occhiate e poi sogghignarono.


“Woosh, woosh, woosh!!!”


All’improvviso i tre cominciarono a creare formazioni Spirit. Nel momento in cui unirono le mani, una formazione Spirit speciale avvolse Chu Feng.


Il potere del mantello Immortale non lo raggiunse più e fu deviato verso i tre fratelli.

“Cosa state facendo?” Chu Feng aprì gli occhi.

“Cosa stiamo facendo? Anche se possono entrare in quattro, il potere Spirit qui dopotutto è limitato.”


“Vogliamo diventare tutti Sciamani dal Mantello Immortale. Sfortunatamente sembra che il potere qui sia insufficiente, così non potremo condividerlo con te.” Disse con un’espressione sinistra il secondo dei fratelli.


“Spregevole! Davvero troppo spregevole!” Sentendo queste parole, prima che Chu Feng potesse ribattere, il Daoista Tre Spade e gli altri li stavano già insultando.


“Umpf.” Il primo fratello sogghignò sentendo i rimproveri della folla.


Si era risvegliato e aveva curato le sue ferite. All’inizio era pieno di indignazione, ma quando aveva visto i suoi tre fratelli tagliare fuori Chu Feng, alzò i pollici in su e sorrise beffardo: “E anche se possiedi formazioni Spirit sbalorditive che cambia? Alla fine i miei tre fratelli si prenderanno gioco di te. Te la sei cercata, ben ti sta.”


…


“Davvero spregevoli. Gru Dorata, dovresti cacciarli fuori. Non è una chiara violazione delle regle?” Sopra le nubi, anche il vecchio monaco vestito in modo semplice era arrabbiato.


“Non ho stabilito regole del genere e sarebbe inappropriato proibirlo ora. Altrimenti sarebbe troppo chiaro che sto favoreggiando Chu Feng.”


“Inoltre, se Chu Feng non potesse gestire un trucco simile, come potrebbe affrontare la loro vendetta una volta che uscirà di qui?”


“Dopotutto è già diventato loro nemico. Dato il temperamento di quei fratelli, sicuramente non lo risparmieranno. Ed è qualcosa che Chu Feng dovrà affrontare da solo.” Disse il Vero Immortale Gru Dorata.


“È vero. Il mondo della coltivazione è feroce. Un solo diverbio potrebbe causare conflitti. Anche uccidere è comune.”


“E Chu Feng ha umiliato quei quattro di fronte a tutti.” Il vecchio monaco vestito in modo semplice annuì.

“Giocherete sporco contro di me?” Disse freddamente Chu Feng mentre li guardava con fare gelido.


“Giocare sporco? Sei cieco? Stiamo facendo tutto apertamente.” Il secondo dei fratelli rise con derisione. La sua espressione era compiaciuta.


Non solo la formazione isolante era estremamente misteriosa, ma i tre avevano un tesoro capace di aumentare la forza delle loro barriere.


Così pensavano che Chu Feng non sarebbe riuscito a distruggerla.


Erano sicuri che il giovane sarebbe stato destinato alla sconfitta.

