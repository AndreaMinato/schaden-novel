---
title: Capitolo 2238 - La Rabbia del Vero Immortale
pubDate: 2025-08-01T14:00:49.948Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Vero Immortale Gru Dorata, non le importa di questa questione?” Chiese ad alta voce Chu Feng alzando la testa.


“Umpf, hai deciso di chiedere l’aiuto del Vero Immortale solo perché non puoi vincere contro di noi? Sembra che le tue capacità siano limitate.” Le espressioni dei quattro Sciamani Imperatori cambiarono.


Non erano preoccupati che Chu Feng potesse distruggere la loro formazione spirituale, perché ritenevano impossibile che vi riuscisse.


Tuttavia, temevano l'interferenza del Vero Immortale Gru Dorata. Dopotutto, quando Chu Feng aveva picchiato il loro fratello maggiore, avevano già intuito, più o meno, che il Vero Immortale fosse dalla sua parte.


Altrimenti, Chu Feng sarebbe stato teletrasportato nella formazione principale molto prima. Come avrebbe potuto continuare a picchiare il loro fratello maggiore così a lungo? Perché era stato teletrasportato solo dopo che lo aveva fatto svenire? Era chiaramente irragionevole.


Quindi, avevano paura, temevano che il Vero Immortale Gru Dorata avrebbe continuato a favorire Chu Feng.


Dopotutto, la fama del Vero Immortale Gru Dorata era diffusa in tutto il Reame Ordinario dei Cento Raffinamenti. Era una figura straordinaria. Se avesse davvero discriminato a favore di Chu Feng, non avrebbero potuto farci nulla.


Tuttavia, la domanda di Chu Feng non ricevette risposta.


"Ahahah! Chu Feng, oh Chu Feng, sembra che il Vero Immortale non voglia avere a che fare con te."


"Se il Vero Immortale non interviene, significa che non abbiamo violato le regole. Chu Feng, puoi solo stare a guardare mentre noi tre diventiamo Sciamani dal Mantello Immortale."


"Ahahahah!"


Vedendo che il Vero Immortale Gru Dorata non rispondeva, i tre fratelli nella formazione principale, insieme al loro fratello maggiore all'esterno, non poterono fare a meno di ridere di Chu Feng.


Lo stavano deridendo. Le loro risate erano piene di scherno nei suoi confronti.


"Sembra che al Vero Immortale Gru Dorata non importi davvero. In tal caso, sono sollevato," Disse Chu Feng.


"Sollevato?" A quelle parole, le espressioni della folla cambiarono. Si scambiarono sguardi perplessi.


Anche i tre fratelli nella formazione principale cambiarono espressione. Erano confusi anche loro.


"Significa che posso ripagarvi con la stessa moneta." Continuò Chu Feng.


"Ahah, sei proprio un illuso. Molto bene, provaci pure. Vediamo come intendi distruggere la nostra formazione spirituale." I tre fratelli capirono cosa intendeva e lo derisero.


"Come desiderate." Dopo aver risposto, Chu Feng iniziò a muovere rapidamente le mani.


Un torrente di potere spirituale iniziò a precipitarsi fuori dal suo corpo, bombardando incessantemente la formazione spirituale creata dai tre fratelli.


"Non funzionerà. Anche se la formazione di Chu Feng è impressionante, quella dei tre fratelli non ne risente minimamente." Commentò qualcuno tra la folla, mentre iniziava a preoccuparsi per Chu Feng.


"Non è che la loro formazione sia eccezionale, ma devono aver usato tesori per potenziarla. Altrimenti, come potrebbero contenere l’amico Chu Feng con le loro sole forze?" Osservò il Daoista Tre Spade.


Improvvisamente, qualcuno gridò: "No, la loro formazione non è intatta! Sembra che non resisterà ancora a lungo agli attacchi di Chu Feng!"


A quel punto, la folla si accorse che gli attacchi stavano diventando sempre più feroci. La formazione spirituale dei tre fratelli cominciava a distorcersi, come se stesse per collassare da un momento all'altro.


Tuttavia, la gioia della folla durò solo un istante.


Ben presto si resero conto che la formazione era elastica come la gomma. Anche se si deformava e si estendeva all'infinito, sembrava che non si sarebbe spezzata.


"Quella formazione è troppo strana. Di questo passo, sarà difficile per Chu Feng penetrarla."


Tutti cominciarono a preoccuparsi per lui. Dopotutto avevano capito che Chu Feng era molto più corretto dei quattro Sciamani IMperatori. Speravano proprio che vincesse.


Ma Chu Feng era intrappolato in quella formazione, incapace di comprendere il potere spirituale di livello Immortale.


Nel frattempo, il potere spirituale Immortale continuava a riversarsi sui tre fratelli senza sosta.


Alla fine la situazione sembrava estremamente sfavorevole per Chu Feng.


"È inutile. Chu Feng, potrei anche dirtelo: a meno che tu non possieda un potere spirituale di livello Immortale, per quanto potente sia la tua formazione, non riuscirai a penetrare la nostra." Dichiarò con arroganza il secondo dei quattro Sciamani Imperatori.


"Oh, ora che me lo dici, mi hai ricordato una cosa." Chu Feng sorrise lievemente. Poi, mentre continuava a lavorare sulla sua formazione attuale, iniziò a crearne un'altra.


Presto, un'altra formazione fu completata e si fuse con la precedente.


"Boom!!!"


Improvvisamente, il potere spirituale di livello Immortale del Marchio del Drago nella formazione principale sembrò ricevere un ordine e cominciò a colpire la formazione con cui i tre fratelli avevano intrappolato Chu Feng.


Essendo il potere spirituale Immortale estremamente potente, in pochi istanti riuscì a frantumare, distruggere e inghiottire completamente la formazione dei tre fratelli.


"Cielo! Chu Feng sta controllando quel potere spirituale Immortale!" La folla rimase scioccata.


Dopotutto, il potere spirituale Immortale non avrebbe aiutato Chu Feng senza motivo. Era chiaramente opera sua.


Tuttavia, nessuno riusciva a capire come avesse fatto a controllarlo.


Forse non era stato Chu Feng, ma il Vero Immortale Gru Dorata ad aiutarlo nell'ombra?


"No, è impossibile! Tu sei solo uno Sciamano dal Mantello Reale! Come puoi controllare il potere spirituale di livello Immortale?!" Anche gli altri erano increduli, ma i quattro Sciamani Imperatori lo erano ancora di più.


All'improvviso, il maggiore dei quattro Sciamani Imperatori si rivolse al cielo e gridò: "Lord Vero Immortale, anche se non so che relazione lei abbia con quel Chu Feng, non dovrebbe aiutarlo in questo modo, no?! Pensa davvero che sia giusto?!"


Anche se non poteva entrare nella formazione principale, non poteva restare a guardare mentre i suoi tre fratelli soffrivano.


Credendo fermamente che fosse stato il Vero Immortale Gru Dorata ad aiutare Chu Feng, osò metterlo pubblicamente in discussione.


"Boom!!!"


Tuttavia, appena ebbe finito di parlare, un'esplosione sorda risuonò nel suo corpo. Lui, che aveva completamente guarito le ferite inflitte da Chu Feng, fu immediatamente mutilato. Impotente, cadde a terra.


Iniziò a vomitare sangue a fiotti.


Vedendo questa scena, i volti della folla impallidirono. Non osarono proferire parola.


Era chiaro che fosse stato il Vero Immortale Gru Dorata a colpire. Le parole del maggiore dei Quattro Imperatori lo avevano irritato, spingendolo a dargli una lezione.


"È colpa vostra se siete più deboli. Non addossate a me la colpa per giustificare i vostri fallimenti."


"Lo perdonerò considerando che è la prima volta e non insisterò. Tuttavia, se qualcuno oserà dire di nuovo che sto favoreggiando qualcuno, non biasimatemi se vi ucciderò.”


Come previsto, dopo quell'attacco, la voce del Vero Immortale Gru Dorata esplose nel cielo come diecimila tuoni.


Quando quella voce risuonò, non solo il mondo tremò violentemente, ma anche i cuori della folla sussultarono.


Tutti potevano sentire l'ira del Vero Immortale Gru Dorata. La sua collera era capace di abbattere montagne e ribaltare i mari, devastando il pianeta. Sembrava che fosse scoppiata l’apocalisse.


Anche se il suo attacco aveva ferito gravemente il maggiore dei quattro Sciamani Imperatori, tutti sapevano che era stato clemente.


Se non lo fosse stato, lo avrebbe ucciso all’istante, senza lasciare nemmeno un cadavere.


Dopotutto, il Vero Immortale Gru Dorata avrebbe potuto ucciderlo all’istante. E non aveva neppure bisogno di preoccuparsi delle conseguenze.


Non importava quanto potente fosse la madre dei quattro sciamani Imperatori, non sarebbe mai stata una minaccia per il Vero Immortale Gru Dorata.

