---
title: Capitolo 2251 - Battere l'erba per spaventare il serpente
pubDate: 2025-09-05T08:20:04.690Z
tags:
    - mga
---


Capitolo regolare,
6 capitoli in coda (6 Manu)
0/1 sponsorizzazioni 1 euro a capitolo,
-Schadenfreude


Dopo aver ucciso Ying Liangchen, Chu Feng fece ritorno alla villa di Liangchen.


A quel punto, scoprì che la villa di Liangchen era stata completamente rasa al suolo. Non restavano che macerie e dense colonne di fumo.


Praticamente tutti gli abitanti della villa erano stati sterminati. La regina era stata davvero spietata.


In quel momento, nella villa di Liangchen si ergevano solo due persone, sua maestà Ovetto e l’Imperatore del Magma.


"Chu Feng, che ne pensi? Non mi sono solo occupato di questo martello, ma ho anche aiutato questa ragazza a uccidere quella vecchia scarpa e a raffinare la sua energia vitale."


"Devi considerarlo un servizio meritorio. In futuro, una volta che troverai un'arma migliore, dovrai liberarmi." L’Imperatore del Magma teneva un martello, era l’arma di Ying Liangchen.


"Liberarti? Liberarti così che tu possa andare ad uccidere innocenti?" Chiese Chu Feng.


"Se mi libererai, di certo non mi metterò a massacrare indiscriminatamente gli innocenti. Dove siamo? Questo è il Mondo Esterno! Anche io vorrei esplorare a fondo questo mondo meraviglioso." Disse con un’espressione di anticipazione.


"Stai tranquillo, se mi seguirai come si deve, ti farò vedere questo mondo." Disse Chu Feng, stringendo una mano. L'Imperatore del Magma tornò alla sua forma di spada e volò nella presa di Chu Feng.


Il giovane era certamente in grado di restituire la libertà all'Imperatore del Magma, ma non si fidava affatto di lui.


Ad esempio, aveva aiutato Ovetto ad eliminare il vecchio amministratore della villa di Liangchen, solo perché era sotto il controllo di Chu Feng. Se non fosse stato controllato, Chu Feng dubitava che avrebbe aiutato la regina ad uccidere il direttore.


Data la natura dell'Imperatore del Magma, sarebbe già stato un miracolo se non avesse tentato di attaccare la sua regina.


Dopotutto, l'Imperatore del Magma in passato aveva quasi distrutto l'intera Terra Sacra delle Arti Marziali. Alla fine, era un'entità dalla natura demoniaca.


No, per essere precisi, era un demone.


"Chu Feng, sembra che tu abbia sistemato Ying Liangchen?" Chiese Ovetto, avvicinandosi.


"Mn. È sistemato." Chu Feng annuì.


"Allora, dove andiamo ora?"


"Dal Padiglione di Luyang."


"Immediatamente?" Ovetto ne fu sorpresa. Sapeva bene che voleva uccidere Chu Luyang, ma non si aspettava che fosse così impaziente.


"Anche se sono stati Ying Liangchen e la sua gente a uccidere Senior Liu e gli altri Anziani della società della Farfalla Rossa, il mandante è Chu Luyang."


"Non voglio concedere a quell'animale un solo giorno in più di vita." Disse Chu Feng.


"In tal caso, uccidiamo a nostro piacimento.” Disse la Regina, prima di tornare nello spazio degli spiriti attraverso il portale.


Quanto a Chu Feng, si diresse immediatamente verso il Padiglione di Luyang.


In realtà, con quella lettera in mano, avrebbe potuto consegnarla direttamente al maestro di Xu Yiyi e far sì che fosse lui ad eliminare Chu Luyang.


Tuttavia, temeva che la situazione cambiasse.. Inoltre, voleva eliminare Chu Luyang di persona. Decise quindi di agire prima e fornire spiegazioni dopo, uccidere Chu Luyang prima di riferire quanto accaduto alla valle Nuvole del Tramonto.


Dopotutto, il Padiglione di Luyang era una forza sussidiaria della valle Nuvole del Tramonto. Pertanto, Chu Feng non poteva uccidere Chu Luyang senza una ragione o un motivo. Se avesse voluto eliminarlo, avrebbe dovuto fornire una giustificazione valida.


Tuttavia, grazie a quella lettera, sarebbe stato molto semplice spiegarlo.


Chu Feng non diede l'allarme arrivando al Padiglione di Luyang. Invece, si travestì da guardia e si infiltrò all'interno.


Intendeva verificare se Chu Luyang si trovasse effettivamente nel padiglione. Solo se fosse stato presente, Chu Feng si sarebbe rivelato. Dopotutto, il suo unico obiettivo era Chu Luyang.


In quel momento, Chu Feng era giunto nel cuore del padiglione. Inoltre, grazie ai suoi Occhi Celesti, individuò Chu Luyang in un palazzo pesantemente sorvegliato poco più avanti.


Chu Luyang stava facendo un pisolino pomeridiano. Era circondato da donne. Chu Feng si infuriò vedendo che c’erano anche delle bambine.


Chu Luyang era davvero una canaglia. Violentava persino i bambini. Era peggio di un animale.


All'improvviso, Chu Feng gridò: "Chu Luyang, vieni fuori, demonio!!!" Subito dopo, alzò la mano e scagliò un pugno verso il palazzo.


"Buzz!!!"


Tuttavia, la sua camera da letto era protetta da una formazione Spirit. Anche se il suo pugno era potente, non riuscì a distruggere l’edificio.


Invece, Chu Feng aveva battuto l'erba e spaventato il serpente; aveva allarmato il Padiglione di Luyang. Immediatamente, innumerevoli esperti dell’organizzazione accorsero e lo circondarono.


Indipendentemente da tutto, il Padiglione di Luyang rimaneva un’organizzazione di terzo livello. La loro forza complessiva superava persino quella della società della Farfalla Rossa. Le guardie erano numerose e la loro forza era notevole; erano di gran lunga superiori alla villa di Liangchen.


"Chu Feng? Sei tu?!"


Vedendo Chu Feng, molti abitanti del padiglione rimasero scioccati. Nessuno si aspettava che Chu Feng osasse presentarsi lì.


In quel momento, Chu Luyang finì di vestirsi e volò fuori dal palazzo. Dopo aver visto Chu Feng, anche lui si sentì estremamente sorpreso.


"Hahaha..." Dopo un attimo di stupore, Chu Luyang scoppiò in una risata frenetica.


"Chu Feng, oh Chu Feng, non mi aspettavo davvero che avresti osato cadere nella trappola." Disse Chu Luyang, sopraffatto dalla gioia. Lo guardò e disse: "Prima, eri protetto da Xu Yiyi, il che mi impediva di ucciderti. Ora, però, non c'è più nessuno a proteggerti."


"Chu Luyang, hai commesso innumerevoli malvagità. Oggi, sono venuto a prenderti la tua miserabile vita." Disse Chu Feng con freddezza.


"Prendere la mia vita? Da solo?"


"Oh, avevo quasi dimenticato. Non sei più un Semi Martial Ancestor di secondo livello, ma di quarto ora, ma di quarto rango ora. La tua coltivazione è aumentata piuttosto rapidamente, no?"


"Oh, giusto, sei anche uno Sciamano dal Mantello Immortale. La tua posizione è di molto superiore rispetto a prima. Probabilmente molte organizzazioni vorranno attirare il tuo favore, no?" Disse Chu Luyang con tono beffardo. Sembrava che la sua rete di informazioni fosse stata estremamente veloce ed efficiente visto che aveva già sentito parlare degli eventi della montagna Gru delle Nuvole.


"A dire il vero, la tua identità di Sciamano dal Mantello Immortale è sufficiente a spaventare molte persone."


"Probabilmente, qualsiasi altra organizzazione di terzo livello non oserebbe uccidere uno Sciamano dal Mantello Immortale come te. Dopotutto, gli Sciamani dal Mantello Immortale sono così rari. Sarebbe una perdita per l'intero Regno Ordinario dei Cento Raffinamenti."


"Tuttavia, se hai osato venire a crearmi problemi pensando che avrei esitato, ti sbagli di grosso."


"Gli altri potrebbero non osare ucciderti, ma io, Chu Luyang, di certo non ti risparmierò. Più talento mostri, più devo ucciderti."


"Fratelli del Padiglione di Luyang, ascoltate! Catturate quel Chu Feng! Oggi, chiunque riuscirà a portarmi la sua testa sarà riccamente ricompensato da me!" Chu Luyang gridò.


"Uccidete!!!!" Appena pronunciate quelle parole, gli esperti del Padiglione di Luyang reagirono come se fossero impazziti. Uno ad uno, iniziarono a urlare prima di lanciarsi all'attacco di Chu Feng da tutte le direzioni.


Lame di luce, profili di spade e abilità marziali riempirono il cielo. Si avventarono su Chu Feng da ogni direzione.


Poteva forse essere considerato un tentativo di prendere la testa di Chu Feng? Stavano chiaramente pianificando di distruggerlo completamente.


