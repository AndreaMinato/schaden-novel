---
title: Capitolo 2254 - La Situazione Volge al Peggio
pubDate: 2025-09-08T07:14:41.076Z
tags:
    - mga
---


Capitolo sponsorizzato, ringraziamo Manu!
4 capitoli in coda (4 Manu)
0/1 sponsorizzazioni 1 euro a capitolo,
-Schadenfreude


Dopo aver visto il distintivo che Chu Feng stringeva in mano, l'Anziano Ning Shuang tirò finalmente un sospiro di sollievo.


Era il distintivo che Xu Yiyi aveva regalato al giovane quel giorno. Indipendentemente da quale crimine Chu Feng avesse potuto commettere, i membri della valle Nuvole del Tramonto non erano comunque autorizzati ad ucciderlo.


Altrimenti, sarebbe stata una manca di rispetto nei confronti del maestro di Xu Yiyi.


Nessun altro, a parte il capo della valle o il maestro di Xu Yiyi, avrebbe avuto l'autorità di uccidere Chu Feng.


Quindi, i cosiddetti Anziani Tutori della Legge presenti non potevano giustiziare Chu Feng.


"Sembra che oggi non morirò." Sembrava che gli anziani avessero appena mangiato merda, così Chu Feng sorrise freddamente.


Sentendo queste parole, l’Anziano Song Ming si infuriò così tanto da iniziare a stringere i denti con rabbia. Anche se la distanza tra loro era molto ampia, Chu Feng riusciva effettivamente a sentire come li digrignava.


"Se non c'è nient'altro, ora me ne vado." Disse Chu Feng, per poi voltarsi per andarsene.


"Fermati lì!" Gridò l'Anziano Song Ming. Subito dopo, la sua aura opprimente al sesto livello del Martial Ancestor si scatenò e sigillò completamente questa regione di spazio, intrappolandolo.


"Cosa stai facendo?" Chiese Chu Feng freddamente.


"Cosa sto facendo? Hai ucciso Chu Luyang. Dovrei giustiziarti. Tuttavia, visto che hai in mano il distintivo Esenzione dalla Morte dell'Anziano Su, terrò in considerazione l'Anziano Su, e ti risparmierò per ora."


"Tuttavia, solo perché oggi non ho intenzione di ucciderti non significa che ti lascerò scappare. Ti porterò alla nostra valle Nuvole del Tramonto e ti consegnerò al Capo Anziano e al Maestro della Valle."


"Uomini! Arrestate quel ragazzino!" Gridò l'Anziano Song Ming.


Una volta che diede il suo ordine, gli Anziani della valle Nuvole del Tramonto volarono tutti verso Chu Feng. Usarono corde speciali per legarlo.


Chu Feng naturalmente non avrebbe voluto essere catturato, ma Song Ming era al sesto livello del Martial Ancestor.


Chu Feng non sarebbe stato in grado di competere con lui nemmeno se avesse preso l'ultima Pillola della Trasformazione Immortale per arrivare al quinto livello.


Quindi era impossibile fuggire e smise di lottare. Chu Feng pensava che sarebbe stato meglio arrendersi e seguirli.


Dopotutto, sarebbe stato in grado di fornire una spiegazione adeguata dopo essere arrivato alla valle Nuvole del Tramonto.


Visto che esistevano prove concrete, quel Chu Luyang meritava di morire. Chu Feng si rifiutava di credere che il Maestro della valle Nuvole del Tramonto non sarebbe stato in grado di capire la situazione e lo avrebbe ucciso.


Dopodiché, Chu Feng fu arrestato e scortato alla valle Nuvole del Tramonto.


Sulla via del ritorno, l'effetto della Pillola della Trasformazione Immortale di Chu Feng presto si dissipò. In un istante, scese di uno stadio.


"La tua coltivazione è tornata normale ora? Anche se non so che tipo di metodo hai usato per aumentare la tua coltivazione, detesto le persone come te che usano metodi spregevoli per aumentare il proprio livello.” L’Anziano Song Ming derise Chu Feng. Il suo tono era pieno di disprezzo.


Anche gli altri lanciarono sguardi di disprezzo verso di lui.


Tuttavia Chu Feng li ignorò completamente.


"Amico Chu Feng, ascoltami. Non devi rispondere." Proprio in quel momento, risuonò una trasmissione della voce nelle sue orecchie. Era l'Anziano Ning Shuang.


"Chu Feng, i superiori della nostra valle Nuvole del Tramonto sono già a conoscenza di ciò che hai fatto nella montagna Gru delle Nuvole. C'è una cosa che devo dirti."


"Il maestro di Li Rui, l'Anziano Touba, è una figura straordinaria nella nostra valle Nuvole del Tramonto. È il capo Anziano del dipartimento dei Tutori della Legge."


"Quanto a queste persone, fanno tutte parte del dipartimento. Quindi, in poche parole, sono tutti sottoposti del maestro di Li Rui."


"Inoltre, il maestro di Xu Yiyi, l'Anziano Su, al momento è in isolamento ad allenarsi. Se il maestro di Li Rui insiste nel punirti, temo che non ci sarà nessuno che parlerà a tuo favore o chiederà clemenza per te." Disse l'Anziano Ning Shuang attraverso la trasmissione della voce.


Sentendo quelle parole, Chu Feng iniziò ad accigliarsi.


All'epoca era stato il maestro di Xu Yiyi, l'Anziano Su Jingrui, a dichiarare che il padiglione Luyang e la società della Farfalla Rossa non potevano più essere nemici, e che li avrebbe eliminati se avessero combattuto di nuovo tra di loro.


Tuttavia, aveva solo fatto quella dichiarazione senza lasciare istruzioni concrete.


A meno che non testimoniasse personalmente su quella questione e informasse gli altri di aver effettivamente pronunciato quelle parole, sarebbe stato molto difficile per altri testimoniare per Chu Feng.


Senza l’intervento dell’Anziano Su, anche se Chu Feng poteva dimostrare che Chu Luyang aveva segretamente spinto la villa Liangchen a eliminare la società della Farfalla Rossa, il padiglione Luyang probabilmente non sarebbe stato considerato responsabile.


Dopotutto, il padiglione Luyang era subordinato alla valle Nuvole del Tramonto, mentre la società della Farfalla Rossa no. Quindi, che importava anche se Chu Luyang li aveva eliminati?


Tuttavia, era vero che Chu Feng aveva eliminato Chu Luyang. Se il dipartimento dei Tutori della Legge avesse deciso con fermezza di ucciderlo, al momento la situazione si sarebbe messa davvero male per lui.


"Tuttavia, amico Chu Feng, c'è anche una buona notizia da considerare. Sei uno sciamano dal Mantello Immortale.”


"Il nostro Signore Maestro della Valle è una persona che apprezza gli individui di talento. Finché puoi fornire una spiegazione adeguata, c'è ancora margine per questa questione."


"E finché possiamo aspettare che l'Anziano Su esca dal suo isolamento per spiegare la questione e informare il Lord Maestro della Valle che aveva effettivamente dichiarato quelle parole, allora sarebbe il Padiglione Luyang a finire nel torto. Così verrai liberato senza problemi.” Continuò l'Anziano Ning Shuang.


Sentendo quelle parole, Chu Feng annuì


Chu Feng era molto grato all'Anziano Ning Shuang, e non solo per ciò che aveva detto.


Gli era grato semplicemente per la sua presenza qui oggi.


Se l'Anziano Ning Shuang non fosse stato presente oggi, i membri della valle Nuvole del Tramonto sicuramente non lo avrebbero risparmiato.


Figuriamoci portare Chu Feng alla valle Nuvole del Tramonto, lo avrebbero comunque giustiziato sul posto anche se aveva il distintivo Esenzione dalla Morte.


Quindi, Chu Feng era fortunato che l'Anziano Ning Shuang fosse stato presente. Era stato solo grazie a lui che Chu Feng era riuscito a sfuggire a una calamità e a non morire per mano di questi Tutori della Legge.


Dopo aver viaggiato per un po' di tempo, Chu Feng fu portato alla valle Nuvole del Tramonto.


Tuttavia, sorprendentemente, l'Anziano Song Ming non annunciò questa questione.


Non solo non fece rapporto, ma usò un pretesto per portare l'Anziano Ning Shuang al dipartimento dei Tutori della Legge.


Quanto a Chu Feng, fu portato direttamente nella residenza del Maestro della Valle.


"Chu Feng, c’è qualcosa di strano." La regina dalla mente acuta notò la situazione anomala.


"L'ho notato anche io. Hanno portato via l'Anziano Ning Shuang apposta. Evidentemente, non vogliono rendere pubblica questa questione, non vogliono che Xu Yiyi e gli altri sappiano che sono stato catturato e portato qui."


"Hanno intenzione di giustiziarmi velocemente." Disse Chu Feng.


"Allora cosa facciamo?" Lo spirito iniziò a preoccuparsi leggermente. Dopotutto, Chu Feng al momento era come un agnello nella tana della tigre, era solo alla mercè degli altri.


"La situazione non è così negativa dopotutto. Fortunatamente, l'Anziano Ning Shuang ha assistito a tutto e sa cosa è successo. Quindi, non oseranno giustiziarmi direttamente."


"Dovranno comunque portarmi dal loro Maestro della Valle e fargli condannare personalmente il mio crimine. Solo facendo così potranno liberarsi dalle responsabilità."


"In questo modo, potranno giustificarsi scuse quando incontreranno il maestro di Xu Yiyi in futuro."


Chu Feng disse: “Tuttavia, finché incontrerò il Maestro della Valle della valle Nuvole del Tramonto, avrò l'opportunità di spiegare la situazione. Avrò quindi la possibilità di continuare a sopravvivere.”


"Speriamo che sia così." La regina era ancora preoccupata.


