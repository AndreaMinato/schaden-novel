---
title: Capitolo 2262 - All’interno dell’area proibita
pubDate: 2025-09-19T10:55:40.349Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


In quel momento, la voce di Ovetto risuonò: “Chu Feng, come potrebbe una tomba scomparire da sola senza motivo?”


“O è stata saccheggiata da qualcuno, o quel cosiddetto Zhan Haichuan del clan della Guerra dell’Era Antica non si fidava della valle Nuvole del Tramonto, e quindi ha sistemato un qualche tipo di formazione sulla sua tomba.”


“Appena le persone della valle Nuvole del Tramonto avessero mostrato qualche intenzione malvagia e avessero cercato di aprire la sua tomba per ottenere la sua eredità, la tomba sarebbe scomparsa da sola.”


“Quindi, è meglio che tu non accetti questa richiesta. Non dovresti intrometterti in questa faccenda.”


“Anche se potrebbe essere così, resta il fatto che la valle Nuvole del Tramonto mi ha trattato molto bene,” Chu Feng lanciò un’occhiata a Xu Yiyi.


Non si sarebbe mai dimenticato che, se non fosse stato per l’invito di Xu Yiyi quel giorno, sia lui che la società della Farfalla Rossa sarebbero stati sterminati.


Poi, se non fosse stato per il distintivo Esenzione dalla Morte di Xu Yiyi, Chu Feng sarebbe stato ucciso direttamente dagli Anziani Tutori dell’Ordine al padiglione di Luyang.


Quindi si poteva dire che Xu Yiyi avesse salvato Chu Feng due volte. Si sarebbe ricordato bene della grazia che gli aveva mostrato.


Inoltre, Chu Feng sentiva che il Maestro della valle Nuvole del Tramonto non sembrava essere una cattiva persona. Solo la sua devozione nei confronti di sua madre era già qualcosa che Chu Feng ammirava.


Così voleva aiutarli. Tuttavia sentiva anche che Ovetto avesse ragione.


Se la tomba di quel Zhan Haichuan si fosse veramente nascosta perché il sesto Maestro della valle Nuvole del Tramonto aveva cercato di saccheggiarla, se Chu Feng l’avesse trovata, significherebbe che li avrebbe aiutati a commettere malvagità.


Tuttavia, anche se Chu Feng dubitava del Maestro della valle della sesta generazione, aveva fiducia nel capo della setta odierno.


Così Chu Feng disse: “Maestro della valle, è certo che la scomparsa della tomba di quell’esperto non abbia qualcosa a che fare con la sua valle Nuvole del Tramonto?”


“Amico Chu Feng, capisco cosa intendi. È normale che sia giunto a questa conclusione.”


“Tuttavia, non ti nasconderò che il sesto Maestro della valle è il mio maestro. Quindi, mentre non oso garantire per gli altri Signori della Valle, oso garantire per il mio maestro.”


“Con il suo carattere, sicuramente non avrebbe bramato i tesori di Zhan Haichuan e pensato di depredare quella tomba.”


“In realtà, il sesto Maestro della valle, il mio maestro, era tormentato da questa faccenda per tutto il tempo. Si sentiva in colpa ed era avvilito per aver deluso il secondo Maestro della valle e Lord Zhan Haichuan.”


“Così il mio maestro visse solo per cinquemila brevi anni prima di morire.”


“Piccolo amico Chu Feng, l’ultimo desiderio del mio maestro era che io trovassi la tomba di Lord Zhan Haichuan.”


“In tutti questi anni, ho sempre cercato di farmi amico uno Sciamano dal Mantello Immortale. Tuttavia… gli Sciamani dal Mantello Immortale sono troppo alteri. A dire la verità… non mi fido di nessuno di loro.”


“Tuttavia, l’amico Chu Feng è diverso. Anche se ci conosciamo da pochissimo tempo, sono in grado di dire che possiedi un’eccellente qualità morale.”


“Altrimenti, non avresti rischiato la vita uccidendo Chu Luyang per la gente della società della Farfalla Rossa. Dopotutto nelle vene di Chu Luyang scorreva il sangue del clan Celeste Chu.”


“Quindi, amico Chu Feng, se possibile, spero davvero che mi aiuti.”


“Finché sei disposto ad aiutarmi, indipendentemente dal fatto che avrai successo o meno, ti mostrerò di nuovo la mia gratitudine.” Disse con evidente sincerità il Maestro della valle.


“Le formazioni Spirit create da un esperto come Zhan Haichuan decisamente non saranno ordinarie. Sarà un sepolcro fuori dal comune.”


“Non sono certo di poter trovare la tomba. Tuttavia, sono disposto a provarci.” Disse Chu Feng.


“Amico Chu Feng, in tal caso, hai accettato la mia richiesta?” In quel momento, il Maestro della valle della valle Nuvole del Tramonto mostrò un’espressione piena di gioia.


“Mn.” Il giovane annuì con un sorriso.


“Dovrò fare prendere questo disturbo all’amico Chu Feng allora.” Dopo questa conferma, il capo della valle Nuvole del Tramonto fu immediatamente sopraffatto dalla gioia e non riuscì a nascondere il suo sorriso.


Dopodiché, fu deciso che Chu Feng sarebbe rimasto prima nella valle Nuvole del Tramonto per riposare un giorno, e godersi il trattamento di un ospite distinto.


La mattina presto del giorno successivo, Chu Feng fu portato in quella zona proibita dal Maestro della valle Nuvole del Tramonto.


“Amico Chu Feng, questo è il posto dove un tempo c’era la tomba.” Il Maestro della valle della valle Nuvole del Tramonto gli consegnò una mappa.


“Maestro della valle, non viene con me?” Chiese Chu Feng.


“In realtà, vorrei proprio accompagnarti. Tuttavia, resta il fatto che Tuoba Shangshui ha commesso un crimine. Così devo sorvegliarlo.”


“Inoltre, anche se questa è un’area proibita, non ci sono molti pericoli all’interno. Quindi, l’amico Chu Feng può stare tranquillo.”


“Nel frattempo, darò un ordine dicendo agli altri che non è permesso chiudere questa zona proibita. Quindi, sarai in grado di entrare e uscire in qualsiasi momento.”


“Se dovessi scoprire qualcosa di strano, puoi uscire in qualsiasi momento. L’Anziano Ning Shuang ti aspetterà qui. Se scopri qualcosa, puoi informarlo al riguardo.” Disse il capo della setta.


“Maestro della valle, posso accompagnare Chu Feng all’interno?” Chiese Xu Yiyi.


“Coff coff.” Subito dopo, l’Anziano Ning Shuang tossì due volte e rispose: “Yiyi, non dimenticare che questo posto è un’area proibita che solo il Maestro della valle è autorizzato a entrare.”


“Lo so, ma...” Xu Yiyi rivelò un’espressione indecisa. Conosceva le regole dell’area proibita, ma voleva proprio accompagnarlo.


“Yiyi, è meglio che tu mi aspetti qui.” Disse Chu Feng con un sorriso.


Chu Feng non voleva che lo accompagnasse perché molto probabilmente avrebbe dovuto affrontare dei pericoli nel tentativo di trovare quella tomba.


Anche se erano solo barriere o attacchi di tecniche Spirit, restava il fatto che Chu Feng sarebbe stato in grado di proteggere solo sé stesso. Così temeva che Xu Yiyi sarebbe stata in pericolo se lo avesse accompagnato all’interno.


“Va bene allora.” Annuì con un po’ di riluttanza Xu Yiyi vedendo che Chu Feng aveva rifiutato.


“Amico Chu Feng, dovrò farti prendere questo disturbo allora.” il Maestro della valle gli porse i suoi rispetti.


“Farò del mio meglio,” Chu Feng restituì il saluto al capo della setta.


Dopodiché entrò nell’area proibita da solo.


Era una zona davvero vasta, non sarebbe stato eccessivo definirlo un piccolo mondo piuttosto.


Inoltre il paesaggio attorno sembrava essere uscito fuori da un dipinto.. Non solo c’erano colline verdi e acque limpide, ma una vegetazione fitta copriva l’intero luogo.


Le farfalle svolazzavano intorno ai fiori mentre gli uccelli cantavano nella foresta.


Occasionalmente, un coniglietto sarebbe saltellato fuori dal sottobosco e in lontananza si poteva scorgere il profilo di un cervo shika.


Era passato molto tempo da quando Chu Feng aveva visto piccoli animali come questi. Questo perché, via via che diventava più forte, aveva visto solo bestie feroci o mostruose, anche in campagna.


Per quanto riguardava questi animaletti adorabili, non potevano nemmeno sopravvivere in quelle condizioni e quindi si erano già estinti.


“Chu Feng, Chu Feng, lasciami uscire.” Improvvisamente, la voce della regina risuonò nelle sue orecchie.


Era molto raro che lo spirito chiedesse di uscire. Naturalmente Chu Feng non esitò a soddisfare la sua richiesta e aprì subito il portale degli spiriti.


Presto, una figura ancora più bella di una fata celeste uscì dal portale.


In quel momento, la regina teneva le mani sui fianchi. Chiuse gli occhi e fece diversi respiri lunghi.


I suoi diversi respiri spinsero le farfalle a volare con grazia verso di lei. Cominciarono a svolazzare intorno allo spirito.


Lo sguardo di Chu Feng fu attirato da questo spettacolo, ma era per lo più concentrato sul viso dello spirito.


Mentre guardava le sue lunghe ciglia che tremavano leggermente, Chu Feng sentì una sensazione indescrivibile.


In breve, era davvero un bello spettacolo.


“Come può essere definita un’area proibita? È semplicemente un paradiso.” Disse con un dolce sorriso Ovetto, dopo aver riaperto gli occhi.


“È chiamato così perché c’è la tomba di quel Zhan Haichuan.”


“Tuttavia, sembra che alla mia regina piaccia proprio questo luogo?” Disse Chu Feng guardando Ovetto.

