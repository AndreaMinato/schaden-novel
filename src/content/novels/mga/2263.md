---
title: Capitolo 2263 - Un gatto che sa parlare
pubDate: 2025-09-25T11:15:30.517Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


"Mi sono stancata di guardare piante e fiori rari e insoliti. Osservare queste piante e fiori ordinari mi dà una sensazione diversa." Disse Ovetto. Mentre parlava, agitò una mano e scacciò le farfalle che le svolazzavano intorno.


"Perché le hai scacciate? Erano attratte da te, sai." Disse Chu Feng.


"Son fastidiose da vedere. Se non fossi di buon umore, le avrei già uccise.” Rispose lo spirito.


Sentendo quelle parole, Chu Feng aggrottò leggermente le sopracciglia. Sapeva che Ovetto non stava scherzando. Era veramente capace di fare una cosa del genere.


In quel momento, Chu Feng si ricordò improvvisamente che la sua regina non era una gentile fata celestiale. Piuttosto, era una piccola donna demoniaca malvagia e spietata.


"Andiamo. Voglio vedere perché una tomba dovrebbe scomparire senza motivo." Mentre la sua regina parlava, si librò in volo e iniziò ad inoltrarsi nell’area proibita.


Si stava dirigendo proprio dove un tempo sorgeva la tomba.


Sapeva dove si era trovata un tempo perché prima aveva visto la mappa attraverso gli occhi di Chu Feng.


Sebbene questo posto fosse molto grande, la velocità di Ovetto era molto elevata. Inoltre, conoscendo la loro destinazione, presto arrivarono a destinazione


Sembrava un posto fin troppo ordinario. Non era altro che un appezzamento di terreno nella foresta.


Se non fosse stato per il fatto che la mappa indicava che la tomba un tempo si trovava lì, Chu Feng non avrebbe mai creduto che fosse stato un luogo così speciale.


"Chu Feng, riesci a vedere qualcosa di strano?" Chiese Ovetto. Dopo essere arrivati qui, il giovane aveva esaminato il luogo con i suoi Occhi Celesti.


E ormai l’aveva ispezionato per un’intera ora.


"No, non riesco a vedere nulla."


"Allora cosa facciamo?" Chiese lo spirito.


"Posso solo usare formazioni Spirit per fare delle prove." Disse Chu Feng, iniziando a prepararsi.


Nel frattempo, nella foresta un grande gatto di colore giallo era sdraiato pigramente sul ramo di un albero.


Non sembrava una creatura straordinaria, assomigliava a tutti gli altri animali nella foresta. Tuttavia quel gatto non aveva fatto altro che osservare Chu Feng e Ovetto.


Quando Chu Feng iniziò a preparare la sua formazione Spirit e scatenare una quantità sconfinata di potere Spirit al livello Immortale del Marchio dell’Insetto, gli occhi del gatto iniziarono a brillare. Poi, cominciò a guardare il giovane ancora più attentamente.


Quanto a Chu Feng, non notò quel gatto anormale. Invece, continuò a preparare con impegno la sua formazione Spirit.


Tuttavia, dopo che il giovane la completò e la formazione iniziò ad emanare una luce tremolante, rivelò un’espressione delusa.


Era inutile. Non era riuscito a scoprire dove fosse finita la tomba con i suoi Occhi Celesti e nemmeno la sua formazione Spirit poté dargli indizi.


Era come se la tomba non fosse mai stata lì. Chu Feng semplicemente non riusciva a rilevarla.


"Non ha funzionato di nuovo?" Chiese Ovetto.


"No, devo provare ancora." Chu Feng non voleva arrendersi. Si lambiccò il cervello e ideò una nuova formazione Spirit.


Chu Feng pensava che avrebbe potuto trovare alcuni indizi se avesse usato i suoi Occhi Celesti insieme alla formazione.


"Miaaao, è inutile." Nel momento in cui il giovane stava per fare un altro tentativo, all’improvviso risuonò una voce che sembrava da gatto, ma che usava un linguaggio umano.


Chu Feng si voltò rapidamente. Scoprì che c'era un gatto giallo sdraiato su un grosso ramo d'albero.


Anche se la creatura non era così enorme, era molto grassa. Inoltre era molto vecchia, il suo pelo era color giallo sbiadito, quasi biancastro.


In breve, non aveva un aspetto gradevole. Poteva essere considerato un gatto relativamente brutto.


Tuttavia sembrava intelligente. In quel momento stava guardando Chu Feng e Ovetto.


Prima che Chu Feng potesse dire qualcosa, la sua regina chiese con curiosità: "Sei stato tu a parlare prima?"


"Ma non mi dire! Se non sono stato io, il grande signore, a parlare, che sia stata tu a farlo, sciocchina?" Quella voce da gatto umano risuonò di nuovo. Tuttavia, questa volta Chu Feng e Ovetto videro chiaramente che la voce proveniva dall’animale.


"Wow! Interessante. Un gatto così brutto è davvero capace di parlare come un essere umano." La regina sembrava aver visto un tesoro. Saltò davanti al gatto, lo afferrò per la coda e lo sollevò.


"Lascia andare questo grande signore, maledetta sciocca. Sai chi sono io?" Quel vecchio gatto tirò fuori gli artigli e cercò di colpire freneticamente lo spirito.


A proposito, quel vecchio gatto era veramente feroce. Stava mirando proprio alle guance eccezionalmente belle, bianche e morbide della regina. Stava semplicemente cercando di rovinare il suo viso.


Tuttavia, sebbene il vecchio gatto fosse capace di parlare, evidentemente non possedeva alcun tipo di coltivazione. A parte saper parlare, non era diverso da un gatto ordinario.


Quindi la regina poteva giocherellarci come voleva senza venire graffiata. Era davvero uno spettacolo pietoso.


"Chu Feng, è la prima volta che vedo un gatto che sa parlare. Mi chiedo che sapore avrebbe un gatto del genere. Che ne dici se ne facciamo uno spezzatino?" Disse la regina con un sorriso raggiante.


"No, no, no!" Sentendo quelle parole, il vecchio gatto si spaventò. Disse in fretta a Chu Feng: "Ragazzo, dille di lasciarmi andare. Questo grande signore è in grado di aiutarti a trovare quella tomba."


Sentendo quelle parole, lo sguardo di Chu Feng cambiò. Con un tono freddo, chiese: "Sai che sono venuto a cercare la tomba?"


"Ma non mi dire! Se non fossi venuto qui a cercare la tomba, perché saresti venuto in questo posto a preparare una formazione Spirit per cercare la tomba?" Disse il vecchio gatto.


"Cosa sei esattamente?" Chiese Chu Feng.


"Prima dì a questa stupida ragazza di lasciarmi andare.” Ululò il vecchio gatto.


In risposta, Chu Feng fece un cenno ad Ovetto con gli occhi. Dopo che lo spirito lasciò andare l’animale, il giovane continuò a chiedere: "Avanti, dimmi esattamente cosa sei e perché sei capace di parlare. Inoltre, perché sei qui, e cosa sai di quella tomba?"


"Cosa sono?"


"Ahah, temo che ti spaventerei a morte se te lo dicessi." In quel momento, il vecchio gatto rivelò un sorriso enigmatico sul suo viso. Sembrava estremamente compiaciuto.


"Paa!!!"


Tuttavia, prima che potesse finire di dire le parole successive, Ovetto gli diede uno schiaffo spietato sulla testa.


Non solo sbatté il vecchio gatto a terra, ma fece anche sì che vedesse le stelle. L’animale quasi svenne sul colpo.


"Quando vieni interrogato, rispondi rapidamente. Non perderti in parole superflue. Altrimenti, ti farò diventare uno stufato?" Disse con crudeltà la regina.


"Maledetta sciocca ragazzina. È solo adesso che osi maltrattarmi."


"Se fosse stato prima, una mia sola scoreggia avrebbe potuto uccidere mille come te."


"No, non mille, ma diecimila, addirittura cento milioni." Disse con molta rabbia il vecchio gatto.


"Aiya, osi ribattere? Guarda come ti sistemo.” Mentre parlava, lo spirito cercò di attaccarlo di nuovo.


"Ovetto." Chu Feng la fermò frettolosamente. Mentre parlava, allontanò anche il gatto da Ovetto e lo mise dietro di sé.


Indipendentemente dal fatto che il vecchio gatto conoscesse o meno la situazione lì, Chu Feng sapeva che Ovetto era assolutamente in grado di schiacciare il vecchio gatto con un solo colpo di palmo.


Tuttavia, in quel momento, Chu Feng non voleva ancora che il vecchio gatto morisse.


Forse sarebbe stato cruciale per trovare la tomba.


Dopotutto, la comparsa di un gatto parlante in un posto come questo era già qualcosa di estremamente strano.


"In realtà non abbiamo intenzioni malvagie. Desideriamo solo chiedere informazioni riguardo alla situazione di quella tomba, e anche perché tu sei qui." Chiese Chu Feng al vecchio gatto.


"Mn, ragazzo, il tuo atteggiamento è piuttosto decente. In tal caso, questo grande signore te ne parlerà."


"Sono qui da molti anni ormai."


"Tuttavia, non è importante. Ciò che è importante è... devi sapere che un tempo ero estremamente potente. Inoltre, so come trovare quella tomba." Disse il vecchio gatto.

