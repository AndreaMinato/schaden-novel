---
title: Capitolo 2267 - Hai bisogno del mio aiuto?
pubDate: 2025-10-09T11:02:37.464Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


La formazione Spirit divenne sempre più potente. Sembrava che un sole splendente fosse apparso nella foresta, illuminando i dintorni.


In quel momento, il potere di quella formazione Spirit aveva raggiunto il suo picco.


"Snap!!!"


Improvvisamente, i ventiquattro bestioni umanoidi brandirono all'unisono le loro enormi spade verso la pagoda al centro della formazione.


"Boom!!!"


Mentre colpivano con i loro spadoni, la formazione Spirit venne immediatamente frantumata in un vortice di potere Spirit che iniziò a vorticare e a divampare nella regione, per poi venire assimilato dalla terra.


"Merda, siamo stati ingannati!"


Vedendo quella scena, lo sguardo di Chu Feng cambiò immediatamente. Si era già reso conto che la situazione non era normale.


Non c’era nessuna tomba qui. Quanto alla formazione Spirit che Chu Feng aveva piazzato prima, sembrava lo scioglimento del sigillo. Poco prima, sembrava aver distrutto un'altra formazione Spirit.


Cosa sarebbe stato liberato adesso?


"Perché mi hai ingannato?" Chu Feng mostrò un'espressione furiosa a quel maledetto gatto.


"Ragazzo, sembra un po' tardi per accorgersene solo adesso," Il dannato gatto aveva sul volto un mezzo sorriso compiaciuto.


"Hai osato ingannarci? Ti ucciderò." Di rimando, la regina sprigionò immediatamente un travolgente intento omicida. Aveva intenzione di fare a pezzi il vecchio gatto che teneva in mano.


"Roar!!!"


Tuttavia, proprio in quel momento, risuonò un ruggito. Subito dopo, un potere sconfinato emerse dal terreno.


Nel momento in cui quella forza sconfinata si manifestò, una potentissima forza opprimente circondò quella regione di spazio.


In quel momento, figuriamoci Chu Feng, perfino Ovetto non riuscì a muoversi minimamente. I due erano stati immobilizzati da quella strana pressione schiacciante.


Nel momento successivo, Chu Feng e lo spirito poterono vedere a occhio nudo corpi di energia emergere dal fondo del terreno ed entrare nel corpo di quel vecchio gatto.


Questo processo durò per due intere ore, lo spazio si calmò solo alla fine.


Chu Feng e Ovetto ora potevano muoversi di nuovo.


Tuttavia nessuno dei due osò attaccare nuovamente il vecchio gatto.


Non solo, ma la regina sempre violenta lasciò andare l’animale di sua spontanea volontà.


Questo perché il vecchio gatto emanava un'aura estremamente spaventosa e inestimabile.


Potente, quel vecchio gatto era estremamente potente. La sua forza era molte volte superiore a quella del maestro della valle Nuvole del Tramonto. Forse era un'esistenza al lvello di un Vero Immortale.


Non era semplicemente più una questione di se Chu Feng e Ovetto volessero uccidere il vecchio gatto. Piuttosto, semplicemente non possedevano più la forza di farlo.


"Non abbiate paura, non vi ucciderò. Non importa come, alla fine mi avete aiutato. Se non fosse stato per voi due, non avrei potuto recuperare la mia coltivazione." Disse il vecchio gatto a Chu Feng con un sorriso raggiante.


Mentre parlava, raccolse la pipa di tabacco che era caduta a terra prima e iniziò nuovamente a tirare boccate di fumo.


In quel momento, il vecchio gatto possedeva la forza di uccidere all'istante Chu Feng e Ovetto. Tuttavia, a giudicare dal suo atteggiamento, sembrava che volesse fare loro del male.


"Che succede? Impietriti dalla paura?"


"Non temete. Ho detto che non vi avrei uccisi, quindi sicuramente non vi ucciderò. Dopotutto, questo grande signore mantiene sempre le sue promesse."


"Anche se quella maledetta sciocca ragazza è stata molto irrispettosa nei miei confronti prima, ho deciso di risparmiarla in segno di considerazione nei tuoi confronti, ragazzo.” Il vecchio gatto si rivolse a Chu Feng.


Dopo aver finito di dire quelle parole, sorrise in modo significativo e disse: "Sciamano Asura, non mi sarei mai immaginato che uno Sciamano Asura sarebbe apparso in questo posto dimenticato da dio. È piuttosto raro, davvero.”


"Chi sei esattamente?" Chiese Chu Feng. Divenne ancora più certo che questo vecchio gatto fosse straordinario. Probabilmente era un esperto importante.


"Umpf, se ti dicessi chi sono, temo che ti spaventerei a morte. Tuttavia, in un posto come questo dimenticato da dio, scommetto che non hai mai sentito parlare delle mie imprese. Quindi, non mi disturberò a parlartene."


"Devi solo sapere che mi hai aiutato prima." Disse il vecchio gatto con un sorriso raggiante.


"La scomparsa della tomba di Lord Zhan Haichuan è legata a te?" Chiese Chu Feng.


"Naturalmente. Ho saccheggiato la sua tomba. Tuttavia, l’ho sottovalutato e sono finito nella sua trappola.”


"Fortunatamente, questo grande signore è molto agile. Solo la mia coltivazione è rimasta sigillata, mentre il mio corpo è riuscito a fuggire. Altrimenti, sarei già stato ucciso." Disse quel vecchio gatto.


Chu Feng finalmente capì.


"Come sapevi che la tomba di Lord Zhan Haichuan si trovava qui?" Chu Feng continuò a chiedere.


"I segreti trapelano sempre. Naturalmente ho scoperto dove fosse Zhan Haichuan.”


"Tuttavia, Zhan Haichuan era veramente una figura di prim'ordine. Anche se era morto da molti anni, mi ha raggirato. A causa di un mio momento di disattenzione, sono stato sigillato qui da lui per oltre duemila anni."


"Se non fosse stato per la tua comparsa, ragazzo, forse sarei rimasto intrappolato qui per ancora più tempo." Il vecchio gatto guardò Chu Feng con un sorriso raggiante. Il suo tono era pieno di gratitudine.


Tuttavia, Chu Feng si sentì in colpa nonostante la gratitudine del vecchio gatto. Alla fine era stato lui a saccheggiare la tomba.


Il vecchio gatto aveva depredato la tomba, ma era stato catturato dalla formazione Spirit di Zhan Haichuan. La sua coltivazione era rimasta sigillata e non era più riuscito a fuggire.


Quanto a Chu Feng, era stato raggirato e aveva finito con sciogliere il sigillo sulla sua coltivazione, permettendogli di riguadagnare la libertà.


Aspetto più importante, questo vecchio gatto era veramente troppo potente. Nemmeno il capo della valle Nuvole del Tramonto sarebbe stato alla sua altezza.


Così, anche se Chu Feng ora sapeva che la tomba di Zhan Haichuan era stata saccheggiata da questo vecchio gatto, non potevano farci nulla.


"Chu Feng, vieni fuori, dannazione! Altrimenti, ucciderò Xu Yiyi e Ning Shuang!"


"Parla immediatamente! So che sei qui! Non sei una persona leale e sincera?! Hai intenzione di rimanere a guardare mentre i tuoi amici muoiono miseramente per mano mia?!"


Proprio in quel momento, risuonò una voce tonante. All’inizio era indistinta, ma col tempo divenne sempre più chiara.


L'espressione di Chu Feng cambiò immediatamente. Era la voce del maestro di Li Rui.


"Come può essere?!”


Chu Feng si affrettò a guardare in lontananza con i suoi Occhi Celesti. Esaminando la situazione, divenne ancora più nervoso.


Non solo Chu Feng vide il maestro di Li Rui, ma scorse anche Xu Yiyi e l'Anziano Ning Shuang. In quel momento i suoi prigionieri erano legati con catene speciali.


Non solo i loro arti erano bloccati, le catene avvolgevano anche i loro colli. E l'altra estremità di quelle catene era nella mano del maestro di Li Rui.


In quel momento, si stava comportando come se stesse portando a spasso dei cani mentre trascinava Xu Yiyi e l'Anziano Ning Shuang.


"Quel bastardo!" Chu Feng era furioso. Aveva intenzione di levarsi in volo per affrontare il maestro di Li Rui.


"Chu Feng, non andare. Sarebbe solo un suicidio." La regina lo afferrò per la manica e lo dissuase.


"Ovetto, non posso rimanere fermo a guardare." Disse Chu Feng.


"Ma, anche se andassi ad affrontarlo, staresti solo gettando la tua vita." Rispose Ovetto.


"Mn?" Sentendo questa discussione, il vecchio gatto rivolse il suo sguardo verso la direzione del maestro di Li Rui. Poi, con un sorriso raggiante, disse: "Ragazzo, sembra che tu abbia incontrato dei guai. Hai bisogno dell’aiuto di questo grande signore?"

