---
title: Capitolo 2268 - Inchinati e Implora Perdono
pubDate: 2025-10-13T07:30:37.747Z
tags:
    - mga
---


Capitolo regolare,
30 capitoli in coda (Matteo),
Correzione: facciamo 5 in meno perché li spalmo in I Shall Seal The Heavens visto che la donazione era in generale


QUINDI: 25 capitoli in coda totali (Matteo)
0/1 sponsorizzazioni 1 euro a capitolo,
-Schadenfreude


Prima che Chu Feng potesse dire qualcosa, la regina chiese: "Sei disposto ad aiutarci?"


"Ragazzina, se sei disposta a scusarti per la tua scortesia di prima, questo grande signore sarà disposto ad aiutarvi a sistemare quel piccolo rifiuto." Disse sorridendo il vecchio gatto.


"Lord Tigre, avevo torto prima. Spero che Lord Tigre non se la sia presa." Sorprendentemente Ovetto si inchinò al vecchio gatto.


"E io che credevo di essere già abbastanza senza vergogna. Non mi sarei mai aspettato che tu, sciocca ragazzina, fossi ancora più sfacciata di me." Il vecchio gatto rimase allibito. Non si sarebbe mai aspettato che Ovetto, così incredibilmente maleducata e irragionevole, non avesse alcuna integrità morale.


"Lord Tigre, ho già ammesso il mio errore. Sarebbe disposto a dare una lezione a quel vecchio rimbambito?" Continuò Ovetto. Sorrideva in modo molto dolce, rendendo impossibile per gli altri trovare una scusa per rifiutare.


"Ragazzina, anche se hai una gran faccia di bronzo, mi piace. Ti aiuterò." Il vecchio gatto rise maliziosamente. Poi, lanciò un grido forte: "Ehi! La persona che state cercando è qui!"


"Che stai facendo?" In quel momento, Sua Signoria la Regina si agitò.


Il motivo era che aveva scoperto che non solo il vecchio gatto aveva tradito la loro posizione, ma aveva anche usato la sua aura opprimente per limitare la loro mobilità.


In quel momento, Chu Feng e Ovetto non potevano assolutamente muoversi. Potevano solo aspettare che il maestro di Li Rui arrivasse.


In quella situazione, non solo la regina, ma nemmeno Chu Feng aveva idea di cosa stesse tramando il vecchio gatto.


Il vecchio gatto stava per aiutare Chu Feng e Ovetto, o stava per danneggiarli? Dopotutto erano già stati ingannati dal vecchio gatto.


…


Nel momento in cui Chu Feng e Ovetto non riuscivano ancora a capire la situazione, il maestro di Li Rui aveva già sentito la voce del vecchio gatto ed era entrato nella foresta.


"Finalmente ti ho trovato, Chu Feng.” L’espressione del maestro di Li Rui divenne davvero spaventosa, sembrava volesse divorarlo vivo.


"Chu Feng, devi scappare!!!" Gridò in fretta Xu Yiyi.


"Scappare? Figuriamoci scappare, non possono nemmeno camminare." Disse proprio in quel momento il vecchio gatto. Mentre parlava, prese comodamente una boccata dalla sua pipa. Era veramente tranquillo e disinvolto.


"Tu chi sei?" Vedendo un gatto brutto in grado di parlare, Xu Yiyi, Anziano Ning Shuang e persino il maestro di Li Rui rimasero scioccati.


"Chi io sia non è importante. Ciò che è importante è che sarò io a controllare il tuo destino più tardi." Rispose il vecchio gatto.


"Che cosa hai detto?" Il maestro di Li Rui mostrò un'espressione leggermente arrabbiata.


Tuttavia, l'espressione del vecchio gatto rimase immutata di fronte alla sua rabbia. Continuò: "Misero rifiuto, non dire che sono disumano, perché ti darò due opzioni."


"La tua prima è suicidarti subito. Suicidandoti, risolverai tutti i tuoi problemi. Non solo morirai comodamente, ma mi risparmierai anche tempo di ucciderti personalmente."


"Quanto alla tua seconda opzione, sarebbe che ti uccida io. Tuttavia, se dovessi farlo io, moriresti miserabilmente."


"Quindi, ti consiglierei di scegliere la prima opzione." Spiegò il vecchio gatto.


"Ridicolo, sai chi sono io?" Disse il maestro di Li Rui.


"Tu chi sei?" Chiese indifferentemente il vecchio gatto.


"Io sono Tuoba Shangshui, il capo dei tutori dell’ordine della valle Nuvole del Tramonto. Sono inferiore solo ad una persona e superiore a decine di migliaia.”


"Tu, un miserabile randagio, osi davvero parlarmi così? Dovresti sapere che possiedo diecimila modi per torturarti a morte." Come previsto, il maestro di Li Rui si infuriò.


Si sentiva indignato per la mancanza di rispetto.


Era proprio un oltraggio. Nella valle Nuvole del Tramonto, deteneva la posizione più alta dopo il maestro della valle e Su Jingrui. Così poteva essere considerato il terzo individuo più potente della setta e in effetti nessun altro poteva parlargli in quel modo.


Inizialmente, aveva pensato che ora Chu Feng fosse spacciato e che sarebbe riuscito sicuramente a vendicare la morte del suo discepolo.


Tuttavia, non si sarebbe mai aspettato che un animale qualunque sarebbe apparso dal nulla. Inoltre, quel randagio osava vantarsi così sfacciatamente con lui. Era intollerabile.


In effetti, anche Xu Yiyi e l'Anziano Ning Shuang mostrarono espressioni scioccate.


Non riuscivano davvero a capire dove un gatto randagio potesse trovare il coraggio di pronunciare quelle parole.


In quel momento, Chu Feng e Ovetto rimasero in silenzio. Questo perché sapevano che il vecchio gatto era davvero abbastanza forte per parlare al maestro di Li Rui in quel modo.


"Sembra che tu abbia scelto la seconda opzione." Disse con fare indifferente il vecchio gatto.


"Se non ti do una lezione, non saprai davvero quanto sono potente!" Gridò furiosamente il maestro di Li Rui. Lanciò il suo attacco in risposta al disprezzo e alla provocazione del vecchio gatto.


Scatenò immediatamente la sua aura opprimente da Martial Ancestor di settimo livello. Tutte le persone presenti si sentirono in pericolo di vita.


Questo era particolarmente vero perché la sua aura opprimente non era solo una minaccia. Si stava precipitando violentemente verso il vecchio gatto. Voleva farlo a pezzi.


Tuttavia, l'espressione del vecchio gatto rimase impassibile. All'improvviso, i suoi occhi brillarono di freddezza.


Un attimo dopo, un'aura opprimente davvero potente divampò dal corpo del vecchio gatto.


Una volta apparsa quell'aura, entrò immediatamente in netto contrasto con quella del maestro di Lu Rui.


Se l'aura opprimente del maestro di Li Rui era simile a un fiume, allora quella del vecchio gatto era vasta come un mare.


"Boom!!!"


Mentre le due energie si scontravano, l'aura del vecchio gatto divorò immediatamente quella del maestro di Li Rui. Poi, come diecimila spade invisibili, lo trafisse.


"Puchi!!!"


Le gambe del maestro di Li Rui si indebolirono e cadde in ginocchio.


"Che sta succedendo?"


Le espressioni di Xu Yiyi e dell'Anziano Ning Shuang cambiarono istantaneamente. Entrambi rivelarono espressioni sconvolte.


L’aura opprimente del vecchio gatto mirava solo al maestro di Li Rui e nessuno dei due aveva l’aveva percepita.


Di conseguenza, non sapevano perché si fosse improvvisamente inginocchiato.


Non solo, il maestro di Li Rui era sbiancato e stava tremando in continuazione.


"Come può essere? Come può essere?" Mormorò il maestro di Li Rui come se avesse ricevuto un enorme spavento.


"Hai osato attaccare questo grande signore? Oggi, ti farò sapere cosa significa non poter vivere e non poter morire." Disse il vecchio gatto con un po’ di rabbia.


"Mio signore, la prego, mi risparmi. Mio Signore, la prego!”


"Non mi sono reso conto di chi avevo davanti, non sono riuscito a riconoscere la sua grandezza. Mio signore, la imploro, mi perdoni, per favore, mi dia un'altra possibilità."


Nota traduzione: “non sono riuscito a riconoscere la sua grandezza” letteralmente era “non sono riuscito a riconoscere il monte Tai.


Improvvisamente, il maestro di Li Rui cominciò a prostrarsi e ad implorare il perdono. Forse perché voleva esprimere la sua sincerità, stava picchiando la testa a terra con molta forza.


Mentre si chinava, si potevano persino sentire forti clangori. La terra schizzò nell’aria e il sangue cominciò a scorrere dalla sua fronte. In effetti si formarono persino delle increspature di energia per via dell’impatto.


Il grande capo dei tutori dell’ordine della valle Nuvole del Tramonto…


L'aggressività di prima era completamente scomparsa. Mostrava solo il carattere meschino e misero qualcuno che voleva sopravvivere.

