---
title: Capitolo 2271 - Una Scena Bizzarra
pubDate: 2025-10-15T09:05:06.318Z
tags:
    - mga
---


Capitolo sponsorizzato, ringraziamo Matteo!
22 capitoli in coda totali (22 Matteo)
0/1 sponsorizzazioni 1 euro a capitolo,
-Schadenfreude


"Buzz!!!"


All'improvviso, la regina iniziò a emettere una quantità sconfinata di fiamme gassose nere come la pece.


Tuttavia, era un fuoco molto diverso rispetto al solito, non era selvaggio e dominante; in realtà sembravano quasi gentili.


Le fiamme avvolsero Chu Feng e iniziarono lentamente a fondersi con il suo corpo.


Un momento dopo, il giovane cominciò a calmarsi e smise perfino di gridare.


"È riuscita a rallentare il dolore di Chu Feng?"


"Questo è ciò che significa essere uno spirito Asura?"


Persino le espressioni del maestro della valle Nuvole del Tramonto e di Su Jingrui cambiarono, rivelando stupore nei loro occhi.


Potevano capire entrambi che lo spirito stava curando Chu Feng. Le condizioni del giovane erano davvero particolari, qualcosa contro cui perfino loro erano impotenti, eppure la regina era effettivamente in grado di annullare il dolore contro cui persino loro erano impotenti.


Questo diede loro una nuova prospettiva sui leggendari spiriti Asura.


…


Da quando Chu Feng aveva ricevuto l'attacco dal vecchio gatto, era entrato in uno stato strano.


Anche se aveva urlato dal dolore e si era persino rotolato a terra senza sosta, dimostrando il dolore travolgente che provava, tutto quello era solo una manifestazione involontaria delle sue sofferenze.


La vera consapevolezza di Chu Feng era entrata in un ambiente strano.


Questo posto sembrava un purgatorio. Fiamme nere coloravano l'intero luogo. Ribollivano e bruciavano Chu Feng, causandogli un dolore incredibile.


Attraverso le fiamme scorse vagamente immagini bizzarre. Tuttavia, visto che era in preda ad un enorme dolore, non poteva vederle chiaramente


Dopo essere stato tormentato per molto tempo, Chu Feng improvvisamente sentì una sensazione di calore che avvolse il suo corpo.


Le fiamme nere che lo circondavano iniziarono gradualmente a diminuire e le immagini di prima divennero sempre più chiare.


Chu Feng assistette ad una nascita. Quando quel bambino venne al mondo, si manifestò anche un fenomeno particolare.


Una luce argentea illuminò il cielo notturno.


Improvvisamente, una lancia d'argento apparve dalle profondità del bagliore. Quella lancia d'argento era così grande che era semplicemente impossibile descriverne le dimensioni.


Era come se non fosse semplicemente una lancia, ma piuttosto un Armamento Divino dalla potenza impareggiabile, in grado di causare la distruzione del mondo.


Tuttavia, un'arma così spaventosa stava in realtà scendendo dal cielo. Alla fine, si trasformò in un raggio di luce argentea ed entrò nel corpo di quel neonato.


Dopodiché, la gente iniziò a riverire il bambino per il favore che il cielo gli aveva dimostrato.


In un lampo, la scena saltò improvvisamente. Quel bambino era cresciuto fino a diventare un ragazzo, e aveva iniziato a coltivare.


Il suo talento era estremamente forte, superando di gran lunga i suoi coetanei. Era davvero notevole.


Ancora una volta, la proiezione saltò. Quel ragazzino era diventato un giovane. Allora, figuriamoci i suoi coetanei, nemmeno i membri della generazione più vecchia potevano competere con lui.


Le memorie iniziarono a scorrere senza sosta. Sebbene continuassero ad avanzare velocemente, Chu Feng riuscì a vedere il processo di crescita di questo bambino.


Era il processo di quel bambino che cresceva fino a diventare un uomo impetuoso.


Tenendo in mano una lancia e indossando un'armatura d'argento, quell'uomo partì dal suo clan. Entrò nel Regno Ordinario dei Cento Raffinamenti e iniziò a sconfiggere numerosi esperti.


Con un primato imbattuto, divenne la leggenda impareggiabile di una generazione.


"Zhan Haichuan?"


Chu Feng si emozionò. Era certo che la persona che aveva visto crescere fosse Zhan Haichuan.


Tuttavia, quella proiezione stava scorrendo troppo velocemente. Inoltre, si fermò quando Zhan Haichuan entrò nel Regno Ordinario dei Cento Raffinamenti e sconfisse numerosi esperti.


Dopodiché, le scene si frantumarono in innumerevoli frammenti che fluttuarono davanti a Chu Feng.


"Sembra che il luogo dove Zhan Haichuan è cresciuto sia davvero straordinario. È forse una regione sigillata nel Regno Ordinario dei Cento Raffinamenti?"


Chu Feng divenne pensoso.


Anche se le scene erano saltate estremamente velocemente, e alcuni episodi erano incompleti, Chu Feng notò delle particolarità.


Zhan Haichuan proveniva da un clan che si trovava nel Regno Ordinario dei Cento Raffinamenti.


Tuttavia era un clan molto nascosto e la loro base stava in un posto tagliato fuori dal resto del mondo.


Chu Feng ne era molto incuriosito al momento.


Questo perché aveva notato che Zhan Haichuan si allenava sempre in un posto speciale ogni volta che doveva avanzare di livello.


Quel luogo possedeva una quantità estremamente densa di aura dell'Antica Era. Sebbene avesse visto solo immagini della scena, Chu Feng sentiva che era un’area particolarmente adatta alla coltivazione marziale, proprio adatto ad ottenere ispirazioni.


In effetti, Chu Feng aveva la sensazione che quel posto fosse persino più sorprendente dell'isola fluttuante nella montagna Gru delle Nuvole dove si era allenato quel Sublime.


Chu Feng sentiva che se fosse riuscito a trovare quel luogo e ad allenarsi lì, sarebbe potuto aumentare di livello più volte, facendo grandi progressi nella sua coltivazione.


Tuttavia, dato che gli episodi che aveva visto in precedenza erano tutti sconnessi e mancavano di molti dei loro contenuti cruciali, Chu Feng era solo certo che il clan di Zhan Haichuan dovesse trovarsi nel Regno Ordinario dei Cento Raffinamenti.


Per quanto riguardava l'effettiva posizione di quel clan, Chu Feng non ne aveva idea.


"Buzz!!!”


Proprio in quel momento, i frammenti sparsi nei suoi dintorni iniziarono a precipitarsi verso di lui.


Alla fine, entrarono tutti nella sua mente.


Sfortunatamente, Chu Feng non ottenne alcuna nuova informazione dopo che quei frammenti entrarono nella sua mente.


Tuttavia, aveva la sensazione che dovessero avere una loro funzione, che potevano possedere una connessione speciale con Zhan Haichuan o il suo clan.


Un momento dopo, tutto ciò che circondava Chu Feng iniziò a scomparire gradualmente e si trasformò in un'oscurità totale.


Chu Feng iniziò a sentire una voce nel suo orecchio. In effetti, era in grado di percepire un'aura familiare. Era l'aura di Ovetto, era proprio accanto a lui.


Chu Feng si rese conto che i suoi occhi in realtà erano chiusi. Così, li aprì in fretta.


In effetti, aprendo gli occhi, scoprì che era attualmente sdraiato su un letto speciale. Era un letto usato soprattutto per curare le ferite. Sebbene non fosse molto grande, era davvero comodo.


Quanto a Ovetto, lei era seduta sul bordo del letto con la testa appoggiata accanto a lui. In quel momento, si era addormentata.


"Ovetto?" Chu Feng si intristì immediatamente vedendo le sue condizioni.


La posizione del sonno di Ovetto era molto bella, dolce e affascinante. Era il tipo di donna che incantava con un solo sguardo.


Tuttavia, sembrava anche estremamente debole. Il suo viso era estremamente pallido e la sua aura era molto debole.


Piuttosto che addormentata, pareva più aver perso i sensi.


Chu Feng non sapeva esattamente cosa fosse successo. Tuttavia, si rese conto che Ovetto doveva essere rimasta ferita, ferita gravemente.

