---
title: Capitolo 2272 - Estremamente Confuso
pubDate: 2025-10-16T13:18:55.169Z
tags:
    - mga
---


Capitolo regolare,
22 capitoli in coda totali (22 Matteo)
0/1 sponsorizzazioni 1 euro a capitolo,
-Schadenfreude


"Giovane amico Chu Feng, ti sei svegliato.” Proprio in quel momento, risuonò una voce familiare.


Era il maestro della valle Nuvole del Tramonto, e non c’era solo lui, anche Su Jingrui era entrato dall’esterno della stanza. A quanto pareva, sembrava che i due avessero fatto la guardia fuori per tutto il tempo.


La voce che Chu Feng aveva sentito vagamente in precedenza doveva essere il suono delle loro discussioni.


"Lord maestro della valle, Anziano Su." Disse Chu Feng, alzandosi dal letto e inchinandosi ai due uomini.


Figuriamoci il maestro della valle Nuvole del Tramonto, Su Jingrui in passato gli aveva salvato la vita nel quartier generale della società della Farfalla Rossa.


Quindi, anche se Chu Feng non aveva un rapporto molto stretto con Su Jingrui, era comunque molto rispettoso nei suoi confronti.


In risposta, il capo della valle Nuvole del Tramonto disse: "Giovane amico Chu Feng, sei appena guarito dalle tue gravi ferite, non c'è bisogno di essere troppo formale".


"Sembra che tu stia meglio?" Chiese Su Jingrui con un sorriso.


"Anziani, non vi preoccupate, sto bene ora. Ma cos’è successo ad Ovetto? Perché si è indebolita così tanto?” Domandò il giovane.


Non temeva per le sue condizioni, né di cosa fosse successo mentre aveva perso i sensi, era preoccupato sopratutto per lo spirito.


"Ovetto? Stai parlando di questo spirito Asura?” Chiese il maestro della valle Nuvole del Tramonto.


"Sì." Annuì Chu Feng.


"Giovane amico, ricordi di essere stato attaccato da quel gatto strano nell'area proibita?"


"Sì. Ma ho perso i sensi dopo il suo attacco. Così non so cosa è successo dopo.”


"Esatto. Dopo che quel gatto strano ti ha ferito, hai provato un dolore enorme per tutto il tempo. Non siamo stati in grado di fare nulla di fronte alla tua agonia.”


"Avevo esaminato le tue condizioni e ho concluso che, se non avessimo fatto nulla, molto probabilmente saresti morto".


"Fortunatamente, il tuo spirito Asura è ricorso a dei metodi speciali per alleviare il dolore che provavi".


"Sfortunatamente, sembra che sia stato molto dannoso per lei. Dopo che ti sei ripreso, lei è diventata estremamente debole.”


"Inoltre, dopo che sei stato portato qui, è rimasta al tuo fianco per tutto il tempo. Sono passati quindici giorni da quando ha iniziato a vegliare su di te.”


"Durante queste settimane, non ha nemmeno battuto ciglio. In effetti... si è appena addormentata." Spiegò il maestro della valle Nuvole del Tramonto.


Chu Feng capì finalmente cosa era successo. Così non era stato in grado di sopportare il dolore delle fiamme nere perché per via della sua costituzione robusta. Piuttosto, era grazie all’aiuto di Ovetto, era stata lei la fonte di quel potere caloroso e gentile.


Dopo aver sentito cosa era successo, Chu Feng guardò di nuovo Ovetto. Quando vide quel volto bellissimo ma stanco, Chu Feng sentì un dolore ancora più intenso al cuore.


Era un dolore veramente insopportabile.


"Ovetto, sembra che tu mi abbia salvato di nuovo. Sono di nuovo in debito con te".


Chu Feng tese la mano e accarezzò dolcemente quel viso estremamente bello, ma esausto. Era davvero addolorato.


Dopodiché, creò una formazione spirituale sul posto e iniziò a curarla.


Il colorito di Ovetto migliorò notevolmente grazie all'eccellente formazione di guarigione.


Tuttavia, Ovetto non mostrò alcun segno di svegliarsi. Al contrario, iniziò ad entrare in un sonno più profondo.


Chu Feng lo aveva fatto deliberatamente. Desiderava che si godesse un buon riposo.


Dopo averla curata per un po', Chu Feng aprì il suo Portale degli Spiriti e rimandò la regina nel suo spazio.


"Giovane amico Chu Feng, le tue tecniche Spirit sono davvero raffinate. È già estremamente raro che qualcuno della tua età possa diventare uno Sciamano dal mantello Immortale. Ed è ancora più raro che qualcuno abbia tecniche Spirit raffinate come le tue.”


"Non c'è da meravigliarsi che tutti ti stimino così tanto. Sei veramente un genio eccezionale".


Questa era la prima volta che Su Jingrui vedeva Chu Feng usare le sue tecniche Spirit. Sebbene il giovane avesse usato solo una semplice formazione curativa, Su Jingrui aveva comunque intuito quanto fosse eccezionale.


"Anziano Su, mi stai lusingando.” Disse Chu Feng con un sorriso. A causa di Xu Yiyi, aveva un’ottima impressione di Su Jingrui.


"Giovane amico Chu Feng, potrei sapere cosa è successo esattamente dopo che sei entrato nell'area proibita?" Chiese il maestro della valle Nuvole del Tramonto. Allo stesso tempo, anche Su Jingrui mostrò un'espressione preoccupata.


Chu Feng capì le reazioni dei due uomini. Dopotutto, c’era in gioco la sicurezza della loro setta. Sarebbe anormale che non fossero preoccupati per questa faccenda.


Chu Feng non tentò di nascondere nulla e iniziò a raccontare cos’era successo nel dettaglio.


"Non mi sarei mai immaginato che alla fine non saremmo riusciti a preservare la tomba di Lord Zhan Haichuan".


"Tuttavia, solo i maestri della valle sapevano della tomba di Lord Zhan Haichuan. Come ha fatto quel gatto strano a venirne a conoscenza?" Il maestro della valle Nuvole del Tramonto si accigliò mentre rifletteva.


"È vero. Era un segreto. Se non fosse stato per quello che è successo, probabilmente non avrei mai saputo che l'area proibita conteneva in realtà la tomba di Anziano Zhan Haichuan.” Aggiunse Su Jingrui.


"Maestro della valle, Anziano Su, è tutta colpa mia. Sono stato uno sciocco e quel vecchio gatto mi ha ingannato.” Disse Chu Feng con un'espressione piena di rammarico.


"Giovane amico Chu Feng, non devi assolutamente dire una cosa del genere. Sei entrato nell'area proibita solo su mia richiesta".


"Inoltre, hai quasi perso la vita per questo. Mi sento già estremamente in colpa per questo. Se dovessi dire così, mi sentirei ancora più in colpa.” Il Maestro della valle Nuvole del Tramonto mostrava un'espressione piena di vergogna.


Non solo non aveva dato la colpa a Chu Feng, ma si biasimava per la sua incapacità. Dopotutto aveva visto in che condizioni era finito il giovane. Sarebbe già morto se non fosse stato per Ovetto.


"Giovane amico Chu Feng, non è davvero colpa tua. Non devi portare questo peso nel cuore.” Anche Su Jingrui lo esortò. Nemmeno lui lo riteneva responsabile nonostante fosse uno dei pilastri principali della valle Nuvole del Tramonto.


"Anziani, indipendentemente da ciò che dite, rimane il fatto che ho creato ulteriori problemi. Vi ripagherò sicuramente in futuro".


"Tuttavia, ho ancora dalle questioni di cui occuparmi. Così, non rimarrò troppo a lungo.” Disse Chu Feng.


"Giovane amico Chu Feng, te ne vai?" Vedendo che pianificava di andarsene, il maestro della valle Nuvole del Tramonto mostrò un'espressione scioccata.


"Maestro della valle, c'è forse qualcos'altro di cui ha bisogno?" Chiese Chu Feng.


"No, non ho nient'altro. Tuttavia, non ti ho ancora propriamente accolto nella nostra valle.” Il capo sembrava avere intenzione di invitarlo a rimanere.


"Sono entrato qui come un prigioniero e sono già estremamente grato di aver ricevuto il trattamento di un ospite distinto qui.”


"Il giovane amico Chu Feng non è mai stato un prigioniero. È stato tutto causato da quel Tuoba Shangshui. Ora è morto e così si può dire che il tuo torto sia stato vendicato.”


“Puoi stare tranquillo. Sebbene i subordinati di Tuoba Shangshui non siano stati uccisi da quel gatto, ho personalmente fatto in modo che accompagnassero Tuoba Shangshui.” Disse il maestro della valle Nuvole del Tramonto.


Chu Feng capì cosa intendeva. Quegli Anziani tutori dell’ordine dovevano essere stati tutti giustiziati.


Il maestro della valle Nuvole del Tramonto doveva averlo fatto perché voleva fornire una giustificazione per Chu Feng.


Stava usando questo metodo per esprimere quanto apprezzasse Chu Feng.


Improvvisamente, il giovane disse: "Maestro della valle, c'è una cosa che mi confonde.”


"Cosa ti confonde? Non c'è nulla di male a parlare con franchezza.”


"Perché Tuoba Shangshui si sarebbe preoccupato così tanto della morte del suo discepolo Li Rui da correre un grave pericolo per giustiziarmi?" Chiese Chu Feng con curiosità.


Aveva avuto l’impressione che Tuoba Shangshui fosse un individuo perfido ed egoista che teneva molto alla sua incolumità.


Qualcuno come lui sarebbe dovuto essere in grado di soppesare la situazione. Compiere un’imprudenza simile per un discepolo personale era qualcosa di estremamente insolito per una persona del genere.


Tuttavia, Tuoba Shangshui si era comportato proprio in quel modo. Aveva addirittura rischiato la vita per vendicare il suo discepolo Li Rui.


Chu Feng era veramente confuso sul motivo dietro le sue azioni.


