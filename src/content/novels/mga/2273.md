---
title: Capitolo 2273 - La Data Prefissata
pubDate: 2025-10-16T13:18:55.170Z
tags:
    - mga
---


Capitolo sponsorizzato, ringraziamo Matteo!
21 capitoli in coda totali (21 Matteo)
0/1 sponsorizzazioni 1 euro a capitolo,
-Schadenfreude


"Il rapporto tra Tuoba Shangshui e Li Rui è davvero straordinario. Li Rui era in realtà il suo nipote biologico. Era anche l'unico erede della Famiglia Tuoba".


"Tuttavia, pochissime persone erano a conoscenza di questa faccenda. Nemmeno Li Rui stesso sapeva che il suo maestro in realtà era suo nonno." Spiegò il maestro della valle.


"Nemmeno io lo sapevo. Come facevi a saperlo?" Chiese stupito Su Jingrui.


"Credo che anche tu abbia capito che avevano un rapporto straordinario. Per questo, ho fatto investigare segretamente sulla questione".


"Tuoba Shangshui aveva anche le sue ragioni per non voler rendere pubblica la cosa. Quindi, non ho rivelato nulla neanch'io." Disse il Maestro della valle Nuvole del Tramonto.


"Ma, anche se Li Rui era l'unico erede della famiglia Tuoba, perché ha reagito così? Non era nel suo stile di comportarsi così."Su Jingrui era ancora dubbioso.


"Se Tuoba Shangshui avesse ancora avuto la capacità di produrre altri eredi, naturalmente non avrebbe reagito così per la morte di Li Rui." Disse il Maestro della valle Nuvole del Tramonto.


"Ah davvero?" Su Jingrui rivelò un'espressione stupita. Sembrava aver pensato a qualcosa.


"Sì, non avrebbe reagito così altrimenti." Disse il Maestro della valle Nuvole del Tramonto.


"Con il suo carattere, lo si può considerare il suo karma." Su Jingrui sogghignò.


In quel momento, Chu Feng capì cosa era successo.


Doveva essergli capitato qualcosa che gli aveva fatto perdere la capacità di riprodursi. Visto che Li Rui era l'unico erede della famiglia Tuoba, significava che era l'unico discendente di Tuoba Shangshui. Questo era il motivo per cui aveva tenuto così tanto a Li Rui.


"Giovane amico Chu Feng, visto che hai intenzione di andartene, non insisterò per farti restare. Questo rappresenta la mia gratitudine, per favore accettalo.” Mentre parlava, il Maestro della valle Nuvole del Tramonto tirò fuori un Sacchetto Cosmo e gielo porse.


"Maestro della Valle, ho già ricevuto i suoi doni in precedenza. Non posso accettare anche questo." Chu Feng rifiutò frettolosamente.


Il capo della valle gli aveva già dato molti regali, tra cui erano compresi non solo oggetti molto preziosi per gli Sciamani, ma anche Armamenti Ancestrali Incompleti.


Quanto agli oggetti nel Sacchetto Cosmo che gli stava offrendo oggi, conteneva doni ancora più preziosi rispetto a prima.


"Giovane amico Chu Feng, se non li accetti, il nostro maestro non ti lascerà uscire dalla nostra valle Nuvole del Tramonto. Quindi, è meglio che li accetti." Disse Su Jingrui.


"Giovane amico Chu Feng, l'Anziano Su non sta scherzando." Aggiunse con un sorriso il capo della valle. Sebbene lo stesse dicendo con tono scherzoso, sembrava che intendesse davvero farlo.


Alla fine, si sentiva comunque responsabile nei confronti di Chu Feng e voleva usare questo metodo per alleviare il senso di colpa che provava.


"Dal momento che è così, lo accetterò allora. La ringrazio, Lord maestro della Valle." Chu Feng aveva capito che l’uomo probabilmente si sentiva in colpa, così alla fine smise di rifiutare.


"Lascia che ti accompagni."il Maestro della valle Nuvole del Tramonto desiderava scortare personalmente Chu Feng.


"Maestro della Valle, prima di andarmene, vorrei andare a salutare Xu Yiyi e l'Anziano Ning Shuang."


"Non c'è alcun problema. Ordinerò ai miei uomini di convocarli qui."


"Non c'è bisogno. Posso andare a trovarli personalmente."


"Va bene anche così. Ti indicherò io la strada." Disse il maestro della valle Nuvole del Tramonto.


"La sala delle Tre Stelle ti sta ancora aspettando. Penso che non sia bene ignorarli per tutto il tempo, no?" Proprio in quel momento, Su Jingrui intervenne.


"Eh..." Sentendo quelle parole, il Maestro della valle Nuvole del Tramonto mostrò immediatamente un'espressione piena di emozioni contrastanti.


"Maestro della Valle, se ha delle questioni di cui occuparsi, vada pure. Posso andare a trovare Xu Yiyi e l'Anziano Ning Shuang personalmente." Disse Chu Feng.


"Molto bene." Il Maestro della valle Nuvole del Tramonto annuì. Anche se non accompagnò personalmente Chu Feng, ordinò ad altri di guidarlo.


Dopo che il giovane se ne andò, Su Jingrui chiese: "Oggi è la data prefissata con la sala delle Tre Stelle. Chu Feng potrebbe aiutarci. Perché non gli hai menzionato questa faccenda?"


Il maestro della valle Nuvole del Tramonto fece un lungo sospiro. Poi, disse: "La nostra valle Nuvole del Tramonto ha già commesso un grave errore e ha causato problemi al giovane amico Chu Feng. Ha rischiato la vita per aiutarci. Trovo davvero difficile disturbarlo di nuovo.”


"Dopotutto, non è un membro della nostra valle Nuvole del Tramonto. Anche la sua venuta qui è dovuta alla sua cattura da parte di Tuoba Shangshui.”


"In tal caso, non possiamo che ammettere la sconfitta. Dopotutto, la sala delle Tre Stelle ha invitato il Daoista Stella Dorata ad aiutarli. Anche se è solo uno Sciamano dal Mantello Immortale del Marchio dell’Insetto, non c’è comunque nessuno nella nostra valle in grado di competere con lui.” Disse Su Jingrui.


Il maestro della valle sospirò di nuovo. Poi, disse: "Quindi, lasciami andare da solo. Fratello maggiore, non devi accompagnarmi a ricevere questa umiliazione".


"Come potrei farlo? Anch'io ho preso parte in questa scommessa. Anche se dobbiamo ammettere la sconfitta, devo comunque accompagnarti".


"Oggi affronteremo le derisioni di quel vecchio della sala delle Tre Stelle insieme." Disse Su Jingrui con un sorriso.


Sentendo quelle parole, il capo della valle Nuvole del Tramonto all’inizio sussultò, poi guardò Su Jingrui e notò la sua espressione determinata. Così, sorrise leggermente e disse: "Certo, è solo il fratello maggiore ad essere disposto ad affrontare le avversità insieme a me".


"Naturalmente.” Su Jingrui sorrise.


Poi, i due uomini si mossero e iniziarono a volare verso la regione nord-occidentale della valle Nuvole del Tramonto.


In quella direzione si trovava il luogo dove la valle Nuvole del Tramonto riceveva i suoi ospiti d'onore.


…


Chu Feng visitò prima l’Anziano Ning Shuang, poi passò dalla residenza di Xu Yiyi.


"Chu Feng? Cosa ci fai qui? Come stai? Ti senti meglio ora?"


"Sapevi che sei stato privo di sensi per molti giorni? Volevo venire a trovarti per tutto il tempo. Tuttavia, il tuo spirito ha rifiutato l'ingresso a tutti." Quando vide Chu Feng, Xu Yiyi mostrò suito un'espressione piena di gioia. Corse contenta verso Chu Feng.


"Yiyi, stai tranquilla, mi sono ripreso completamente."


"Davvero?" Xu Yiyi era un po' scettica e iniziò a squadrarlo personalmente. Quando scoprì che stava davvero bene, la giovane mostrò un’espressione contenta e gli diede una pacca sulla spalla. "Niente male, ti sei ripreso così in fretta. Quel giorno, mi hai davvero spaventato".


"Stai tranquilla, sto davvero bene ora." Rispose Chu Feng con un sorriso. Era evidente che Xu Yiyi si fosse profondamente preoccupata per lui.


Chu Feng iniziò a chiacchierare con lei e dopo un po’ le riferì della sua intenzione di partire.


"Chu Feng, te ne vai? Ma sei appena guarito, non dovresti...?" Xu Yiyi mostrò un'espressione riluttante.


"Ne ho già parlato con il maestro della Valle. Ho anche incontrato il tuo maestro. Hanno già acconsentito. Inoltre, il maestro della Valle mi ha persino dato un dono enorme." Disse Chu Feng.


"In tal caso, sembra che non sarò in grado di farti restare neanch'io."


Chu Feng non le rispose. Invece, sorrise e scosse la testa.


"Chu Feng, davvero non hai intenzione di diventare il nostro Anziano ospite?" Domandò Xu Yiyi.


"Ho le mie ragioni. Spero che tu possa capire."


"Molto bene allora."Xu Yiyi non disse altro. Tuttavia, il suo sguardo divenne ancora più desolato.


Improvvisamente, Chu Feng disse: "C'è qualcuno".


"Sorellina Yiyi, sono venuta a trovarti." Non molto dopo che Chu Feng ebbe detto quelle parole, una donna entrò di corsa.


Era una giovane piuttosto carina. Aveva più o meno la stessa età di Xu Yiyi. Indossava una lunga gonna verde e sembrava molto vivace.


Quanto alla sua coltivazione, non era debole neanche lei. Era una Sem Martial Ancestor di primo livello.


Tuttavia, Chu Feng capì con un solo sguardo che non era una discepola della valle Nuvole del Tramonto.


Questo perché aveva notato le parole ‘sala delle Tre Stelle’ sulla targhetta appesa alla sua vita.


"Sorellina Biyu, cosa ci fai qui?" Xu Yiyi mostrò un’espressione contenta vedendola.


"Te lo sei dimenticato? Oggi è la data prefissata tra il nostro direttore, il tuo maestro della Valle e il tuo maestro." Rispose la donna con un sorriso.

