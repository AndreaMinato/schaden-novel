---
title: Capitolo 2288 - Il Valore di Chu Feng
pubDate: 2025-11-06T14:16:11.233Z
tags:
    - mga
---


Capitolo sponsorizzato, ringraziamo Matteo!
12 capitoli in coda totali (12 Matteo)
0/1 sponsorizzazioni 1 euro a capitolo,
-Schadenfreude


"Ahah, tutto è possibile in questo mondo. In realtà, anche all'interno del territorio, in un posto chiamato Foresta dei Fantasmi della Notte Oscura, esiste una donna demoniaca che si nutre solo di uomini come quella apparsa nei Tumuli Senza Nome delle Lande Remote."


"La nostra valle Nuvole del Tramonto le ha perfino uccise molte volte. Sfortunatamente, non siamo riusciti a sterminarle completamente. Ogni tanto, apparirà un'altra donna demoniaca." Disse il maestro della valle Nuvole del Tramonto.


"Penso che siano solo coltivatrici che hanno praticato una specie di tecnica demoniaca. In realtà non è affatto sorprendente." Aggiunse Su Jingrui.


Sentendo fino a questo punto, Chu Feng si rese conto che la valle Nuvole del Tramonto non aveva compreso molto cosa fosse quella creatura.


Infatti, non sapevano nemmeno che la donna demoniaca nei Tumuli Senza Nome delle Lande Remote proveniva dal loro territorio.


Tuttavia, era comprensibile, perché la forza di quei mostri era sempre limitata. Era solo quando le organizzazioni che circondavano la Foresta dei Fantasmi della Notte Oscura non erano in grado di gestire le donne demoniache che chiedevano assistenza alla valle Nuvole del Tramonto.


Probabilmente, quei mostri venivano immediatamente uccisi una volta che la valle Nuvole del Tramonto inviava i suoi esperti. Così era normale che non si preoccupassero del problema. Dopotutto, non le avevano mai considerate una minaccia.


Proprio in quel momento, qualcuno gridò da fuori il palazzo: "Lord maestro della valle."


"Non avevo forse detto di non disturbarmi a meno che non ci siano questioni importanti?" Disse il maestro della valle Nuvole del Tramonto in modo leggermente seccato.


Quando Chu Feng aveva causato un grande trambusto durante lo scontro con Kou Kang, gli Anziani della valle Nuvole del Tramonto prima erano già arrivati al palazzo per chiedere informazioni su cosa stesse accadendo.


Visto che lo stavano chiedendo per questioni di sicurezza, il maestro della valle Nuvole del Tramonto non si era scagliato contro di loro. Invece, aveva detto loro semplicemente che stava andando tutto bene e aveva ordinato loro di ritirarsi.


Tuttavia, chiaramente non c'era trambusto questa volta. Eppure, c'erano anziani che si stavano affrettando qui. Per questo il maestro della valle Nuvole del Tramonto era un po’ infastidito.


Dopo tutto, l'argomento della loro discussione in quel momento era qualcosa che lo interessava profondamente; riguardava le rovine del granmaestro Kai Hong. Forse avrebbe potuto ottenere una grande quantità di benefici da queste nuove rovine.


Così, naturalmente sarebbe stato infastidito da un’interruzione simile.


"Dato il suo ordine di non disturbare a meno che non accada qualcosa di importante, forse è successo davvero qualcosa?" Disse Su Jingrui.


Il maestro della valle Nuvole del Tramonto la trovò una spiegazione ragionevole, così agitò la manica e aprì i cancelli del palazzo. Poi disse: "Entra".


"Lord Maestro della Valle" Quell'anziano entrò. Non disse nulla e si spostò immediatamente davanti al maestro della valle Nuvole del Tramonto. Con la schiena curva, gli presentò una lettera.


Il maestro della valle Nuvole del Tramonto aprì la missiva e la lesse. Anche Su Jingrui e il Rettore della sala delle Tre Stelle accanto gettarono delle occhiate verso la lettera.


Dopo averla letta, le espressioni dei tre uomini cambiarono immediatamente. Dopo che il maestro della valle Nuvole del Tramonto piegò la missiva e la ripose, i tre uomini guardarono tutti Chu Feng.


"Amico Chu Feng, hai ucciso il figlio del capo del Clan Celeste Ying, Ying Liangchen?" Chiese il maestro della valle Nuvole del Tramonto.


Una volta che il capo della valle pronunciò quelle parole, le espressioni di Xu Yiyi e Song Biyu cambiarono all'istante, mostrarono entrambe panico.


Xu Yiyi, il maestro della valle Nuvole del Tramonto e gli altri sapevano tutti che Chu Feng aveva ucciso Chu Luyang. Tuttavia, non sapevano che avesse eliminato anche il figlio del capo del clan Celeste Ying.


Inoltre, aveva ucciso quel Ying Liangchen.


Nonostante le origini importanti di Chu Luyang, la valle Nuvole del Tramonto non era preoccupata per la sua morte, perché il clan Celeste Chu non si curava della vita e della morte dei suoi membri.


Tuttavia, il clan Celeste Ying era diverso. Era un’organizzazione di secondo livello nel Regno Ordinario dei Cento Raffinamenti. Possedeva una forza non inferiore alla loro valle Nuvole del Tramonto.


Inoltre, quel Ying Liangchen che Chu Feng aveva ucciso era il figlio più amato del loro capo.


Se era davvero così, il clan Celeste Ying sicuramente non gliel’avrebbe fatta passare liscia.


"Sì, è successo davvero." Chu Feng annuì.


La folla presente si ammutolì. Il motivo era perché questa era una questione estremamente importante.


"Perché l'hai ucciso?" Chiese Xu Yiyi in modo molto perplesso.


"È stato Ying Liangchen a sterminare il quartier generale della Società della Farfalla Rossa. Anche se è stato Chu Luyang a chiederglielo, rimane il fatto che è stato lui a farlo. Così come potevo non ucciderlo?" Disse Chu Feng.


"Tu… Ma…" Xu Yiyi non sapeva cosa dire a Chu Feng, e sospirò.


"Cosa sta succedendo esattamente qui? C'è qualcuno disposto a spiegarmi cosa sta accadendo?" Chiese incuriosito il direttore della sala delle Tre Stelle.


Dopotutto, non sapeva ancora del conflitto passato tra Chu Feng e Chu Luyang.


In seguito, il maestro della valle Nuvole del Tramonto iniziò a raccontare al direttore della sala delle Tre Stelle cosa era accaduto.


Dopo aver saputo cosa era accaduto, il Rettore della sala delle Tre Stelle disse con fermezza: "Non penso che l’amico Chu Feng sia nel torto."


"Naturalmente non ha sbagliato. Tuttavia, l'aspetto cruciale è il clan Celeste Ying. Non lo lasceranno andare facilmente." Disse Su Jingrui con una smorfia.


"Woosh!!!"


Proprio in quel momento, il capo della valle si alzò improvvisamente. Fissò Chu Feng e disse in modo molto serio: "La nostra valle Nuvole del Tramonto è disposta a proteggerti."


"Se il clan Celeste Ying insisterà ad ucciderti, siamo disposti a dichiarare guerra al clan Celeste Ying per te."


"Boom!!!"


Quelle parole rimbombarono come un tuono. Kou Kang non riuscì a contenere lo shock e quasi sputò vino dalla bocca.


Che tipo di situazione era questa? La valle Nuvole del Tramonto era disposta a dichiarare guerra al clan Celeste Ying per Chu Feng? Non era una decisione facile da prendere.


Su Jingrui invece sorrise leggermente. Sembrava avesse già previsto una decisione del genere dal maestro della valle Nuvole del Tramonto.


Quanto a Xu Yiyi, non era solo stupita. Invece che rimanere scioccata, in realtà era estremamente entusiasta e contenta.


Non si sarebbe mai aspettata che la valle Nuvole del Tramonto sarebbe stata disposta ad andare in guerra contro il clan Celeste Ying per Chu Feng.


Dopotutto il clan Celeste Ying era estremamente forte. Era ancora più difficile da gestire rispetto alla madre dei Quattro Sciamani Imperatori.


"Lord Maestro della Valle, questa è conto in sospeso tra me e il clan Celeste Ying. Non c'è bisogno che rimaniate coinvolti.” Disse Chu Feng.


"Amico Chu Feng, non devi pensarci troppo. Indipendentemente dal fatto che tu ti unisca o meno a noi, la nostra valle Nuvole del Tramonto ti considererà sempre nostro distinto ospite, nostro amico."


"Quando un amico si imbatte in una calamità, anche a costo di scalare una montagna di lame o tuffarci in un mare di fiamme, non esiteremo comunque ad aiutarlo. Così, siamo determinati ad intervenire in questa faccenda." Disse con risolutezza il capo della valle.


Dopo aver udito quelle parole, l'espressione di Kou Kang divenne ancora più scontenta.


Non si sarebbe mai aspettato che la valle Nuvole del Tramonto avrebbe apprezzato così tanto Chu Feng. Anche se il giovane non era un membro della loro organizzazione, erano comunque disposti a confrontarsi con una fazione come il clan Celeste Ying per lui.


In tal caso, non avrebbe mai avuto speranze di ottenere Xu Yiyi. Chu Feng godeva di un trattamento di gran lunga superiore. Questo dimostrava indirettamente l’importanza che ricopriva nella valle Nuvole del Tramonto.


Era un tipo di posizione con cui non sarebbe stato in grado di competere.


Tuttavia, ciò che fece disperare ancora di più Kou fu che, proprio in quel momento, anche il suo maestro, il direttore della sala delle Tre Stelle, si alzò.


"Anche se ho appena incontrato l'amico Chu Feng, ammiro anche profondamente la lealtà che mostra nei confronti dei suoi amici.”


"Amico Chu Feng, non eri in torto per cominciare. Era quel Ying Liangchen che meritava di morire. Se il clan Celeste Ying dovesse essere troppo prepotente e insisterà nell'ucciderti per vendicarsi, la nostra sala delle Tre Stelle è disposta a difendere la giustizia e aiutarti a combattere contro il clan Celeste Ying.” Disse il direttore della sala delle Tre Stelle.


Una volta che il direttore pronunciò quelle parole, Kou Kang sembrò aver mangiato un piatto di merda. Ne fu così stupito che perse la presa sulla coppa di vino che teneva in mano, lasciandola cadere sul pavimento e frantumandola.


Oltre a Kou Kang, anche il capo della valle Nuvole del Tramonto e Su Jingrui, che avevano uno stretto rapporto con il direttore della sala delle Tre Stelle, rimasero davvero scioccati.


Nonostante la sala delle Tre Stelle e la valle Nuvole del Tramonto fossero alleate, e l’una avrebbe soccorsa l’altra in caso di problemi, le parole pronunciate dal direttore chiaramente non erano rivolte a loro, ma a Chu Feng.


Specialmente la promessa di aiutarlo a combattere contro il Clan Celeste Ying. Era una frase che aveva completamente illustrato la sua posizione.


La sala delle Tre Stelle aveva intenzione di schierarsi con Chu Feng indipendentemente dalla posizione della valle Nuvole del Tramonto.


Questo dimostrava quanto valore Chu Feng possedeva per il direttore della sala delle Tre Stelle.

