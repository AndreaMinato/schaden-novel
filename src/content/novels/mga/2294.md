---
title: Capitolo 2294 - Immortale e Indistruttibile
pubDate: 2025-11-13T16:27:18.806Z
tags:
    - mga
---


Capitolo regolare,
8 capitoli in coda totali (8 Matteo)
0/1 sponsorizzazioni 1 euro a capitolo,
-Schadenfreude


"Sembra che non possa permettermi di essere imprudente.”


Vedendo la forza della donna demoniaca, Chu Feng sfoderò prontamente la sua Spada dell'Imperatore Magma. Solo allora cominciò a volare verso il nemico.


Il mostro non fu da meno. Gridò: "Credi forse di essere l'unico ad avere un Armamento Ancestrale Incompleto?!"


Inizialmente, Chu Feng pensò che l’avrebbe tirato fuori da un Sacchetto Cosmo, ma sorprendentemente la donna demoniaca la estrasse dal suo stesso corpo. Era un paio di pugnali cremisi e spuntarono dai palmi del mostro.


Aspetto ancora più strano, le due armi non rivelarono la minima traccia di sangue, come se le sue mani fossero nate per riporre armi.


In quel momento, ciò che preoccupava di più Chu Feng non era la strana abilità di quella donna demoniaca, ma la potenza e l'intento omicida che emanava.


La sua forza era travolgente e il suo intento omicida era sconfinato. Non era da sottovalutare e, per questo Chu Feng non osò essere nemmeno un po' negligente.


"Clang, clang, clang, clang, clang!!!”


Scintille cominciarono a guizzare nel cielo come draghi e serpenti. La Spada dell'Imperatore Magma di Chu Feng e i doppi pugnali cremisi di quella donna demoniaca si scontravano a mezz’aria senza sosta.


A ogni collisione, emettevano forti rimbombi e luci simili a fuochi d'artificio.


I due combattenti erano così veloci che finivano per scontrarsi oltre mille volte in un istante.


Sebbene i loro attacchi fossero potenti, feroci ed eccezionalmente terrificanti, erano uno spettacolo sbalorditivo per gli occhi.


Risaltavano particolarmente perché il cielo ormai si era oscurato. Così, la loro battaglia divenne ancora più abbagliante.


"Incredibile. Quel tipo è davvero in grado di combattere contro quella donna demoniaca?"


"Ho sentito che persino il nostro Lord maestro della setta non è sicuro di poter sconfiggere quel mostro."


In quel momento, gli uomini e le donne di quel gruppetto erano riusciti a rialzarsi. Quando le discepole guardavano Chu Feng che stava combattendo, i loro sguardi si riempirono di emozioni contrastanti.


Quel fratello maggiore Liao si rialzò e gridò arrabbiato agli altri: "Perché siete ancora qui a guardare?! Presto, muovetevi! Non mi preoccuperò di voi una volta che quella donna demoniaca tornerà!"


Dopo aver detto questo, ignorò gli altri e fu il primo ad andarsene.


"Ora fai il gradasso? Prima, quando quella donna demoniaca stava cercando di ucciderci, ci sembra di ricordare che non hai nemmeno tentato di aiutarci."


In quel momento, quelle discepole non rivelavano più quel tipo di adorazione nei loro sguardi quando guardavano il fratello maggiore Liao, provavano solo disgusto.


"Andiamo. Quella donna demoniaca è troppo potente. Chissà per quanto altro quel tipo possa resistere. È meglio che ci affrettiamo a tornare per chiedere aiuto al Lord maestro della setta.” Anche l'uomo dall'aspetto brutto li esortò.


Solo dopo aver sentito quelle parole, le discepole cominciarono a librarsi in cielo e a volare verso la direzione da cui erano venute.


Tuttavia, anche così, continuavano a girarsi per guardare Chu Feng in modo significativo. Una leggera riluttanza a separarsi era presente nei loro occhi.


"Boom, boom, boom, boom, boom!!!"


La battaglia tra Chu Feng e quella donna demoniaca divenne sempre più feroce. I due avevano già utilizzato molte delle loro abilità, inclusi tabù marziali.


Chu Feng fu sorpreso di scoprire che non solo questa donna possedeva una forza combattiva straordinaria, ma era anche molto capace.


Anche se Chu Feng possedeva una comprensione superba delle abilità marziali, non era ancora in grado di sopraffare quel mostro.


"Quei rifiuti devono essere andati a cercare rinforzi. Non ho tempo da sprecare con te qui."


"Metterò fine a questa battaglia insensata proprio ora."


Dopo aver detto quelle parole, le mani della donna demoniaca cominciarono improvvisamente a emettere luce abbagliante. Quei due raggi erano in grado di perforare persino lo spazio stesso e si diressero verso Chu Feng.


Sebbene quella tecnica sembrasse molto semplice, la sua potenza era estremamente terrificante. Si trattava di un Tabù dell’Imperatore.


"Heeaahh!!!"


In una situazione del genere, a Chu Feng non rimase altra scelta. Serrò la mano destra e la scagliò in avanti esplosivamente. Aveva scatenato il Tabù dell'Imperatore: Trasformazione della Volta Celeste.


"Boom!!"


I due tabù si scontrarono l'uno contro l'altro. La loro collisione produsse immediatamente onde d’urto sconfinate. Le increspature di energia erano così forti che le montagne, i ruscelli e le foreste sottostanti furono completamente rasi al suolo. Anche lo spazio stesso fu frantumato dall'impatto. Quanto a Chu Feng, anche lui fu respinto via ripetutamente.


Nel momento in cui le onde d’urto si indebolirono, Chu Feng scoprì di non essere l'unico a essere stato respinto via, anche quella donna demoniaca era stata costretta ad indietreggiare.


Solo che, come Chu Feng, era illesa.


"Dannazione. Così non va."


"Devo davvero usare la Spada del Dio Malvagio?"


Quando Chu Feng vide che non era in grado di sconfiggere quella donna demoniaca usando il suo Tabù dell'Imperatore, si trovò in difficoltà.


Dopotutto, usare la Trasformazione della Volta Celeste con la Spada dell'Imperatore Magma era l’abilità più potente che poteva scatenare in quel momento.


Quando non riuscì a sconfiggere il mostro nemmeno con quella mossa, si trovò senza alternative. Quell’inaffidabile Spada del Dio Malvagio era diventata la sua ultima speranza.


Tuttavia usare quell’arma lo avrebbe danneggiato a sua volta e molto probabilmente lo avrebbe ucciso se non fosse stato abbastanza forte per resistere.


E, aspetto più importante, Chu Feng non era sicuro che quella Spada del Dio Malvagio sarebbe stata davvero in grado di sconfiggere quella donna demoniaca.


In quel momento, in ogni caso, era ancora alla pari con quella donna demoniaca. Tuttavia, se avesse cambiato arma e se quella Spada del Dio Malvagio si fosse rivelata non potente come Chu Feng si aspettava, o non fosse riuscito a sfruttarne la potenza, sarebbe diventato uno svantaggio per lui.


Dopo aver combattuto contro quella donna demoniaca, Chu Feng era certo che quel mostro non fosse ordinaria, era una degli avversari più difficili che avesse incontrato finora.


Se Chu Feng avesse deciso di usare la Spada del Dio Malvagio e fosse finito in svantaggio, molto probabilmente avrebbe dato alla donna demoniaca l'opportunità di ucciderlo.


"No, non è ancora una situazione senza via d'uscita."


Pensando a questo, Chu Feng si spostò all’improvviso e un ruggito di drago risuonò da sotto il suo corpo.


Un’Abilità Segreta. Chu Feng aveva attivato la Tecnica dello Scatto del Drago Azzurro e cominciò a volare verso la donna demoniaca a velocità rapida.


"Vuoi tentare il combattimento ravvicinato dopo che non sei riuscito a sconfiggermi con le abilità marziali? Molto bene, ti accontenterò. Ti farò accettare la sconfitta con tutto il cuore."


La donna demoniaca non sembrava preoccupata. Vedendo che Chu Feng voleva iniziare un combattimento ravvicinato, non cercò di mantenere deliberatamente le distanze. Invece, anche lei cominciò a volare verso l’avversario.


"Whoosh, whoosh, whoosh!!!"


In un batter d'occhio, i due combattenti si scontrarono di nuovo l'uno con l'altro. Solo che, questa volta, i loro attacchi erano ancora più letali. Era come se uno qualsiasi dei loro colpi sarebbe stato fatale per il loro avversario se fosse andato a segno.


"Whoosh!!!"


Dopo che i due ebbero combattuto per un momento, un raggio cremisi e freddo lampeggiò improvvisamente.


Non solo la donna demoniaca schivò l'attacco fatale di Chu Feng con la sua Spada dell'Imperatore Magma, ma mirò al dantian del giovane con il pugnale cremisi che teneva nella mano destra.


Il suo pugnale conteneva un tipo speciale di tecnica marziale. Finché Chu Feng fosse stato colpito, non sarebbe solo rimasto ferito al dantian, ma il suo corpo sarebbe esploso sul posto.


"Puu!!!"


Seguito da un suono ovattato, conficcò il pugnale nell’addome di Chu Feng.


"Bang!!!"


In un istante, risuonò un'esplosione ovattata e Chu Feng esplose sul posto.


"Ammetto che sei molto forte. Tuttavia, non sei ancora alla mia altezza."


Contenta del suo successo, la donna demoniaca sorrise in modo compiaciuto.


"Ne sei certa?"


Tuttavia, l'attimo successivo, la voce di Chu Feng risuonò di nuovo, era già apparso dietro la donna demoniaca. Inoltre, il suo pugno destro era serrato e in esso c'era una potenza distruttiva travolgente.


Chu Feng aveva attivato la Trasformazione della Volta Celeste e lo scagliò contro la nemica.


Inoltre, era così vicino a lei che la donna demoniaca non riuscì proprio a schivarlo.


"Boom!!!”


Dopo che il colpo di pugno andò a segno, onde d’urto cominciarono a diffondersi attorno.


Questa volta, la donna demoniaca era completamente impreparata.


Il pugno di Chu Feng non era affatto ordinario. Conteneva un Tabù dell’Imperatore!!!


"Boom!!!"


La potenza del Tabù dell’Imperatore fu devastante e frantumò nuovamente lo spazio che si era appena riformato.


Visto quanto era forte quell'attacco, non c'era bisogno di menzionare che fosse successo alla donna demoniaca. In un istante, il suo corpo era già stato ridotto in polvere.


Tuttavia, anche se quel mostro era stato polverizzato, Chu Feng non mostrò un’espressione contenta. La sua espressione divenne seria e il suo sguardo si riempì di shock. Allarmato, gridò: "Questa sensazione, potrebbe essere?"


"Tsk, tsk, tsk. Esatto. Sono uguale a te, possiedo un corpo immortale e indistruttibile."


Un momento dopo, le energie cominciarono a condensarsi in un luogo non lontano da Chu Feng. Presto, il corpo di quella donna demoniaca si riformò. Non solo era completamente illesa, ma persino i suoi vestiti erano completamente intatti.

