---
title: Capitolo 2308 - La Donna Demoniaca dal Cuore Gentile
pubDate: 2025-12-04T15:38:55.535Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"L’hai scoperto solo adesso?" Zhao Hong sorrise lievemente vedendo la reazione di Chu Feng. Sembrava già a conoscenza di questa notizia.


Chu Feng sospirò. Ormai la situazione era così e non poteva farci niente.


Proprio in quel momento, un bambino si intrufolò nella taverna mentre le guardie non facevano attenzione.


Sembrava avere solo otto anni circa, ma possedeva una coltivazione marziale. Inoltre non era debole; era all’Heaven realm.


Nota traduzione per rinfrescare la memoria: Spirit realm, Origin realm, Profound realm, Heaven realm, Martial Lord, Martial King, Semi Martial Ancestor, Martial Ancestor.


Se fosse stato nel continente delle Nove Province, sarebbe sicuramente stato qualcuno di straordinario, capace di suscitare l’adorazione degli altri per il suo talento.


Non solo l’Heaven realm rappresentava il picco in quella regione, ma perché solitamente non iniziavano a coltivare da una così giovane età.


Tuttavia questo bambino dal talento che sarebbe stato considerato anomalo nel continente delle Nove Province non attirò l’attenzione degli altri.


Dopotutto si trovavano nel Regno Ordinario dei Cento Raffinamenti.


Una volta entrato di corsa, il bambino cominciò a guardarsi intorno. Sembrava cercare un obiettivo.


Alla fine trovò un uomo e una donna dall’aspetto benevolo. Sembravano una coppia.


Il bambino corse verso di loro e afferrò la manica dell’uomo. La scosse avanti e indietro cominciando a supplicare. Tuttavia, il suo tono non era né servile, né arrogante.


"Gran signore, gran signore, mi dia qualcosa da mangiare. Se lo farà, le rivelerò informazioni più preziose riguardanti i Tumuli Senza Nome delle Lande Remote."


"Se il gran signore è disposto a fornirmi più cibo e anche del denaro, posso rivelarle un grande segreto. Sarà un aiuto essenziale per aiutarla ad entrare rovine del Gran Maestro Kai Hong."


L’uomo sembrava infastidito ma, considerando la presenza della donna, non si arrabbiò. Invece, mostrò un sorriso falso e prese un’ala di pollo.


Disse al bambino: "Dimmi qualcosa. Io valuterò se è vero o falso. Se ciò che dici è vero, ti darò questa."


Vedendo quell’ala di pollo, il ragazzino deglutì avidamente. Disse in fretta: "Attualmente, le quattro fazioni principali del Regno Ordinario dei Cento Raffinamenti, molte sette di secondo livello e persino alcune di terzo hanno inviato i loro migliori esperti nelle rovine del Granmaestro Kai Hong."


"Tuttavia, finora non sono riusciti a ottenere nulla."


"Se il gran signore è venuto per i tesori del Granmaestro Kai Hong, allora avrà ancora alte possibilità di ottenerne qualcuno, se entrerà ora nelle rovine."


"Stai dicendo che la scuola della Spada Immortale, il tempio celeste del Buddha, il clan Celeste Zhou e il clan Celeste Kong, le quattro fazioni di primo livello, non hanno ancora trovato nulla?" L’uomo era piuttosto sorpreso.


"Esatto. Finora non hanno ottenuto nulla, ma hanno subito un po’ di perdite. Alcune organizzazioni di secondo livello hanno già deciso di ritirarsi; non osano addentrarsi ulteriormente."


"Per quanto riguarda le fazioni di terzo livello, praticamente tutti hanno rinunciato." Disse il bambino con un’espressione sincera.


"Questo moccioso è davvero capace di dire sciocchezze. Anche se non sono entrata nei Tumuli Senza Nome delle Lande Remote, immagino sia impossibile che così tanti esperti non abbiano ancora ottenuto nulla.” Disse la donna seduta al tavolo con l’uomo.


Sentendo le sue parole, l’uomo portò alla bocca l’ala di pollo. Poi, si voltò e non si preoccupò più del bambino.


In risposta, il bambino si affrettò a cercare di spiegare. "Gran signore, non l’ho ingannata. È la verità."


"Maledetto mendicante, sparisci immediatamente." Tuttavia, dopo che la donna aveva mostrato disprezzo verso il ragazzo, l’atteggiamento dell’uomo cambiò completamente. Mosse la manica e fece cadere il ragazzo a terra.


Il bambino sembrava temere di creare disturbo. Così, non continuò a discutere con la coppia. Invece, si voltò a guardare altrove.


Tuttavia, nessuno era disposto ad ascoltarlo.


"Maledetto moccioso! Sei di nuovo tu! Questa volta distruggerò la tua coltivazione!”


"Uomini! Catturate questo moccioso! Spezzategli le gambe! Rendetelo un invalido. Vedremo se oserà ancora venire a creare problemi."


Alla fine un cameriere nella taverna lo scoprì e una delle guardie fuori dalla taverna entrò di corsa e afferrò il bambino.


In quel momento, il bambino mostrò un’espressione spaventata e cominciò a chiedere perdono. Tuttavia, non c’era una sola persona disposta a salvarlo.


La maggior parte delle persone nella taverna aveva deciso di guardare senza intervenire. Anzi, alcuni rivelarono perfino sorrisi beffardi. Era come se si stessero godendo uno spettacolo molto divertente.


"Fermi!" Finalmente, Chu Feng parlò. Dopo aver gridato, rivelò la sua aura da Semi Martial Ancestor di quinto livello e fece tremarela taverna.


Sebbene ci fossero molti clienti radunati qui, la maggior parte erano solo discepoli di alcune sette e scuole. Così non erano molto forti.


Un Semi Martial Ancestor di quinto livello era estremamente forte tra gli avventori qui.


Una volta che Chu Feng manifestò la sua aura di Martial Ancestor di quinto grado, fece immediatamente cambiare le espressioni della folla. Ora guardavano Chu Feng con reverenza.


La taverna prima piena di attività adesso era completamente silenziosa. Le persone presenti temevano di parlare e offendere questo guerriero.


La guardia che aveva afferrato il bambino e il cameriere che lo aveva insultato poco prima pensarono che Chu Feng conoscesse il piccolo mendicante, così iniziarono a tremare di paura senza riuscire a stare in piedi con fermezza.


"Lasciatelo andare." Disse Chu Feng.


Sentendo le sue parole, come potevano la guardia e quel cameriere osare esitare? Lo liberarono immediatamente. Poi si inginocchiarono a terra con un tonfo e iniziarono a prostrarsi implorando perdono.


"Mio signore, non sapevamo che conoscesse questo giovane maestro. Per favore, ci perdoni."


"Potete andare," Chu Feng agitò la mano con noncuranza. Non desiderava discutere con tipi altezzosi come loro.


In risposta, il cameriere e la guardia si allontanarono in fretta. Non osarono più mostrarsi davanti a lui.


"Fratello maggiore, grazie per avermi salvato." Il bambino corse da Chu Feng emozionato.


Lo sguardo di Chu Feng cambiò leggermente.


Sebbene non avesse deliberatamente camuffato il suo aspetto, indossava un cappello di bambù a cono speciale. Gli era stato dato da Zhao Hong e poteva bloccare la visuale alle altre persone. In effetti, nemmeno Sciamani dal Mantello Immortale potevano vederci attraverso.


Nessuno sarebbe dovuto essere in grado di vedere il suo vero aspetto, né di determinare la sua età, eppure questo bambino si era rivolto a lui come “fratello maggiore”, e non “zio” o “nonno”’ Era come se potesse vedere attraverso il camuffamento del cappello di bambù. Questo sorprese molto Chu Feng.


Tuttavia, dopo un’ispezione più attenta, non scoprì nulla di speciale riguardo al ragazzino. Anche il suo sguardo era semplicemente molto limpido e animato.


Stava mostrando un’innocenza normale per la sua età e non sembrava essere finta.


Così, Chu Feng pensò che questo bambino stesse mostrando la sua gratitudine rivolgendosi a lui come “fratello maggiore”, almeno in quel modo avrebbe fatto sembrare più giovane.


In parole semplici, il ragazzino lo aveva chiamato così di proposito, e non perché era riuscito a vedere attraverso l’aspetto di Chu Feng.


"Devi avere fame. Mangia pure."


Chu Feng mise il bambino su una sedia e indicò le prelibatezze che riempivano il tavolo. Gli indicò che poteva mangiare a suo piacimento.


"Davvero?" Il bambino spalancò gli occhi. Non osava credere alle sue orecchie.


Tuttavia, prima che Chu Feng potesse rispondere, Zhao Hong disse: "Mangia pure quanto vuoi. Se non basta, ne ordinerò ancora." Inoltre il tono con cui parlò era molto gentile.


"M-moglie, mi hai promesso che non avresti più divorato uomini in futuro. Inoltre, considerando quanto è piccolo questo bambino, t-tu dovresti rispar-miarl-lo," Wang Qiang pensò che Zhao Hong stesse pensando di mangiarlo. Così, si affrettò a dissuaderla tramite una trasmissione della voce.


"Chi ha detto che lo mangerò? Ho solo avuto pietà di lui."


"Inoltre divoro solo determinate persone. Non mangio coloro che non provano pensieri lussuriosi verso di me," Zhao Hong lanciò un’occhiata laterale crudele a Wang Qiang. Poi, in realtà prese una coscia di pollo con le sue bacchette e la mise nel piatto del ragazzo.


Chu Feng fu molto scioccato nel vedere questa scena. Non si era mai aspettato che questa donna demoniaca famigerata avesse effettivamente un lato così gentile.


Soprattutto percepì la sua sincerità, non sembrava che stesse fingendo o tramando qualcosa.

