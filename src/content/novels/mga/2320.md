---
title: Capitolo 2320 - Controllare la formazione assassina
pubDate: 2026-01-15T17:16:49.552Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Dopodiché, Chu Feng, Wang Qiang e Zhao Hong cominciarono a usare la formazione Spirit lasciata dalla madre dei quattro Sciamani Imperatori per continuare a sciogliere il sigillo della grande formazione.


La loro forza e la formazione Spirit lasciata dalla madre dei quattro Sciamani Imperatori sarebbero dovute bastare per sciogliere il sigillo.


Inoltre, quella donna aveva lasciato anche quattro tesori in grado di aumentare l'abilità degli Sciamani nel manovrare una formazione Spirit.


Così, Chu Feng, Wang Qiang e Zhao Hong impiegarono appena un'ora per sciogliere il sigillo della grande formazione.


"Crack!!!"


"Crack!!!"


"Crack!!!"


"Crack!!!"


…


In quel momento, la grande formazione stava cambiando rapidamente e stava emettendo continui crepitii.


Chu Feng, Wang Qiang e Zhao Hong afferrarono in fretta i tesori e si allontanarono dalla grande formazione Spirit.


Presto, il sigillo si spaccò e ne uscirono quattro figure enormi dall’aspetto umanoide.


Erano alte dieci metri e sembravano piccoli giganti. Inoltre, i loro corpi, e perfino le armature che indossavano, parevano essere fatti di cristallo.


Le quattro figure umanoidi emanavano un'aura che Chu Feng e gli altri non osavano trascurare.


Erano Martial Ancestor di nono livello, tutti al picco del loro stadio.


"Proprio come previsto, erano al picco del Martial Ancestor. Tuttavia, non mi aspettavo avessero questo aspetto.” Chu Feng sentì soggezione nel vedere i quattro giganti di cristallo.


"Woosh!!!"


Proprio in quel momento, un raggio di luce sfrecciò fuori dalle fronti dei quattro giganti di cristallo.


Un totale di quattro raggi di luce si scagliarono in avanti; uno si diresse verso il polso di Wang Qiang, e un altro verso quello di Zhao Hong.


Per quanto riguardava le ultime due scie di luce, sfrecciarono verso i polsi di Chu Feng.


"A-ahi! F-fa un po' male!!!" Colpito dalla luce, Wang Qiang fece una smorfia di dolore.


"Wang Qiang, non muoverti! Stanno riconoscendo i loro padroni!" Gridò Chu Feng.


"Ah?!!" Sentendo quelle parole, Wang Qiang rimase subito a bocca aperta per la sorpresa. Poi, si strinse frettolosamente il polso colpito dalla luce con l’altra mano per stabilizzarlo, per evitare che accadessero incidenti.


"Bzz!!!"


Improvvisamente, il gigante di cristallo il cui raggio di luce aveva colpito il polso di Wang Qiang si trasformò in un vortice. Cominciò a rimpicciolirsi rapidamente e, alla fine, si trasformò in una scia di luce ed entrò nella mano di Wang Qiang.


In quel momento, sul polso del giovane apparì un simbolo speciale; era impresso sulla sua pelle.


Quel simbolo sembrava un cristallo, ma non brillava. Al contrario, era molto ben nascosto e non attirava l’attenzione.


Lo stesso accadde a Chu Feng e Zhao Hong. I giganti di cristallo si trasformarono tutti in raggi di luce ed entrarono nei loro polsi.


"Bzz!!!"


Proprio in quel momento, il simbolo di cristallo sul polso di Zhao Hong cominciò a cambiare. Si trasformò in un raggio di luce, volò via dal suo polso e si fermò accanto a lei.


Era il gigante di cristallo che era entrato nella sua mano poco prima.


Il suo livello di coltivazione e l’aura imponente erano esattamente gli stessi di prima. Soltanto la sensazione che trasmetteva era cambiata.


Prima era senza padrone, mentre ora la sua proprietaria era Zhao Hong.


Avrebbe ascoltato i suoi ordini. Non solo l’avrebbe protetta, ma avrebbe anche iniziato ad attaccare immediatamente i suoi nemici se avesse ricevuto l’ordine di farlo.


"Ci ha davvero riconosciuti. Ma perché due di loro hanno scelto lui come padrone?" Zhao Hong guardò Chu Feng con una lieve espressione scontenta.


"Il m-mio f-fratello ha un talento eccezionale.” Disse con orgoglio Wang Qiang.


"Potrebbe anche essere casuale. Forse sono stato solo fortunato.” Disse Chu Feng con un sorriso.


"Penso anch'io che sia così.” Nonostante avesse detto questo, Zhao Hong rivolse uno sguardo invidioso a Chu Feng.


In realtà sapeva che doveva esserci un motivo dietro quel trattamento preferenziale. Tuttavia era leggermente riluttante ad accettare di non essere stata scelta da un secondo gigante di cristallo.


Ecco perché aveva dichiarato che doveva essere stato un caso, per consolarsi.


"C'è un'altra formazione Spirit all'interno.” Chu Feng avanzò.


Anche Zhao Hong si fece avanti. Dopo un momento di osservazione, sorrise e disse: "Quella formazione Spirit è piuttosto interessante. Sfortunatamente, è efficace solo entro un certo raggio. Non è molto utile.”


Come Chu Feng, era riuscita a scoprire la formazione Spirit nascosta all’interno del sigillo.


Era una formazione assassina speciale. Finché l’avessero compresa, avrebbero potuto esercitare un potere formidabile entro un certo raggio.


Ad esempio, Chu Feng al momento era un Semi Martial Ancestor di quinto livello. Se fosse riuscito a comprendere quella formazione Spirit, la sua coltivazione sarebbe riuscita ad aumentare fino ad un certo punto, al massimo sarebbe arrivato al picco del Martial Ancestor.


Tuttavia, visto che sarebbe stata una coltivazione ottenuta attraverso il potere di una formazione Spirit, avrebbe avuto lo stesso effetto delle Pillole della Trasformazione Immortale. Chu Feng non sarebbe stato in grado di usare le abilità della sua Stirpe Celeste come la sua Armatura e le sue Ali del Fulmine, e avrebbe perso potere combattivo.


Il punto forte della formazione Spirit però non era l’aumento del livello di coltivazione, ma l’abilità di poter uccidere direttamente usandola. 


Sfortunatamente, quella formazione Spirit possedeva un raggio molto limitato. Dato quanto erano vasti i Tumuli Senza Nome delle Lande Remote, naturalmente non sarebbe stata di alcuna utilità.


"È proprio di fronte a te comunque. Se puoi prenderla, perché no? Chu Feng, prendila.” Ordinò la sua regina.


"Capito.” Gridò Chu Feng. Poi, entrò nella formazione Spirit. Voleva assumere il controllo della formazione.


"Questo tipo.” Zhao Hong si infastidì un po’ vedendo che Chu Feng era determinato a controllare la formazione Spirit. Tuttavia, non cercò di fermarlo.


"M-moglie mia, c'è q-qualcuno.” Improvvisamente, Wang Qiang indicò qualcosa in lontananza.


"Perché sono apparse improvvisamente così tante persone?" Zhao Hong guardò dove puntava e cominciò ad accigliarsi.


Questo perché non sembrava che stessero solo passando di lì, ma che volessero radunarsi proprio in quel punto. Inoltre il loro numero stava aumentando.


Anche se erano tutti membri della giovane generazione, avevano origini straordinarie. Figuriamoci discepoli da fazioni di secondo livello, c’erano guerrieri anche di sette di primo grado tra di loro.


Tuttavia, dato che la loro formazione di occultamento era ancora attiva, nessuno notò loro tre.


Wang Qiang e Zhao Hong ascoltarono le loro conversazioni, e finalmente capirono perché erano tutti radunati lì.


A quanto pareva, l'informazione menzionata da Xiaoshi era vera.


Erano apparsi due grandi talenti nei Tumuli Senza Nome delle Lande Remote. Uno era il rinomato giovane maestro Li Ming e l’altro era il misterioso Hun Lian.


Sembrava che i due si fossero già incontrati e avessero concordato di sfidarsi per determinare chi fosse il vero numero uno.


E questo era il posto dove i due avrebbero combattuto.


"Ma c-che c-coincidenza s-singolare! Tra t-tutti i posti, h-hanno deciso di scegliere questo.” Dichiarò Wang Qiang.


"Non è forse grandioso? Potremo goderci uno spettacolo.” In quel momento, Chu Feng era già uscito dalla formazione Spirit.


Vedendo che era tornato completamente illeso, Wang Qiang chiese stupito: "Ci s-sei riuscito?”


"Mn. Ne ho ottenuto il controllo.” Chu Feng annuì.


Visto che il sigillo sulla formazione Spirit era stato già sciolto, non era stato difficile per lui assumere il controllo della formazione assassina vista la sua esperienza con le tecniche da Sciamano.


"A-allora, v-vuoi vedere questo s-spettacolo?" Chiese Wang Qiang.


"Dipende da cosa vuole fare Zhao Hong.” Chu Feng la guardò.


Dopotutto, solo Zhao Hong possedeva la mappa delle rovine. Così si sarebbero dovuti affidare a lei per entrare nelle rovine. Chu Feng avrebbe rispettato la sua decisione.


"Quello che ha detto Xiaoshi è molto probabilmente vero. Anche se quella vecchia scarpa è nelle rovine, non sarà in grado di ottenere nulla.”


"Piuttosto che entrare velocemente per non ottenere nulla, è meglio che restiamo qui a guardare questo spettacolo. Voglio vedere anche io che tipo di persone sono quel giovane maestro Li Ming e Hun Lian.”


Mentre parlava, Zhao Hong mostrò un sorriso strano e rivelò un’espressione piena di un’aspettativa particolare.

