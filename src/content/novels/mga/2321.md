---
title: Capitolo 2321 - Arrivi con Cattive Intenzioni
pubDate: 2026-01-16T15:42:05.717Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Hehe, m-moglie mia, a-allora a-anche io v-voglio vedere." Notando la strana espressione di Zhao Hong, le labbra di Wang Qiang si sollevarono in un sorriso malizioso.


Da come la vedeva, indipendentemente da quanto fossero potenti quel giovane maestro Li Ming e quell'Hun Lian, i due erano sicuramente solo Martial Ancestor, e non Veri Immortali.


Invece loro avevano una potenza combattiva al picco del loro stadio al momento, e Chu Feng aveva ottenuto il controllo di quella tecnica assassina.


Chu Feng non solo era in grado di controllare la formazione offensiva per uccidere innumerevoli nemici, ma la sua coltivazione sarebbe anche arrivata fino al picco del Martial Ancestor se lo avesse desiderato, purché fosse nel raggio della formazione.


Quindi,visto che quel giovane maestro Li Ming e Hun Lian erano così ignoranti da scegliere questo luogo come posto per il loro incontro, Wang Qiang pensava che avrebbero dovuto approfittare di questa opportunità per infliggere un po' di sofferenza a quei due cosiddetti super geni.


"Woosh, woosh, woosh!!!"


Proprio in quel momento, diverse decine di figure si avvicinarono in volo improvvisamente e scesero fuori dalla formazione di occultamento. Erano molto vicini a dove si trovavano Chu Feng, Wang Qiang e Zhao Hong.


"Sono loro?"


Vedendo quelle persone, l'espressione di Chu Feng cambiò. Erano arrivate membri di molte fazioni diverse. Tra di loro, c’erano anche discepoli della valle Nuvole del Tramonto e della sala delle Tre Stelle. Per quanto riguardava le altre sette, Chu Feng non li conosceva. Tuttavia, dovevano essere tutti discepoli di organizzazioni di secondo livello.


Chu Feng vide Kou Kang tra la folla.


"Woosh, woosh, woosh!!!"


Immediatamente dopo, arrivò un altro gruppo di persone in volo e scese non lontano.


Vide altri discepoli della valle Nuvole del Tramonto e della sala delle Tre Stelle tra di loro, e Chu Feng vide di nuovo volti familiari.


Tra di loro c'erano Xu Yiyi della valle Nuvole del Tramonto e Song Biyu della sala delle Tre Stelle.


"Fratello Kou Kang, guarda laggiù. Non è la sorella minore Xu Yiyi della valle Nuvole del Tramonto?"


Un discepolo di un altro potere disse scherzando a Kou Kang: "Che succede? Avete bisticciato? Perché non è con te, e invece sta così lontana?"


"Ho sentito che la sorella minore Xu Yiyi della valle Nuvole del Tramonto ha una relazione piuttosto stretta con quel Chu Feng. A quanto pare, aveva accompagnato Chu Feng quando per la prima volta lui rivelò il suo talento nella montagna Gru delle Nuvole."


"Temo che la sorella minore Xu Yiyi non pensi più al fratello Kou Kang, ma a Chu Feng invece.” disse un altro uomo, ma con un tono pieno di derisione. Era evidente che fosse in pessimi rapporti con Kou Kang, altrimenti non avrebbe colto questa opportunità per fare osservazioni pungenti su di lui.


"A proposito, ho sentito che anche Chu Feng è arrivato in questi Tumuli Senza Nome delle Lande Remote. Forse avremo l'opportunità di incontrare quel nuovo talento.” Disse qualcuno.


"Esatto. Quel Chu Feng è davvero venuto qui."


"Inoltre, ho sentito che ha ucciso il discepolo numero uno della Tenuta del Grande Lord, Di Jiuzhou, fuori dai Tumuli Senza Nome delle Lande Remote." Aggiunse un altro discepolo.


"Chu Feng ha ucciso Di Jiuzhou? Davvero?" Sentendo quelle parole, molti dei presenti rivelarono espressioni stupite. Dopotutto, Di Jiuzhou non era un talento ordinario, era il genio numero uno tra le fazioni di secondo livello. Nessuno era riuscito a scalzarlo dalla sua posizione.


Molti presenti qui erano stati sconfitti da Di Jiuzhou, anche diverse volte. Quindi sapevano molto bene cosa significava batterlo.


"Impossibile. So molto bene quanto è forte Di Jiuzhou, e anche quanto è forte Chu Feng. È assolutamente impossibile che possa competere con Di Jiuzhou." Disse Kou Kang.


"Fratello Kou Kang, come puoi parlare con tanta certezza? Non puoi aver combattuto contro quel Chu Feng, no?" Chiese con curiosità qualcuno.


"A dire il vero, ho lottato contro di lui in passato." Disse Kou Kang con orgoglio.


"Allora, com’è finita?" La folla chiese all'unisono.


"Un pareggio." Disse Kou Kang.


"Fratello Kou Kang, sei riuscito a pareggiare con quel Chu Feng?"


Sentendo quelle parole, la gente rivelò espressioni ancora più scioccate. Cominciarono anche a provare un livello di rispetto completamente nuovo nei confronti di Kou Kang. In particolare le discepole iniziarono a rivelare sguardi ammirati mentre lo guardavano.


"Le voci sulle varie imprese di quel Chu Feng sono semplicemente esagerate. Non è così incredibile."


"All'epoca, nella valle Nuvole del Tramonto, ho fatto un incontro amichevole con quel Chu Feng davanti al mio maestro, al maestro della valle Nuvole del Tramonto e a senior Su Jingrui."


"È finita in un pareggio.”


"Quindi, è impossibile per lui essere in grado di sconfiggere Di Jiuzhou," Kou Kang disse quelle parole con assoluta certezza. Questo perché aveva combattuto contro Di Jiuzhou prima, ed era stato battuto da lui.


"In tal caso, dovrebbe essere impossibile per Chu Feng sconfiggere Di Jiuzhou."


"Esatto."


"Sembrerebbe che Chu Feng semplicemente non sia così potente come suggeriscono le voci. In effetti non ci si può fidare delle dicerie.”


Molti cominciarono a pensare che l'uccisione di Di Jiuzhou da parte di Chu Feng fosse una voce falsa.


Proprio in quel momento, risuonò una voce tagliente. "Kou Kang, quanto devi essere sfacciato?"


Era Xu Yiyi. Aveva sentito la conversazione. All’inizio non aveva badato a Kou Kang, ma non era riuscita a trattenersi sentendo menzionare Chu Feng.


Xu Yiyi e Song Biyu si avvicinarono insieme. Davanti a tutte le persone presenti, Xu Yiyi disse: "Kou Kang, anche se è vero che l'incontro è finito in un pareggio quel giorno, sappiamo perché è così."


Quel discepolo ostile a Kou Kang disse con fare maligno: "Sorella minore Xu, ha nascosto qualcosa?”


"Un pareggio è un pareggio, cos'altro potrebbe essere? Xu Yiyi, anche se ti piace Chu Feng, non dovresti difenderlo in quel modo."


"Anche tu eri presente quel giorno. L'incontro tra lui e me è finito in pareggio. Questa è la verità innegabile!" Kou Kang gridò insoddisfatto.


Ormai non mostrava più considerazione per Xu Yiyi e il suo tono non era più cortese.


"È anche vero che Chu Feng ci stava andando piano con te.” Disse ad alta voce Xu Yiyi.


"Quindi ci stava andando piano?"


"Come previsto, l’avevo detto che Kou Kang non poteva essere in grado di pareggiare con Chu Feng.” Scoppiò del trambusto tra la folla.


Cominciarono a risuonare molte risate di derisione. Diversi rotearono gli occhi rivolti a Kou Kang. Pensavano che si fosse solo vantato prima.


"Ci stava andando piano con me? Pah! Piuttosto è il contrario!”


Kou Kang si sentì umiliato. Così, puntò il dito contro Xu Yiyi e gridò, "Vai a chiamare quel Chu Feng qui. Combatterò di nuovo personalmente contro lui davanti a tutti qui. Vi farò vedere se quel Chu Feng è davvero potente come si dice o no!”


"Tu... tu sai chiaramente che non posso contattarlo. Ecco perché osi dichiarare una cosa del genere." Rispose Xu Yiyi.


Kou Kang incrociò le braccia sul petto e disse in modo sprezzante: "Quello è un tuo problema."


"Tu!!!" Xu Yiyi era così furiosa che cominciò a tremare di rabbia.


"Chu Feng, esci e dai una lezione a quel tipo.” All'interno della formazione Spirit, Zhao Hong non riusciva più a tollerarlo.


"È quello che intendo fare." Mentre parlava, Chu Feng cominciò a camminare verso l'esterno. Non avrebbe permesso a Kou Kang di maltrattare Xu Yiyi in quel modo.


"Mn?" Tuttavia, proprio in quel momento, Chu Feng si fermò e si voltò-


Un gruppo di persone si stava avvicinando da quella direzione.


"Woosh, woosh, woosh!!!"


Erano membri del clan Celeste Ying. Non solo la generazione più giovane era presente, ma c'erano anche anziani tra di loro. Sembravano aggressivi e si avvicinarono istantaneamente alla folla. Quando scesero a terra, avevano circondato Xu Yiyi e gli altri.


In quel momento, figuriamoci gli altri, anche Xu Yiyi fu colta dal panico.


Normalmente non sarebbe stato allarmante un incontro simile, ma c’era anche la generazione più grande del clan Celeste Ying.


Il più forte tra questi anziani era un Martial Ancestor di terzo livello. Con quella coltivazione, era completamente in grado di ucciderli tutti in un istante.


In passato forse non avrebbero avuto paura. Tuttavia, in questo momento, la valle Nuvole del Tramonto e la sala delle Tre Stelle erano già entrati in ostilità con il clan Celeste Ying a causa di Chu Feng.


Era una situazione estremamente pericolosa per Xu Yiyi e gli altri.


"La sala delle Tre Stelle e la valle Nuvole del Tramonto hanno dichiarato al mondo che tutti voi avreste combattuto insieme contro il nostro clan Celeste Ying per Chu Feng."


"Tuttavia, a giudicare dalla vostra situazione, non sembrate uniti." Disse l’anziano del clan Celeste Ying al terzo livello del Martial Ancestor.


Il suo strano modo di parlare faceva capire chiaramente che era venuto con cattive intenzioni.

