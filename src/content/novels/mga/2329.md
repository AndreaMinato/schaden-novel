---
title: Capitolo 2329 - Tabù Ancestrale
pubDate: 2026-02-09T14:04:20.429Z
tags:
    - mga
---


Capitolo sponsorizzato, ringraziamo Manu!
8 capitoli in coda totali (8 Manu),
0/1 sponsorizzazioni 1 euro a capitolo,
-Schadenfreude


"Come fa quel Chu Feng ad essere così anormale?”


Mentre tutti erano pieni di entusiasmo e tifavano per Chu Feng, Kou Kang aveva un'espressione di disappunto.


Aveva corso il rischio di morire qui non perché voleva assistere a un miracolo. Voleva invece assistere alla morte violenta di Chu Feng. Solo allora avrebbe potuto alleviare l'odio nel suo cuore.


Ora però cosa stava succedendo? Un conto era che Chu Feng fosse in grado di sconfiggere Hun Lian. Dopotutto, aveva usato una formazione Spirit estremamente potente.


In quel momento tuttavia era addirittura in grado di affrontare il famoso Vecchio Demone Rakshasa. Kou Kang non poteva proprio accettarlo.


Che tipo di formazione Spirit era in grado di competere contro il Vecchio Demone Rakshasa?


Bisognava sapere che quel mostro era uno degli esperti di punta nel Regno Ordinario dei Cento Raffinamenti. Era davvero famigerato.


Figuriamoci un mero membro della giovane generazione, anche figure come il maestro della valle Nuvole del Tramonto e il direttore della sala delle Tre Stelle sarebbero inferiori di un intero livello in confronto al Vecchio Demone Rakshasa.


Logicamente, i membri della giovane generazione non avrebbero potuto sperare di competere con un mostro del genere, per loro sarebbe dovuto essere praticamente un dio.


Tuttavia, era proprio un esperto come lui che in quel momento era impegnata in una dura battaglia con Chu Feng. Per questo, Kou Kang era veramente incapace di accettarlo.


Dopotutto, più Chu Feng era potente, più lui sarebbe apparso debole in confronto. Quando il divario tra loro era così enorme, avrebbe solo fatto sentire Kou Kang ancora più meschino e basso, praticamente un pagliaccio.


"Boom!!!"


Proprio in quel momento, l'Armamento Ancestrale che il Vecchio Demone Rakshasa teneva in mano iniziò a tremare leggermente. Poi, emise un'improvvisa ondata di energia opprimente, scuotendo violentemente cielo e terra.


Scoppiò un enorme trambusto. Anche se gli spettatori erano tutti coltivatori, e molti tra loro erano esperti, praticamente tutti tranne Chu Feng vacillarono, incapaci di stare fermi. Inoltre, avevano perso la loro capacità di galleggiare a mezz’aria.


In quel momento, il potere combattivo del Vecchio Demone Rakshasa aumentò enormemente. Era chiaro quanto fosse potente un Armamento Ancestrale.


"Sssss!!!"


Quando percepirono personalmente la potenza di quell’arma, molti dei presenti sussultarono. Xu Yiyi e gli altri invece mostrarono espressioni preoccupate.


Questo perché pensavano che un giovane come Chu Feng non avesse un Armamento Ancestrale a sua volta e che sarebbe stato impossibile per lui affrontarlo.


Così probabilmente sarebbe stato molto difficile per Chu Feng sconfiggere il Vecchio Demone Rakshasa. Dopotutto, gli Armamenti Ancestrali erano di gran lunga superiori a quelli Incompleti. Era un divario considerevole.


Così, in quel momento, la folla iniziò a pensare di aver celebrato troppo presto e di aver sottovalutato il Vecchio Demone Rakshasa.


'Eheh, Chu Feng, ora sarai colto dal panico, no?’


Mentre tutti gli altri erano preoccupati per Chu Feng, Kou Kang stava gongolando contento.


Sapeva bene quanto era terrificante un Armamento Ancestrale e pensava che il giovane fosse spacciato.


Mentre Kou Kang gongolava per le difficoltà di Chu Feng, volse lo sguardo verso di lui aspettandosi di vederlo spaventato.


"Questo tipo." Tuttavia Kou Kang si raggelò quando lo vide.


Chu Feng non mostrava la minima traccia di panico, al contrario mostrò un lieve sorriso tranquilllo.


"Pensavi davvero che saresti stato in grado di sconfiggermi solo perché hai sfoderato il tuo Armamento Ancestrale?" Disse con tono annoiato Chu Feng.


Sebbene la comparsa dell'Armamento Ancestrale aveva scatenato un potere incredibile, Chu Feng rimaneva sicuro come sempre, perché aveva la grande formazione assassina dalla sua parte.


"Ho la sensazione che la grande formazione che hai compreso sia estremamente potente. Probabilmente non sarò ancora in grado di ucciderti anche dopo aver usato la mia Ascia Demoniaca del Purgatorio.”


"Tuttavia oso garantire che sarà sufficiente per farti dannare in eterno.”


Una volta che il Vecchio Demone Rakshasa disse quelle parole, i suoi occhi divennero cremisi. Subito dopo, una sconfinata forza opprimente avvolse all’istante la regione.


Figuriamoci gli altri, anche l'espressione di Chu Feng cambiò enormemente. Percepì una minaccia mortale mai sentita prima d’ora.


"È una tecnica marziale. Ma... non dev’essere un Tabù dell’Imperatore, che stia attivando un Tabù Ancestrale?”


In quel momento, Chu Feng si accigliò. Aveva già capito che la tecnica che il Vecchio Demone Rakshasa stava per scatenare molto probabilmente sarebbe stata di gran lunga superiore ai Tabù dell’Imperatore.


... Un'abilità che nemmeno i Martial Ancestor sarebbero stati in grado di controllare!!!


"Che, che sensazione è? Che sia?!!!"


Quando persino Chu Feng iniziò a spaventarsi, la folla circostante fu colta dal panico. In effetti, molte persone mostrarono espressioni sconfortate.


Si erano tutti resi conto che il prossimo attacco del Vecchio Demone Rakshasa sarebbe stato terrificante.


"Questa qui è la mia tecnica assassina più forte, Tabù Ancestrale: formazione dell’Uccisione Spirituale!" Disse il Vecchio Demone Rakshasa.


"Formazione dell’Uccisione Spirituale? È proprio un Tabù Ancestrale. Sembrerebbe che la leggenda sia vera, la leggenda è vera!!!"


Gridò allarmato un uomo estremamente vecchio tra gli astanti. Un'indescrivibile sensazione di paura riempì la sua espressione. Era come se stesse vedendo la morte stessa.


"Senior, che sia un Tabù Ancestrale?” Molte persone iniziarono a interrogare quel vecchio. Dopotutto, era una questione estremamente importante. Inoltre, visto che quel vecchio era una persona abbastanza importante, la folla nutriva abbastanza fiducia nelle sue parole.


"Sapete di un guerriero ad un passo dal diventare un Vero Immortale del Mare Eterno Nord-Sud?" Chiese il vecchio.


“Naturalmente. Era molto famoso. A quanto pare, era solo ad un passo dal diventare un Vero Immortale. A quei tempi, era uno degli esperti più rinomati nel Regno Ordinario dei Cento Raffinamenti." Rispose la folla.


"Allora, sapete tutti come morì?" Chiese il vecchio.


"Morto? Come potrebbe essere morto? Non era andato in isolamento?" Domandarono molte persone.


Mentre la folla era perplessa, un giovane disse improvvisamente: "Ho sentito dal nostro antenato che un guerriero ad un passo dallo stadio di Vero Immortale è stato ucciso dal Vecchio Demone Rakshasa."


"Esatto, è girata davvero una voce simile." Disse il vecchio.


"Cosa? Il Vecchio Demone Rakshasa ha ucciso il guerriero quasi allo stadio di Vero Immortale? Come potrebbe essere?"


"Esatto. Non era il guerriero ad un passo dallo stadio di Vero Immortale ad aver inseguito il Vecchio Demone Rakshasa per ucciderlo? Il Vecchio Demone Rakshasa non è fuggito dappertutto per scappare da lui? Come potrebbe essere stato ucciso dal Vecchio Demone Rakshasa?" Qualcuno lo trovò incredibile.


Sebbene il guerriero ad un passo dallo stadio di Vero Immortale non appartenesse a nessuna fazione, era una persona rinomata per la sua rettitudine, qualcuno che sarebbe stato premuroso nei confronti della gente ordinaria. Questo era il motivo per cui era stato così famoso e rispettato.


A quei tempi, visto che il Vecchio Demone Rakshasa aveva commesso numerose malvagità, il guerriero aveva deciso fermamente di eliminare il vecchio mostro. Aveva annunciato che avrebbe inseguito il Vecchio Demone Rakshasa fino a quando non lo avesse ucciso.


Per quanto riguardava il Vecchio Demone Rakshasa, sebbene fosse potente, il guerriero ad un passo dal diventare Vero Immortale lo era ancora di più. Sebbene entrambi fossero al picco del Martial Ancestor, il Vecchio Demone Rakshasa fu braccato miserabilmente.


Infatti, durante il periodo di tempo in cui il Vecchio Demone Rakshasa scomparve, molti sentirono voce di come era stato ucciso dal guerriero ad un passo dal diventare Vero Immortale.


Anche se quel guerriero poi era scomparso, pochi pensarono che fosse perito. Invece avevano sentito voce che fosse entrato in isolamento. Dopotutto era un’attività comune per esperti a quel livello.


Eppure ora, qualcuno stava dicendo che era stato ucciso dal Vecchio Demone Rakshasa. La folla divenne incredula, non poteva accettarlo.


"Si dice che un guerriero ad un passo dallo stadio di Vero Immortale avesse finalmente catturato il Vecchio Demone Rakshasa dopo averlo inseguito per tutto quel tempo. Tuttavia, finì per essere ucciso.”


"E il motivo per cui il Vecchio Demone Rakshasa è riuscito a prevalere, è perché era riuscito a imparare una tecnica molto difficile da comprendere per i Martial Ancestor." Spiegò il vecchio.

