---
title: Capitolo 2337 - Un tipo spietato
pubDate: 2026-02-16T13:34:57.445Z
tags:
    - mga
---


Capitolo sponsorizzato, ringraziamo Manu!
2 capitoli in coda totali (2 Manu),
0/1 sponsorizzazioni 1 euro a capitolo,
-Schadenfreude


"Chi è?!"


"È venuto qualcuno a salvarci?"


In quel momento, la folla della valle Nuvole del Tramonto e della Sala delle Tre Stelle era piena di domande. Uno dopo l'altro, alzarono la testa e guardarono verso l’alto.


Volevano tutti vedere esattamente chi fosse in grado di respingere il Daoista Stella Dorata e salvarli.


"È lui?"


Guardando, praticamente tutti i presenti rimasero a bocca aperta e lo stupore riempì i loro occhi.


Non era un esperto delle loro fazioni come si aspettavano, era proprio Chu Feng.


Non solo, accanto a lui c'era un gigante di cristallo dall’aura estremamente potente. Nessuno dei presenti era in grado di discernere la sua coltivazione. Doveva essere così formidabile da respingere il Daoista Stella Dorata, quel grande Martial Ancestor di sesto livello.


Anche se era il colosso di cristallo a bloccarlo, l'attenzione della folla era ancora concentrata su Chu Feng.


Questo perché, nonostante la sua energia insondabile, sembrava più una marionetta, una guardia. Il suo padrone doveva essere Chu Feng.


"Hai davvero il coraggio di mostrarti."


"Molto bene, sei arrivato al momento perfetto. Mi hai risparmiato la fatica di cercarti." Anche se il Daoista Stella Dorata era stato stupito dalla comparsa di Chu Feng, digrignò i denti con furia e rivelò un'espressione sinistra. Aveva completamente manifestato l'odio che provava nei suoi confronti.


Dopotutto un membro della giovane generazione come lui lo aveva sconfitto in una competizione di tecniche Spirit, rovinando completamente la sua reputazione. Così non poteva tollerare Chu Feng.


"Daoista Stella Dorata puoi essere considerato una figura un po’ prestigiosa nel Regno Ordinario dei Cento Raffinamenti, non mi sarei mai aspettato che in realtà fossi un uomo così meschino e miserabile.” Chu Feng lo derise.


"Meschino e miserabile? Hai davvero il coraggio di dichiarare che sono meschino e miserabile?! Non ricordi cosa mi avete fatto tutti nella valle Nuvole del Tramonto?" Disse il Daoista Stella Dorata con profondo risentimento.


"Era una questione insignificante, eppure per questo hai deciso di unire le forze con il clan Celeste Ying per attaccare la valle Nuvole del Tramonto e la Sala delle Tre Stelle."


"Inoltre, sei stato tu ad essere irragionevole allora. Eppure, la valle Nuvole del Tramonto e la Sala delle Tre Stelle non ti hanno fatto nulla. Ora però stai cercando di ucciderli. Dimmi, non sei forse un uomo meschino e miserabile?”


"So che la ragione per cui hai fatto tutto questo è per via del tuo odio verso di me. In tal caso però potevi benissimo venirmi a cercare. Non c'era bisogno che attaccassi membri della valle Nuvole del Tramonto e della Sala delle Tre Stelle, no? Dopotutto, sono innocenti." Chu Feng lo schernì.


"Smettila con le tue assurdità. Oggi, morirete tutti!" Il Daoista Stella Dorata era completamente furioso. Non voleva sprecare fiato con Chu Feng. Con un colpo di polso, rivelò un Armamento Ancestrale Incompleto. Poi, puntò la sua arma verso il giovane.


"Boom!!!"


"Roar!!!"


La potenza marziale si scatenò, sollevando un forte vento mentre manifestava una bestia feroce simile ad un drago. Spalancò le fauci e rivelò le sue zanne affilate mentre caricava contro Chu Feng.


Non appena quella bestia apparve, il tempo cambiò immediatamente. Una forza inarrestabile avvolse presto l'intera regione.


Quella non era una bestia ordinaria, era un Tabù dell'Imperatore.


Il Daoista Stella Dorata sembrava essersi reso conto di non poter trascurare il gigante di cristallo accanto a Chu Feng. Così, lo prese sul serio e usò subito il suo asso nella manica.


Dopo che il Daoista Stella Dorata scatenò un Tabù dell'Imperatore usando il suo Armamento Ancestrale Incompleto, la folla della valle Nuvole del Tramonto e della Sala delle Tre Stelle divenne estremamente nervosa.


La potenza di quella bestia feroce era veramente spaventosa. Temevano tutti che Chu Feng non sarebbe stato in grado di gestirla.


"Boom!!!"


Tuttavia, proprio in quel momento, il gigante di cristallo accanto a Chu Feng alzò lentamente un braccio e poi scagliò un pugno.


Sebbene quel pugno sembrasse privo d’energia, fece tremare violentemente cielo e terra nel momento in cui fu scagliato. In un istante, quella bestia feroce formata dal Tabù dell'Imperatore fu fatta a pezzi.


"Cosa?!!!"


In quel momento, la folla della valle Nuvole del Tramonto e della Sala delle Tre Stelle scoprì di essersi preoccupata per nulla.


Il gigante di cristallo di Chu Feng era troppo potente. Nel momento in cui attaccò, la folla aveva capito che il Daoista Stella Dorata non sarebbe stato in grado di ferire minimamente il giovane.


"Perché è accompagnato da un mostro così potente?”


"Che origini ha esattamente questo Chu Feng?"


La folla pensò che il giovane provenisse da una famiglia potente, altrimenti come mai una creatura così potente gli avrebbe fatto da guardia del corpo?


In quel momento, un discepolo della valle Nuvole del Tramonto in particolare provò emozioni contrastanti.


Si chiamava Jiang Hao. Questo Jiang Hao era uno degli ammiratori di Xu Yiyi e, per via della sua gelosia, aveva cercato deliberatamente di creare difficoltà a Chu Feng nella Montagna Gru delle Nuvole, aveva persino pensato di ucciderlo.


Allora aveva pensato che Chu Feng fosse una nullità qualunque e naturalmente non gli aveva dato peso.


Ora però non aveva altra scelta che rivalutarlo.


In effetti, aveva già cominciato a spaventarsi un po'. Si era reso conto che era una persona fuori dal comune che non poteva permettersi di offendere.


Ricordando a tutte le sue scortesie nei confronti di Chu Feng, come poteva non essere spaventato?


"Maledizione!"


Proprio mentre la folla rifletteva sulle origini di Chu Feng, il Daoista Stella Dorata si girò e cominciò a fuggire. Allo stesso tempo, anche i membri del clan Celeste Ying non osarono rimanere oltre.


Uno dopo l'altro entrarono nel vuoto, scavarono sottoterra o volarono verso il cielo. Usarono ogni sorta di metodo per scappare.


"Buzz!!!"


Gli occhi di quel gigante di cristallo tremolarono con una luce rossa. Poi, un'increspatura invisibile cominciò a diffondersi attorno.


"Ahi!"


"Cielo!"


Nell'istante successivo, il Daoista Stella Dorata e la folla del clan Celeste Ying furono tutti riportati alle loro posizioni originali. Ma in quel momento, non erano più in piedi, erano tutti schiacciati a pancia in giù.


Chu Feng guardò la folla distesa a terra e disse con un lieve sorriso: "Volevate tutti scappare ora che non siete riusciti a ucciderci? Pensate che sia così conveniente la vita?"


"Cos’hai intenzione di fare?!" Gridarono all'unisono il Daoista Stella Dorata e la folla del clan Celeste Ying.


"Cos’ho intenzione di fare? Naturalmente, voglio uccidervi tutti.” Rispose Chu Feng.


"Osi davvero?!!!"


"Eheh..." Chu Feng rise. "Ora lo vedrete."


"Bang!!!"


"Bang!!!"


"Bang!!!"


"Bang!!!"


…


Subito dopo, risuonarono esplosioni soffocate in rapida successione. Il Daoista Stella Dorata e i membri del clan Celeste Ying esplosero tutti e si trasformarono in pozze di sangue.


Chu Feng allungò la mano e fece un gesto di afferrare qualcosa, attirando a sé i loro Sacchetti Cosmo, per poi riporli via.


Poi guardò verso il basso; scoprì che le reazioni degli Anziani della valle Nuvole del Tramonto e della Sala delle Tre Stelle erano relativamente tranquille, mentre i discepoli erano un po' spaventati.


Erano impauriti non perché si dovessero ancora riprendere dallo spavento dovuto al Daoista Stella dorata, ma molto probabilmente perché Chu Feng era stato in grado di uccidere tutte quelle persone così facilmente.


Dopotutto erano più di mille uomini. Inoltre, molti tra loro c’erano membri della vecchia generazione che avevano coltivato per diversi anni.


Così, anche se sentivano che quelle persone meritavano di morire, cominciarono involontariamente a provare timore reverenziale nei confronti di Chu Feng. Dopotutto solo chi era veramente spietato poteva davvero uccidere folle di persone.


Ora vedevano Chu Feng sotto una luce diversa, i discepoli immaturi non erano capaci di essere crudeli come lui.

