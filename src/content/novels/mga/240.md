---
title: Capitolo 240 - Formazione Spirit Proibita
pubDate: 2024-06-01T14:13:16.365Z
tags:
    - mga
---
                
CAPITOLO SPONSORIZZATO grazie akisame!
38 Capitoli in coda, 0/3€ Donazione
-Schadenfreude


"Fratello, è colpa mia. Sono inutile. Se non fossi venuto troppo tardi, non saresti..."


Guardò le gambe rotte di suo fratello e il suo dantian trapassato mentre abbracciava Chu Guyu.
Dagli angoli degli occhi di Chu Feng iniziarono a scendere delle lacrime. Sapeva quanto fosse importante la coltivazione per suo fratello e sapeva quanto dolore avesse provato quando la sua energia spirituale era stata dispersa.


"Sto bene, non ti preoccupare. Solo tu... sei la speranza della mia famiglia Chu." Il volto di Chu Guyu era mortalmente pallido, ma c'era comunque un sorriso sul suo volto. Dopo aver detto queste parole, chiuse gli occhi e svenne.


"Fratello, fratello!" Chu Feng era molto teso. Continuava a scuotere Chu Guyu, temeva davvero che Chu Guyu non si sarebbe mai più svegliato e che il membro della sua famiglia più vicino sarebbe morto in quel modo.


"Chu Feng, non farti prendere dal panico. Non dimenticare che sei uno Sciamano dal Mantello Grigio." Risuonò la voce di Ovetto.


"C'è un modo per salvare mio fratello? Non posso lasciarlo diventare un invalido. Assolutamente no." Chiese nervosamente Chu Feng. Nonostante fosse uno Sciamano dal Mantello Grigio, conosceva poche tecniche, così ripose tutte le sue speranze in Ovetto.


"Sono solo ossa spezzate, con il tuo potere è molto facile ripararle. D'altra parte è difficile recuperare la coltivazione, però esiste un metodo."


"Comunque le possibilità di avere successo sono poche, ma al momento puoi solo provare."


"Che metodo? Ovetto, presto dimmelo." Chu Feng iniziò ad aggrapparsi a questo barlume di speranza.


"Nel mondo degli Asura c'è una Formazione Spirit proibita. Può sottrarre la coltivazione e trasferirla ad n'altra persona. Visto che la Formazione è troppo crudele e la percentuale di successi è estremamente bassa e, se fallisse, il ricevente potrebbe non sopravvivere, è proibita nel mio mondo Asura.
Agli Spiriti è proibito trasmettere questa formazione agli Sciamani."


"Comunque è il solo metodo per aiutare tuo fratello a recuperare la sua coltivazione. Fortunatamente quel tipo laggiù non è ancora morto, così possiamo prendere la sua coltivazione. Se ci riuscirai, tuo fratello riuscirà a raggiungere l'Origin realm, tuttavia se fallirà tuo fratello..." Spiegò Ovetto.


"Posso fare questa formazione tra un giorno?" Chiese Chu Feng.


"Si può, comunque se fallirà tuo fratello morirà. Sei pronto ad affrontarne le conseguenze?" Ovetto rispose con una domanda.


"Capisco molto bene mio fratello. Per lui la coltivazione è estremamente importante. Se non avesse alcuna coltivazione e fosse incapace di coltivare, sarebbe ancora più doloroso per lui sopravvivere in questo stato."


"Farò questa decisione per lui. Dato che lo devo fare, tanto vale farlo per bene." Chu Feng mostrò un'espressione risoluta quando guardò il giovane con il pizzetto.


All'inizio Ovetto non capì cosa intendeva. Tuttavia, dopo che Chu Feng portò gli oggetti del giovane con il pizzetto nella Scuola Lingyun e arrivò un Anziano della corte interna, capì le intenzione del ragazzo.


"Di'er, Di'er! Dannazione chi ti ha fatto questo? Ahhhhh!!"


Il vecchio era un Anziano della corte interna della Scuola Lingyun e allo stesso tempo era il nonno del giovane. Era la persona che aveva cacciato via Chu Guyu dalla scuola.


In quel momento il giovane con il pizzetto non era ancora morto, ma non poteva nemmeno parlare. Il suo corpo era già diventato uno scheletro, ma i suoi organi interni erano ancora illesi. Tuttavia il suo aspetto era incredibilmente terrificante.


Vedendo suo nipote torturato fino a questo punto, il vecchio divenne furioso e addolorato.
Impazzì dalla rabbia e giurò di tagliare in diecimila pezzi il colpevole.


"Chi? Chi è stato?! Esci fuori! Ti spellerò, ti strapperò i tendini e farò a pezzi il tuo cadavere!" Gridò con furia il vecchio. Emanava un'aura al primo livello del Profound realm e faceva tremare la terra.


"Come sapevi che ti avrei spellato, strappato i tendini e tagliato il cadavere in diecimila pezzi?" Chu Feng apparì di fronte al vecchio di colpo come un fantasma. Allo stesso tempo una forte pressione discese dal cielo e costrinse il vecchio ad inchinarsi.


"Tu... Tu... Chi sei? La mia famiglia Zhao non ha ostilità nei tuoi confronti, perché hai trattato così mio nipote?"


Il vecchio ansimava per la pressione di Chu Feng. Sul suo volto prima arrabbiato, c'era paura e panico. Sapeva quanto era forte il giovane di fronte a lui, ma non sapeva quando si era creato un nemico del genere.


Dopo aver sentito la domanda del vecchio, Chu Feng sorrise lievemente e disse:"Sono il fratello maggiore di Chu Guyu."


"Cosa? Tu..." In quel momento il vecchio capì e allo stesso tempo rimase scioccato. Non avrebbe mai pensato che Chu Guyu che era così misero nella Scuola Lingyun avesse un fratello così potente. Così forte che perfino lui era impotente.


In quel momento il viso del vecchio divenne livido. Si era già arreso perché quando aveva visto le condizioni miserabili di suo nipote, sapeva già che stavolta aveva fatto infuriare una persona spietata. Implorare era inutile, poteva solo aspettare di morire.


Chu Feng si avvicinò lentamente al vecchio, poi guardò il giovane con il pizzetto che stava sopravvivendo a stento e disse con indifferenza:"Ricordate. Nella vostra prossima vita potrete toccare alcune persone, ma quelle della mia famiglia Chu non possono essere toccati." Dopo aver detto questo, due schizzate di sangue ricoprirono il terreno.


Diversi giorni dopo arrivò un gruppo di persone in una delle città della Provincia Azzurra. Erano ragazzi, maschi e femmine. I più vecchi erano solo giovani adulti.


Avevano comprato una tenuta in quel posto, un edificio così lussuoso che perfino i nobili locali li ammiravano perché nemmeno loro avevano abbastanza soldi da potersi comprare una tenuta del genere.


Chu Guyu stava dormendo in una stanza della tenuta. Chu Yue, Chu Xue, Chu Cheng, Chu Zhen, Chu Wei e tutti i membri della giovane generazione della famiglia Chu erano accanto al suo letto. Anche Chu Xun e Chu Hongfei erano lì. Erano tutti lì a parte Chu Feng.


Al momento stavano guardando con preoccupazione Chu Guyu e stavano aspettando in silenzio il suo risveglio.


"Si è svegliato! Si è svegliato!" Esclamò all'improvviso Chu Xue e tutti si agitarono. Alcuni saltellarono per l'entusiasmo e molti chiamarono il nome di Chu Guyu.


"Chu Wei, Chu Yue, Chu Xue, voi... Perché siete qui? Io... Dove siamo?" Chu Guyu era un po' disorientato.


Vedendo la sua reazione, Chu Yue spiegò ogni cosa a Chu Guyu. A quanto pareva Chu Feng temeva che la giovane generazione della famiglia Chu sarebbe stata in pericolo. Così aveva detto a tutti di lasciare le loro scuole e radunarsi qui. Aveva comprato la tenuta e aveva detto loro di cambiare nome vivendo in quel posto. Chu Feng aveva già disposto tutto. La giovane generazione della famiglia Chu aveva accettato e si stava nascondendo lì.



