---
title: Capitolo 243 - Poteri Misteriosi
pubDate: 2024-06-01T17:13:16.366Z
tags:
    - mga
---
                
CAPITOLO SPONSORIZZATO ringraziamo akisame!
37 Capitoli in coda, 0/3€ Donazione
-Schadenfreude


Arrivavano in continuazione molti capiscuola, direttori e discepoli da ogni dove. Erano arrivate quasi cento scuole di secondo livello per assistere alla battaglia. Era davvero raro vedere così tante accademie riunirsi.


Quando giunsero tutti questi grandi personaggi, naturalmente si scatenò un trambusto nella Scuola del Drago Azzurro e tutti i discepoli si entusiasmarono.


Indipendentemente dall'esito dell'incontro, il fatto che fossero arrivati così tanti ospiti di alto livello per osservare un incontro tra discepoli mostrava già l'influenza della Scuola del Drago Azzurro. Naturalmente questo inorgogliva i giovani.


"Quello non è il Lord della città dell'Uccello Vermiglio Su Hen? È venuto anche lui?"


Se l'arrivo delle scuole era inaspettato, quello di Su Hen accompagnato da un gruppo di esperti era ancora più inatteso.


Su Hen era già al sesto livello del Profound realm e nella sua città c'erano altre persone di livello simile. Era una forza superiore a molte accademie del posto.


Tuttavia la comparsa che attirò di più l'attenzione fu l'esercito della città della Tartaruga Nera. Il loro arrivo era previsto, però la loro formazione non lo era stata affatto.


Il Lord della città, il padre di Gong Luyun, Gong Tianping, era un coltivatore al settimo livello del Profound realm. Era accompagnato da molti direttori che erano arrivati al Profound realm, perfino alcune scuole di primo livello non avrebbero potuto confrontarsi con questo dispiegamento di forze. Era questo il motivo per cui al momento la città della Tartaruga Nera era riconosciuta pubblicamente come la numero uno tra le città della Provincia Azzurra.


Avevano praticamente mandato tutti gli esperti più potenti della loro città, ma sorprendentemente dietro di loro c'erano anche dei capi di scuole di primo livello. Chiacchieravano con Gong Tianping mentre arrivavano alla Scuola del Drago Azzurro.


Uno dei protagonisti di questo incontro, Gong Luyun, era accompagnato da discepoli di scuole di primo livello. Alcuni discutevano e altri ridevano mentre si stavano avvicinando all'arena.


"La famiglia Gong ha davvero dei buoni rapporti con alcuni dei capi delle scuole di primo livello! Sembra che Chu Feng non avrà molta fortuna stavolta." Dopo che le persone della città della Tartaruga Nera apparirono, i vari capi delle scuole di secondo livello iniziarono a radunarsi e a discutere.


Anche se erano stati sbalorditi da questo spiegamento di forze, la Scuola del Drago Azzurro non poteva tenere testa né alla città della Tartaruga Nera, né ad una qualunque delle scuole di primo livello, figuriamoci quando si radunavano tutte insieme.


"Ahh, è un divario troppo vasto. Figuriamoci l'appoggio che ha, Senior Gong è un raro genio. Ho sentito che pochi giorni fa ha battuto perfino il discepolo numero uno della Scuola dell'Ascoltatore del Vento. Al momento Senior Gong è già un esperto al quarto livello del Profound realm ed è uno dei migliori giovani della giovane generazione."


"Davvero? È davvero eccezionale! Un anno fa senior Gong era appena entrato nel Profound realm.
In un anno è avanzato di tre livelli ed è entrato al quarto livello del Profound realm! Questo ritmo di miglioramento è troppo terrificante."


"Come ci si aspetta da Senior Gong. Il suo talento è impareggiabile. Quel povero moccioso di Chu Feng vuole combattere contro di lui? Non conosce i suoi limiti."


"Non puoi dire così, Chu Feng ha comunque un ottimo talento. È un genio che può sconfiggere persone di quattro livelli superiore al suo. Non dimenticare che ha battuto facilmente Wu Jiu, inoltre anche lui ha un valido supporto, l'Anziano Zhuge è il suo maestro, no?"


"Umpf e allora? Crede di aver trovato qualcuno su cui contare e che può fare ciò che vuole? Il nonno adottivo di Senior Gong è il direttore del clan Lin della Tenuta del Principe Qilin, Lin Ran."


"Esatto. Nonostante Zhuge Liuyun sia molta importante nella Scuola del Drago Azzurro, in confronto a Lord Lin Ran non vale nulla. Nella battaglia di oggi Senior Gong ucciderà sicuramente Chu Feng con uno schiaffo."


Quando Gong Luyun fece la sua comparsa, nell'arena scoppiò il caos. Tutti sospiravano d'ammirazione per lui e in quel momento alcuni iniziarono a perdere fiducia in Chu Feng.


"Aoooooooh" Proprio in quel momento risuonò un grido dal cielo, seguito poi da altri stridii.


La folla ne fu sbalordita e tutti alzarono la testa per guardare. Volevano vedere cosa stava succedendo e rimasero stupefatti dopo aver capito cosa stava succedendo.


Nel cielo limpido erano apparse centinaia di figure. Erano Aquile Testabianca, cavalcature estremamente preziose.


Perfino delle scuole di primo livello ne avrebbero avute solo una decina e molte accademie di secondo non ne avevano neanche una. Eppure in quel momento ne erano arrivate a centinaia, tutte di massima qualità. Naturalmente era uno spettacolo scioccante.


"Oh cielo, chi sono?" Gridarono sorpresi molti giovani.


"Che siano le persone della Tenuta del Principe Qilin? Dopotutto Gong Luyun è il nipote adottivo di Lin Ran e naturalmente non ignorerebbe l'incontro all'ultimo sangue di Gong Luyun."


"No, anche se la tenuta è ricca, dopotutto Lin Ran è solo il direttore del clan Lin e nemmeno lui può radunare così tante Aquile Testabianca."


"Che tipo di persone stanno venendo qui? A giudicare da tutte quelle aquile devono essere personaggi importantissimi. Che perfino la Scuola Lingyun si sia mossa?"


La folla continuò ad arrovellarsi ma non riuscì a trovare una risposta.
Poté solo continuare a fissare il cielo e aspettare.


Un'Aquila Testabianca che volava in cerchio nell'aria discese dal cielo all'improvviso, sotto gli sguardi di quasi un milione di persone. Dopodiché anche tutte le altre cavalcature iniziarono a volare verso il basso e atterrarono proprio al centro dell'arena.


Tutti rimasero a bocca spalancata, molti si dimenticarono perfino di respirare, altri crollarono a terra tremando.


Perché la gente a bordo delle Aquile Testabianca avevano lunghi mantelli pieni di simboli. Era chiaro che fossero degli Sciamani. Ce n'erano centinaia e venti di loro avevano anche dei mantelli grigi. Sciamani dal Mantello Grigio.


Quanto erano rari gli Sciamani? Eppure ne erano apparsi centinaia proprio ora. Quanto erano sbalorditivi gli Sciamani dal Mantello Grigio? Ne erano apparsi solo tre nella Provincia Azzurra, ma in quell'istante ne erano arrivati venti proprio in quel luogo. Naturalmente avrebbe scioccato tutti quanti.


Avrebbero causato trambusto sia nelle scuole di secondo livello che in quelle di primo e nella Tenuta del Principe Qilin.



