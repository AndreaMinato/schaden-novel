---
title: Capitolo 248 - Il Potere di Chu Feng è Disumano                
pubDate: 2024-06-01T22:13:16.366Z
tags:
    - mga
---
                
CAPITOLO SPONSORIZZATO ringraziamo akisame!
32 Capitoli in coda, 0/3€ Donazione
-Schadenfreude


"Tu... Tu... Hai finto di essere morto!!"


Gong Luyun stava per esplodere di rabbia. Finalmente capì perché c'era un'atmosfera così strana. A quanto pareva Chu Feng non era morto ed era riuscito a resistere ai suoi tre pugni.


Aveva chiaramente perso l'incontro ma, non solo, aveva anche detto delle parole così sfacciate di fronte ad un milione di persone mentre annunciava la sua vittoria.


In quell'istante avrebbe voluto trovare un buco in cui nascondersi. Era stato ingannato, preso in giro da Chu Feng.


Si era umiliato di fronte a suo padre, alla sua famiglia, ai suoi amici, davanti a quasi ad un milione di persone, si era umiliato così chiaramente. Aveva perso la faccia e la sua reputazione.


Tutto questo era stato provocato da Chu Feng. Così Gong Luyun si infuriò ancora di più e iniziò ad odiarsi per non essere riuscito a fare a pezzi il ragazzo.


Mentre guardava il volto verde e fumante di rabbia di Gong Luyun, Chu Feng ridacchiò e disse con indifferenza:


"Secondo l'accordo di un anno fa, ho già ricevuto tre dei tuoi colpi. Sono le parole che hai detto allora, suicidati!!"


Quasi tutti sussultarono sentendo queste parole. Pensarono:"Gong Luyun si suiciderà davvero? Oggi un genio così eccezionale si suiciderà proprio qui?!"


Ma scoprirono di essersi sbagliati, l'avevano sopravvalutato. Non rispettò la parola data, puntò il dito verso Chu Feng e disse:


"Non ti preoccupare, io pagherò il prezzo delle mie parole. Comunque se io morirò, tu morirai prima di me!!"


*whoosh* Proprio quando finì di parlare, l'uomo sfrecciò in avanti come un fulmine e scagliò un pugno verso Chu Feng.


Non solo non mantenne la parola, aveva anche attaccato di nuovo cercando di uccidere il ragazzo.


Di fronte ai colpi così aggressivi e pieni di intento omicida di Gong Luyun, la folla rimase sbalordita. Ma non per la disonestà dell'uomo, ma perché Chu Feng era rimasto immobile di fronte ad un colpo così violento, stava aspettando in silenzio l'attacco.


Alcuni iniziarono a sospettare perfino che il ragazzo fosse spaventato, tuttavia rimasero esterrefatti.


Chu Feng aveva contrattaccato, anche lui aveva scagliato un colpo puntando proprio verso il pugno di Gong Luyun.


Sembrava un atto da suicida. Dal punto di vista degli estranei, Chu Feng doveva essere impazzito.


Comunque, quando i due pugni si scontrarono, accadde un evento completamente inaspettato. Dopo una forte esplosione, Gong Luyun fu scagliato all'indietro mentre il ragazzo non si era mosso di un pollice.


Chu Feng, che era solo al settimo livello dell'Origin realm, aveva spinto via Gong Luyun, che era al quarto livello del Profound realm. Aveva vinto. Come poteva il pubblico accettare un esito del genere?!


Nella mente della folla scioccata riecheggiò una sola frase:"Il potere di Chu Feng è disumano!"


Comunque il ragazzo ignorò gli sguardi sbalorditi del pubblico. Strinse i pugni e, dopo che delle scariche elettriche percorsero il suo corpo, disse una frase incredibile. Delle parole che quasi spaventarono a morte la gente.


"Sapevo già che non avresti mantenuto la parola. Non avrei dovuto lasciarti attaccare per tre volte. Fa lo stesso, è meglio se attacco io. Ti ucciderò personalmente!"


Chu Feng avanzò verso il suo nemico. Sotto gli sguardi di innumerevoli persone si avvicinò a Gong Luyun.


In quel momento quasi tutti tra la folla iniziarono a pensare:"Cosa? Non ho sentito male, vero? Vuole ucciderlo? Con la sua coltivazione al settimo livello dell'Origin realm?"


Insieme allo shock provarono anche perplessità. Sapevano che era un genio, ma ritenevano che fosse impossibile per il ragazzo usare la sua coltivazione al settimo livello dell'Origin realm per sconfiggere Gong Luyun che era al quarto livello del Profound realm. Era un divario troppo enorme.


Anche se Chu Feng poteva uccidere delle persone al quinto livello dell'Origin realm mentre lui era al primo livello dell'Origin realm, in futuro, se fosse riuscito ad arrivare al primo livello del Profound realm non avrebbe avuto modo di battere quelli al quinto. Per questo tutti avevano pensato che il ragazzo fosse impazzito.


"Vuoi uccidermi? Tu?"


Gong Luyun odiava già Chu Feng fino all'osso ed era così furioso che il suo sangue e il suo qi ribollivano. Così caricò di nuovo verso il ragazzo mentre usava la Tecnica Misteriosa.


Stavolta riversò la sua energia al quarto livello del Profound realm nel suo colpo.
Il terreno iniziò a tremare e perfino l'aria fischiò a causa della compressione. Stava dimostrando la sua potenza senza trattenersi minimamente.


"Umpf, buon momento per venire." Gridò Chu Feng mentre avanzava verso di lui.


*boom boom boom*


I due iniziarono a lottare, i pugni e i calci si trasformarono in immagini residue. Gli attacchi sfrecciarono ovunque e il potere Origin e Profound si mischiò. Lo scontro generò delle onde d'urto violente come fuochi d'artificio mentre i due lottavano accanitamente.
                

