---
title: Capitolo 25 - La furiosa Su Mei
pubDate: 2024-05-23T15:13:16.332Z
tags:
    - mga
---


Chu Feng non avrebbe mai pensato che la ragazza che sembrava così pura sarebbe stata così poco riservata. Era comunque una bellezza, come poteva dire cose del genere dal nulla?


"Sposarti? Secondo te non oserei farlo?"


Chu Feng non si tirò indietro. Si fermò, mise una mano sotto il suo mento e la guardò dall'alto in basso, valutando seriamente la bellezza di fronte a lui.


Solo allora notò che Su Mei non era ancora grande, ma era già piuttosto sviluppata. Poteva già scaldare gli animi con le sue bellissime curve.


"Tu... tu osi sposarmi, ma io no. Dannato barbaro."


Dopo essere stata guardata in quel modo da Chu Feng, Su Mei non poté più reggere il gioco. Scoprì di essere troppo inesperta per comportarsi spudoratamente di fronte a Chu Feng e si agitò.


"Oh? Va bene lo stesso, non sei davvero il mio tipo." Chu Feng sorrise leggermente, come se si fosse tolto un enorme peso e continuò a camminare.


"Tu... stronzo." La voce arrabbiata di Su Mei risuonò da dietro di lui.


Per vendicarsi di Chu Feng, Su Mei non lo lasciò e continuò a seguirlo. Mentre camminavano Chu Feng attrasse un bel po' di ostilità.


Chu Feng non poteva fare nulla. In quanto a potenza, era ben lontano da Su Mei, ogni tanto la provocava un po' e le fece pestare i piedi con rabbia.
Afferrò il braccio di Chu Feng e lo morse, lo colpì alla schiena come una matta, Chu Feng non se la passò bene per tutto il tragitto.


Pochissimi riconoscevano Su Mei, ma in quanto a bellezza poteva essere definita la numero uno nella corte interna. Vedendo Chu Feng che maltrattava una bellezza come Su Mei, moltissimi giovani spuntarono dal nulla e provarono ad attaccare il ragazzo per "fare giustizia" e "salvare la damigella in pericolo".


Ma tutto quello che ricevettero furono gli insulti di Su Mei, due persone finirono perfino con le costole rotte. Quando videro il distintivo dell'Alleanza Wings sul petto di Su Mei, poterono solo maledire la loro sfortuna.


Durante il tragitto i due finirono per attirare gli sguardi di tutti. Era una strana scena. Quando arrivarono al circolo esterno, con la folla che si era radunata lì, erano diventati il centro dell'attenzione.


"Guarda, non è Chu Feng?"


"Sembra che ci sia una persona dietro di lui, non è... non è Su Mei?" Due persone uscirono dalla folla, erano i fratelli Drago e Tigre. I due erano molto spaventati da Su Mei quindi volevano voltarsi e scappare.


<em>Nota traduzione: come biasimarli.</em>


"Bai Long, Bai Hu, aiutatemi a fermare questo stronzo." Ma quando Su Mei li chiamò, sapevano che non potevano più fuggire.


"Fratello, cosa facciamo?"


"Ormai possiamo solo seguirla e dare a Chu Feng una lezioncina. Altrimenti Su Mei non ci perdonerà."


I due si guardarono negli occhi e ricordarono gli ordini di Su Mei. Non poterono far altro se non stringere i denti e balzare nella direzione di Chu Feng cercando di bloccarlo.


Chu Feng li aveva già notati, e vedendo le loro espressioni ostili, sapeva che stavano per attaccarlo.


In effetti i fratelli erano arrivati di fronte a Chu Feng e provarono a colpirlo, puntando verso lo stomaco e la gamba.


Quei due erano al sesto livello dello Spirit realm, e sebbene non avessero usato alcuna tecnica marziale, la loro forza e la loro velocità erano di prim'ordine. Se fosse accaduto giorni fa, Chu Feng non avrebbe avuto alcun modo di ricevere i loro attacchi. Ma non era più difficile ora.


*whoosh* Chu Feng non arretrò, anzi avanzò. Con un piede che toccava terra, il suo corpo all'improvviso ruotò e arrivò in mezzo ai due come il vento.


"Quest'aura, Spirit realm, quinto livello?"


I due fratelli avevano sentito la sua aura, ma rimasero sorpresi. Come poteva evitare i loro attacchi quando era solo al quinto livello dello Spirit realm? Non aveva alcun senso.


In quell'istante i due fratelli sentirono di aver perso la faccia. Anche se Chu Feng era talentuoso, nemmeno loro erano persone comuni. Erano al sesto livello, come potevano lasciare che un piccoletto che era solo al quinto livello dello Spirit realm li prendesse sotto gamba?


Pensando a questo, i loro sguardi divennero più freddi. Cambiarono lo stile di combattimento e colpirono con diversi attacchi di palmo. Innumerevoli colpi di vento visibili ad occhio nudo volarono verso Chu Feng. Erano così tanti che non c'era quasi alcun modo di schivarli.


"Questi due."


Vedendo che avevano iniziato ad usare tecniche di livello 3, Chu Feng si accigliò. Ma non poteva schivarli, quindi doveva usare le proprie tecniche per contrattaccare. Ma c'erano troppi spettatori, se Chu Feng avesse usato le sue abilità allora avrebbe mostrato anche la sua vera forza.


Dopo averci riflettuto Chu Feng strinse i denti e riversò la sua energia spirituale sulla sua pelle. Si spostò verso i colpi più leggeri e si preparò a ricevere l'attacco.


*bang bang bang*


Dopo dei forti rumori, Chu Feng venne colpito da tre colpi di palmo consecutivi. Nonostante avesse sentito un'ondata di dolore provenire dalla schiena, non ricevette alcuna ferita interna dato che i fratelli Drago e Tigre si erano trattenuti.


Ma, per fare scena, si lanciò in avanti e allo stesso tempo atterrò a terra e si morse le labbra intenzionalmente spuntando un po' di sangue.


Quando videro lo stato di Chu Feng i fratelli si spaventarono. Volevano solo recuperare un po' di reputazione e si erano trattenuti. Dopotutto non volevano irritare la persona dietro Chu Feng.


Nonostante fossero terrorizzati, videro Su Mei avvicinarsi, quindi i due non aiutarono Chu Feng e poterono solo mostrare una facciata dura. Puntarono il dito verso il ragazzo, "Chu Feng questo è il prezzo per aver offeso Su Mei."


"Su Mei?!"


"La sorella dell'Anziana Su Rou, Su Mei?"


Sentire questo nome scioccò la folla di spettatori. Il nome di Su Mei non era sconosciuto, era una persona estremamente talentuosa che tutti conoscevano.


Si diceva che Su Mei fosse una bellezza eccezionale ed era entrata nella Scuola del Drago Azzurro solo quest'anno, per questo pochissimi la riconoscevano.


Ma poiché Su Mei era estremamente talentuosa, essendo al settimo livello a 14 anni, era stata accettata direttamente come discepola della corte interna. Nello stesso giorno era stata ammessa nell'Alleanza Wings.


Dopo aver visto l'aspetto di Su Mei e il distintivo dell'Alleanza Wings sul suo petto, tutti furono certi della sua identità. In quel momento la gente si agitò perché il suo nome era davvero fin troppo famoso.


"Ahh, chi è quel ragazzo? Se ha offeso Su Mei, è un uomo morto."


"Credo di aver sentito che si chiamava Chu Feng. Sarà un idiota. Non sa stare al suo posto."


In quell'istante praticamente tutti pensavano che Chu Feng fosse spacciato. Grazie a Su Rou, la posizione di Su Mei non era affatto bassa.


E con il suo bellissimo aspetto, era già diventata la donna più desiderata da tutti i geni della corte interna. Chiunque osasse offenderla stava cercando la morte.


Su Mei arrivò di fronte a Chu Feng, quando lo vide mentre si stava lentamente rialzando e trovò la pozza di sangue di fronte a loro, la sua espressione cambiò drasticamente.


Si girò improvvisamente, schiaffeggiò sonoramente i fratelli Drago e Tigre e poi urlò, "Chi vi ha detto di colpirlo? State cercando di morire?!"



