---
title: Capitolo 251 - Il risultato dell'incontro è già deciso
pubDate: 2024-06-02T01:13:16.367Z
tags:
    - mga
---


CAPITOLO SPONSORIZZATO ringraziamo akisame!
29 Capitoli in coda, 0/3€ Donazione
-Schadenfreude 


"Hai usato tutta la tua forza? Sembra che vuoi davvero finire in fretta questo incontro, ma va bene, anche io ho giocato abbastanza. Ti farò capire il divario che c'è tra di noi."


Chu Feng sorrise freddamente mentre dava un'occhiata noncurante verso le bestie feroci composte da aria fredda. Non si mosse e si limitò a chiudere lentamente gli occhi.


"Guarda, che sta facendo Chu Feng? Si è arreso? Non può farci nulla e si sta preparando a morire?"


Alcuni pensarono che si fosse arreso, ma un istante dopo scoprirono di essersi sbagliati in pieno.


*whoosh*


Chu Feng spalancò gli occhi. Si diffuse una pressione incredibilmente potente che avvolse l'intero palco di arti marziali.


L'area attorno al campo di battaglia iniziò a tremare e l'Atmosfera Gelata iniziò a scomparire.


Allo stesso tempo, Gong Luyun si inginocchiò a terra con un tonfo. Lui, che prima stava sorridendo sinistramente, era impallidito mortalmente. Aveva lo sguardo pieno di paura e stava tremando.


"Oh cielo! Cos'è successo? Perché l'Atmosfera Gelata è scomparsa all'improvviso? Cos'è successo al campo di battaglia? Perché sta tremando perfino l'aria sopra il campo?!"


Tutti rimasero scioccati da questo cambiamento improvviso. Non potevano sentire la pressione nell'arena, ma videro le correnti d'aria sembrava che un'energia stesse sigillando l'area.


Non si sarebbero mai immaginati che fosse una tecnica marziale perduta da molti anni. Era il Ruggito Tagliente del Drago del Vuoto che Chu Feng aveva ottenuto dalla Scuola del Vuoto.


Negli ultimi sei mesi il ragazzo non aveva solo cercato medicine Profound nella Gola dei Cento Suoni. Aveva combattuto ogni giorno contro delle Bestie Mostruose e aveva anche trovato il tempo di coltivare la tecnica marziale di livello 7, il Ruggito Tagliente del Drago del Vuoto.


Mentre la apprendeva, aveva scoperto inaspettatamente che era molto misteriosa. Era difficilissima da comprendere ma era incredibilmente potente. Se l'avesse padroneggiata avrebbe raggiunto il livello 8.


Anche se Chu feng aveva capito solo la prima fase, era comunque una tecnica di livello 7.


Al momento stava usando la Pressione del Vuoto. Avrebbe potuto fare qualsiasi cosa in quell'area, poteva effettuare degli attacchi invisibili o formare delle correnti.
Senza nemmeno muoversi poteva sottomettere il nemico e farlo a pezzi.


"Questa sensazione... non è una semplice pressione, né l'influenza di un qualche tipo di tesoro. È permeata da Potere Origin quindi dev'essere una tecnica marziale! Una tecnica molto misteriosa! Sembra che questo Chu Feng abbia davvero un'abilità di livello 6 ed è anche più misteriosa dell'Atmosfera Gelata!"


Alla fine le persone più perspicaci videro lo spazio distorto causato dalla mossa di Chu Feng e si scatenò un tumulto.


Nonostante non sentissero la pressione nell'area, solo guardando l'aria squarciata potevano immaginare quanto fosse forte la tecnica marziale. Perfino molti potenti esperti nell'arena non l'avevano mai vista, figuriamoci dei discepoli.


In quell'istante rimasero tutti esterrefatti dalla forza di Chu Feng. Anche se sapevano che il ragazzo era un genio, non avrebbero mai pensato che sarebbe riuscito ad arrivare ad un livello del genere. Con una coltivazione al settimo livello dell'Origin realm, aveva sconfitto Gong Luyun che era al quarto livello del Profound realm. La dimostrazione di Chu Feng non aveva precedenti ed era un miracolo.


"Dannazione! Com'è accaduto? Sono stato sconfitto da questo moccio? Com'è possibile?"


Gong Luyun era inginocchiato a terra e, anche se avesse voluto alzarsi, gli sarebbe stato impossibile a causa della pressione senza forma. Questo lo faceva sentire impotente e lo spaventava.


Per la prima volta riconobbe la forza di Chu Feng e lo fece con riluttanza visto che la sua vita dipendeva dall'esito di questo incontro.


Passo dopo passo, Chu Feng si avvicinò a Gong Luyun. Mentre lo guardava, disse sorridendo:


"Un anno fa avresti mai pensato che ti saresti inginocchiato di fronte a me?"


"Ah! Sentiti libero di uccidermi o ferirmi, ma ti avverto. Se osi toccarmi anche un solo dito ti garantisco che non ne uscirai vivo."


"I milioni di discepoli della Scuola del Drago Azzurro moriranno! Perfino i tuoi scagnozzi della Gilda del Mondo degli Spiriti ne pagheranno le conseguenze e moriranno tutti qui!" Gong Luyun non aveva la forza di resistere alla pressione senza forma. Poteva solo inginocchiarsi di fronte al suo nemico. Comunque non solo si arrese, iniziò a minacciare.


"Oh? Anche adesso osi minacciarmi? Credi di avere i requisiti per farlo? Batti la testa per terra e ammetti le tue malefatte!!"


L'espressione di Chu Feng divenne incredibilmente sinistra e rivelò tutta la furia che stava celando nel suo cuore. L'umiliazione che aveva subito quell'anno non era così importante, ma l'odio causato dallo sterminio della sua famiglia doveva essere vendicato.


Chu Feng afferrò i capelli di Gong Luyun e lo schiacciò a terra. Con un tonfo, la testa del giovane si scontrò brutalmente contro il terreno. Quando gli risollevò il capo, stava scorrendo del sangue sulla sua fronte.


"Questo è per mio nonno."


"Questo è per mio padre."


Ma non finì lì, Chu Feng continuò a fargli battere la testa contro il terreno. Ad ogni colpo avrebbe detto il nome di un membro della famiglia Chu che era morto.


Lo colpì centinaia di volte. Dopo aver detto tutti i nomi, Chu Feng continuò comunque perché non aveva ancora sfogato l'odio che provava nei confronti di Gong Luyun.


Il volto del giovane era ridotto ad un ammasso di carne e sangue. Si era formato perfino un buco profondo nel pavimento e da esso si estendevano innumerevoli crepe.


"Questo..."


Il pubblico rimase scosso da questa scena. A giudicare dalle azioni di Chu Feng, la folla aveva intuito che ci doveva essere una profonda ostilità tra i due, altrimenti il ragazzo non avrebbe umiliato Gong Luyun in quel modo.


Comunque sapevano che il risultato dell'incontro di oggi era già deciso e sorprendentemente il vincitore era Chu Feng.


Nonostante fossero increduli, avevano assistito personalmente alla battaglia. Avevano visto Chu Feng battere ripetutamente Gong Luyun. Non avevano altra scelta se non ammetterlo di fronte ad una scena del genere.


Chu Feng era un vero genio. Un mostro così terrificante da superare ogni aspettativa. Certamente il suo futuro non si sarebbe limitato alla piccola Scuola del Drago Azzurro, il giovane uomo aveva il potenziale per diventare una figura dominante in tutto il continente delle Nove Province.


I discepoli iniziarono a rivolgere degli sguardi adoranti verso Chu Feng. Perfino i migliori discepoli delle altre scuole non furono un'eccezione, rispettavano la sua potenza spaventosa.


Gli Anziani e i capiscuola delle altre accademie invece iniziarono ad ammirare la Scuola del Drago Azzurro visto che aveva prodotto un discepolo così sbalorditivo. In futuro la Scuola del Drago Azzurro non sarebbe rimasta ignota e prima o poi avrebbe raggiunto le vette della Provincia Azzurra, forse sarebbe potuta perfino tornare fiorente come un tempo.





