---
title: Capitolo 253 - L'Arrivo del Capo della Scuola
pubDate: 2024-06-02T03:13:16.367Z
tags:
    - mga
---
                
capitolo regolare
28 Capitoli in coda, 0/3€ Donazione
-Schadenfreude 


Tutti rimasero sbalorditi dal proprietario della voce così potente da diventare subito il centro dell'attenzione. Specialmente i discepoli e gli Anziani principali della Scuola del Drago Azzurro. Avevano espressioni scioccate e molto buffe.


Da un angolo emerse una persona familiare. Un vecchio quasi calvo e con la gobba. Il suo abito era molto trascurato ed era piuttosto brutto.


Tuttavia in quell'istante il suo corpo emanava un'aura al settimo livello del Profound realm. Era la persona che aveva salvato Chu Feng da Gong Luyun quel giorno. L'Anziano Li.


"Come può essere lui? È un esperto al settimo livello del Profound realm?"


Figuriamoci gli altri, perfino Chu Feng ne era rimasto grandemente sorpreso perché nessuno avrebbe pensato che un Anziano a guardia dell'entrata avesse una forza del genere. Alcuni capi di scuole di primo livello non erano ad un livello simile.


"Chi sei?" Naturalmente Gong Tianping non riconobbe il vecchio, ma l'aura dell'Anziano Li lo costrinse a trattarlo seriamente.


Nonostante fossero entrambi al settimo livello del Profound realm, l'aura dell'Anziano Li era più densa. Era evidente che il vecchio fosse arrivato a quello stadio da molto più tempo.


"Sono Li Zhangqing." Disse sorridendo l'Anziano Li.


"Cosa? Li Zhangqing? Non è il nome del capo della Scuola del Drago Azzurro?"


"Significa che questo Anziano Li è il capo della Scuola del Drago Azzurro? Perché allora sta a fare la guardia all'entrata?"


Figuriamoci i membri della Scuola del Drago Azzurro, perfino gli estranei ne erano rimasti scioccati. Quest'uomo era davvero una persona misteriosa.
Pochissimi avevano visto il suo vero aspetto e inoltre si mostrava molto raramente. Tuttavia le persone conoscevano il suo nome, Li Zhangqing.


"In effetti è il capo della nostra Scuola del Drago Azzurro. È di guardia con lo scopo di trovare un discepolo eccezionale, ha nascosto la sua identità e ha iniziato a fare la guardia all'entrata della zona principale."


"Quel giorno, Gong Luyun voleva uccidere Chu Feng, così l'ha fermato personalmente. Lui stesso è stato testimone dell'accordo dei due."


Disse in quel momento l'anziana tra i Sei Protettori. Le altre cinque persone non mostrarono espressioni sorprese e Zhuge Liuyun stava sorridendo lievemente. Era evidente che conoscessero già l'identità dell'Anziano Li.


Vedendo quella scena, tutti confermarono l'identità del vecchio. Tuttavia molti rimasero comunque scioccati dal fatto che il capo della Scuola del Drago Azzurro fosse un esperto di settimo livello. Con quella forza poteva sicuramente aumentare il grado dell'accademia!


"Ahah, anche io sono stato coinvolto in quell'incontro. Quel giorno ho scommesso che Chu Feng avrebbe vinto. Così Gong Luyun ha detto che, se avesse vinto, Chu Feng e io avremmo dovuto inchinarci di fronte a lui e ammettere di aver torto."


"Perfino io ero preoccupato. Dopotutto sono comunque il capo di questa scuola. Se dovessi inchinarmi di fronte ad un discepolo della mia stessa scuola perderei davvero la faccia."


Vedendo che la sua identità era stata rivelata, l'Anziano Li non nascose nulla e fece una battuta sull'inizio dell'incontro mentre si accarezzava i peli radi della barba:"Ma fortunatamente Chu Feng non mi ha deluso!"


Gong Tianping puntò il dito verso Li Zhanqing e rimproverò con rabbia:"Li Zhanqing, in quanto capo di una scuola, hai gestito le cose in modo così ingiusto. Favoreggi per Chu Feng e provi ad opprimere mio figlio. Credi di avere i requisiti per essere il capo di una scuola?"


"Sarei ingiusto? Quel giorno, se non fossi uscito allo scoperto, tuo figlio avrebbe ucciso un genio della mia Scuola del Drago Azzurro. Nessuno degli ospiti sarebbe riuscito a vedere la grandiosità di questo genio."


"Gong Tianping. Ho notato ogni singola azione che ha fatto tuo figlio. L'ho nominato discepolo numero uno a causa del suo talento, tuttavia il suo carattere è raggelante."


"Nonostante in questo mondo la coltivazione sia estremamente importante, il carattere è ancora più importante. Altrimenti, per quanto possa diventare potente, sarebbe solo dannoso per il mondo. In quanto suo padre, non credi di aver insegnato a tuo figlio ad essere ingiusto e che abbia commesso gravi colpe?" Ribatté Li Zhangping.


"Umpf, puoi approfittartene solo perché questo è il tuo territorio. Non sprecherò il fiato con te. Lascia andare mio figlio altrimenti la mia città della Tartaruga Nera te la farà pagare." Gridò con rabbia Gong Tianping.


"Non ci pensare nemmeno. Ho assistito personalmente a questo incontro all'ultimo sangue. Il perdente morirà. Chu Feng, Gong Luyun non è nel giusto, quindi non devi essere benevolo. Vai pure!" Li Zhangqing ignorò Gong Tianping e fece un cenno a Chu Feng indicandogli di uccidere Gong Luyun.


"Sì signore!" Chu Feng non esitò. Alzò la lama dorata e menò un fendente verso il collo di Gong Luyun.


"Se osi toccare mio figlio, ti ucciderò per primo!" L'espressione di Gong Tianping cambiò e la sua coltivazione iniziò ad agitarsi. Strati di potere Profound si diffusero nell'aria per poi puntare verso Chu Feng.


*boom* Comunque, proprio quando l'onda di energia si sollevò, fu completamente travolta da un'altra forza.


"Se osi toccare il discepolo della mia scuola, non biasimarmi per cosa accadrà!"


Era stato Li Zhangqing. Non solo aveva bloccato l'attacco di Gong Tianping, aveva anche attaccato lui e i suoi guerrieri.


"Vecchio bastardo! Demolirò la tua Scuola del Drago Azzurro se succede qualcosa a mio figlio!" Gong Tianping era infuriato. Mentre stringeva i denti, si precipitò verso Li Zhangqing e, allo stesso tempo, l'esercito dietro di lui iniziò ad attaccare.


Zhuge Liuyun e i Sei Protettori cercarono di aiutarlo, ma Li Zhangqing fece un cenno e disse:"Non c'è bisogno che mi aiutiate. Sono sufficiente io contro una mera città della Tartaruga Nera!"


Dopo che disse queste parole, si scatenò un trambusto. Molti sospettarono perfino che si stesse vantando. Dopotutto era solo al settimo livello del Profound realm e, in termini di coltivazione, era simile a Gong Tianping. Come poteva affrontare l'intera città della Tartaruga Nera?


Comunque le persone che dubitavano di lui scoprirono di essersi sbagliate. L'Anziano Li non aveva delle tecniche marziali troppo raffinate, ma ogni singolo colpo e stile era piuttosto ardito. Emanava un forte potere e avrebbe formato barriere e lame affilate per ferire il nemico.


Questo vecchio, che dava la sensazione di essere molto fragile, stava contando sul suo potere per respingere molti esperti della città della Tartaruga Nera e sembrava addirittura farlo con tranquillità.





