---
title: Capitolo 256 - Metodi Disonesti
pubDate: 2024-06-02T06:13:16.368Z
tags:
    - mga
---
        
capitolo regolare
26 Capitoli in coda, 0/3€ Donazione
-Schadenfreude 


"Sono i venti Sciamani dal Mantello Grigio della Gilda del Mondo degli Spiriti! Vogliono morire?" Delle grida di sorpresa continuarono a risuonare dall'arena e alcuni con la vista più acuta avevano già riconosciuto le venti figure.


I venti Sciamani dal Mantello Grigio si schierarono di fronte all'esercito di decine di migliaia, al confronto sembravano così deboli da poter essere spazzati via da una folata di vento, eppure non si spostarono minimamente. Lasciarono che il loro mantello svolazzasse senza avere la minima intenzione di indietreggiare.


Questo terrorizzò tutti quanti perché non si sapeva quali fossero le loro intenzioni, stavano cercando di morire? Nonostante la gente sapesse che gli Sciamani, in particolare quelli dal Mantello Grigio, fossero molto potenti, di fronte a loro c'era un esercito di decine di migliaia ! Ed apparteneva anche alla Tenuta del Principe Qilin! Erano guerrieri famosi per la loro forza e i soldati non erano paragonabili ai discepoli e agli Anziani delle varie scuole. Erano veri esperti nell'arte della guerra.


Inoltre il comandante era Lin Ran. Il vecchio che era all'ottavo livello del Profound realm. Uno dei personaggi più famosi della Provincia Azzurra, il suo potere era così terrificante!


*whoosh whoosh whoosh*


I venti Sciamani iniziarono a muovere velocemente le mani. Strati di gas color grigio iniziarono a circolare attorno al loro corpo formando uno scudo. L'energia si addensò sempre di più fino a circondarli completamente.


"Sigillo dei Cento Draghi Celesti!"


Alla fine gli Sciamani attaccarono allo stesso tempo. Il gas attorno a loro iniziò a formare degli enormi draghi che iniziarono a ruggire.


Ognuno di essi era lungo centinaia di metri ed era incredibilmente maestoso.


I cento draghi caricarono verso l'esercito della Tenuta del Principe Qilin. Spalancarono le loro fauci come se, ai loro occhi, l'esercito non fosse nient'altro che una cena deliziosa.


I soldati furono impauriti dai cento draghi. Immediatamente smisero di avanzare e mostrarono espressioni impaurite.


"Solo una finta!"


Lin Ran cavalcò in avanti e scagliò diversi colpi di palmo. Ogni attacco era permeato da luce dorata e, come dei meteoriti, volarono verso i cento draghi a mezz'aria.


*boom boom boom boom*


Facendo fischiare l'aria, i palmi si schiantarono sulle enormi creature, distruggendole. I draghi all'inizio enormi iniziarono a ridursi in gas che continuò a fluttuare a mezz'aria.


"Oooooohhhh!" L'esercito iniziò ad esultare festeggiando la vittoria.


"Questo Lin Ran è troppo potente. Con una coltivazione all'ottavo livello del Profound realm e le sue tecniche marziali ha una forza innaturale, non importa quanto siano forti i metodi degli Sciamani, non hanno modo di bloccarli. Questa è la potenza dei coltivatori. Finché si possiede un potere di combattimento assoluto, non importa quanto saranno corrotti i metodi del nemico, non avrebbero comunque modo di resistere."


Dopo che i venti Sciamani dal Mantello Grigio attaccarono e, specialmente dopo la comparsa dei cento draghi, le persone avevano iniziato a provare un po' di speranza, ma dopo l'attacco di Lin Ran rimasero delusi amaramente.


Tuttavia non sapevano che i venti Sciamani non sembravano avere alcuna preoccupazione e anzi mostrarono uno sguardo lievemente gioioso.


*whoosh whoosh whoosh*


All'improvviso stesero le braccia, le intrecciarono e formarono uno strano gesto con la mano. Poi tutti loro gridarono contemporaneamente:"Sigilla!!"


*hu hu hu*


Il cielo e la terra tremarono e il gas grigio che stava fluttuando formò un uragano che si precipitò di nuovo sull'esercito.


"Umpf, non importa quanto attaccherete, vi distruggerò."


Lin Ran non si intimorì vedendo questa formazione. Scagliò diversi colpi di palmo, ma stavolta gli attacchi non riuscirono a distruggere il gas e finirono invece per passarci attraverso.


"Aaahh!!"


Ben presto la tempesta grigia si precipitò sull'esercito. Come una nuvola di pioggia li avvolse con forza e iniziò ad avventarsi sugli uomini. Una forte raffica travolse sia gli esseri umani che i cavalli e in un istante questi esperti guerrieri erano stati sconfitti.


"Che metodo incredibile! Davvero terrificante. Sono solo venti persone, eppure possono far crollare facilmente diverse decine di migliaia di uomini. Sono questi gli attacchi di uno Sciamano dal Mantello Grigio?"


Tutti rimasero sbalorditi mentre vedevano il gas di colore nero travolgere i soldati del Principe Qilin. Era un attacco troppo bizzarro, i coltivatori non sarebbero riusciti a disperderlo nemmeno colpendolo e se lo avessero fatto avrebbero solo ferito i propri compagni.


Queste raffiche stavano spazzando via l'esercito, che aveva perso tutto il suo potere combattivo. I soldati non riuscivano nemmeno ad uscire dalla barriera di gas ed erano completamente sigillati al suo interno. Parevano spacciati.


"Dissolvete in fretta questa sporca formazione, altrimenti, che voi veniate dalla Gilda del Mondo degli Spiriti o no, non vi lascerò andare."


Improvvisamente balzò una figura dall'interno del sigillo. Era Lin Ran. In quel momento aveva i capelli scompigliati e sembrava un demone impazzito, anche i suoi vestiti erano stati ridotti a brandelli.
Chiaramente doveva aver subito un po' di danni mentre era all'interno della barriera.


Comunque al momento la sua aura era incredibilmente potente. Senza trattenersi, emanò la pressione della sua coltivazione e attaccò i venti Sciamani dal Mantello Grigio.


*rumble rumble rumble*


Il suo colpo era pieno di energia. Nonostante fosse semplice potere Profound, era formidabile. La sua energia si levò al cielo per poi scendere puntando verso i venti Sciamani. Voleva sconfiggerli tutti in un colpo solo.


"Oh cielo! Quanta energia ha? È questa la vera forza di Lin Ran? Nonostante non sia una tecnica marziale, è stata comunque efficace. Davvero terrificante."


Mentre guardavano il potere Profound sconfinato, tutti trasalirono per lo spavento. Allo stesso tempo si stavano preoccupando per gli Sciamani.


Nonostante gli spettatori non avessero alcun rapporto con loro, al momento Lin Ran voleva uccidere tutti e quindi gli Sciamani erano la loro unica speranza. Naturalmente non avrebbero voluto che accadesse loro qualcosa.


"Sei solo all'ottavo livello del Profound realm, eppure osi dire dire parole così arroganti? Davvero delle parole spudorate!"


Comunque, mentre il potere Profound stava per atterrare, i venti Sciamani dal Mantello Grigio emanarono dell'energia che si intrecciò con il colpo di Lin Ran, dissipandolo istantaneamente.


Quasi tutti sentirono l'aura dei venti Sciamani. La gente non poté trattenersi dallo spalancare la bocca, molti iniziarono a tremare gridando per la sorpresa:"Sono... tutti esperti all'ottavo livello del Profound realm!!"





