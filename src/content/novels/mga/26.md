---
title: Capitolo 26 - La ferocia di Chu Feng
pubDate: 2024-05-23T16:13:16.332Z
tags:
    - mga
---


"Dannazione! Cos'è successo?"


I due schiaffi di Su Mei erano stati estremamente chiari. Non solo avevano completamente confuso i fratelli Drago e Tigre, ma avevano sbalordito anche la folla di spettatori.


Su Mei non stava cercando di catturare quel Chu Feng? I fratelli non stavano provando ad aiutare Su Mei? Cosa sta succedendo, perché li ha colpiti? Sembrava anche che le importasse di Chu Feng e questo aveva sconvolto ancora di più gli astanti.


"Cosa guardate? Cosa c'è da guardare? Se continuate a guardare vi caverò gli occhi."


Proprio in quel momento Su Mei si girò improvvisamente. Non c'era più grazia sul suo bellissimo volto e il suo sguardo freddo fece arretrare gli spettatori.


"Ehi, stai bene?" Dopo aver terrorizzato la folla, Su Mei si avvicinò a Chu Feng.


"Sto bene, non è niente." Chu Feng si alzò e si pulì il sangue dalla bocca. Si poteva vedere chiaramente la piccola ferita provocata dal morso.


"Tu... bastardo." In quell'istante Su Mei capì. Non aveva sputato sangue a causa degli attacchi, stava solo recitando. Aveva finto così bene che aveva ingannato perfino lei.


In quel momento Su Mei voleva avventarsi su Chu Feng e graffiargli la faccia fino a ridurgliela a brandelli, ma voleva ancora farlo entrare nella sua alleanza e quindi si trattenne. Si voltò a fissare i fratelli e disse, "Seguitemi." Dopodiché si allontanò dalla folla lì attorno.


"Umpf."


In quel momento i fratelli Drago e Tigre erano colmi d rabbia. Erano persone famose nella corte interna e, dopo lo schiaffo di Su Mei, la loro reputazione aveva subito un durissimo colpo.


Ma a causa dello status di Su Mei non osavano reagire. Anche la loro forza non poteva reggere il confronto alla sua. Quindi alla fine poterono solo sbuffare freddamente e seguirla ubbidientemente.


Dopo essere arrivati ad uno spiazzo isolato, Su Mei sospirò e disse con un'espressione dispiaciuta, "Scusate per prima, è solo che Chu Feng ha le sue specialità. L'ho appena scoperto quindi non possiamo offenderlo."


Su Mei avrebbe voluto dire ai fratelli che Chu Feng aveva il potere Spirit e che molto probabilmente aveva coltivato delle Tecniche Misteriose, ma dopo aver considerato che erano i segreti del ragazzo, decise di omettere parte della verità.


Sentendo le parole di Su Mei, i fratelli rimasero perplessi. In che cosa eccelleva Chu Feng per dare un'impressione così buona a Su Mei?


Dopo che Su Mei e i due fratelli se ne erano andati, a Chu Feng non rimase niente da fare. Quindi si pulì i vestiti e si allontanò dalla folla. Non voleva attrarre guai.


"Chu Wei, quello..."


Proprio in quel momento uscirono dieci persone dalla folla. Erano Chu Wei, Chu Zhen e gli altri.
Due delle loro borse erano piene e poteva essere considerato un buon raccolto, ma erano solo medicine spirituali di bassa qualità.


Avevano anche visto la scena che era appena accaduta ed erano rimasti stupefatti.


Sembrava che l'invito dell'Alleanza Wings a Chu Feng non fosse stato un caso e che ci fosse una relazione inspiegabile.


"Hai sentito anche che nell'esame dei discepoli della corte interna, c'è stata una persona capace di uccidere da sola quaranta Bestie Feroci, vero?" Disse Chu Wei dopo aver riflettuto per un po'.


"Naturalmente ne ho sentito parlare. Quel tipo era davvero forte e ne hanno discusso animatamente nella corte interna. Ma si è nascosto troppo bene, quindi nessuno sa chi è." Non c'era fine alle lodi non appena si menzionava quella persona.


"Allora se l'Alleanza Wings dovesse scegliere un nuovo membro tra i nuovi discepoli, chi pensi che inviterebbero?" Chiese Chu Wei.


"Naturalmente sarebbe quella persona."


"Chu Wei, che stai dicendo?" All'improvviso uno di loro reagì. Dopotutto fino ad oggi il solo nuovo discepolo che l'Alleanza Wings aveva invitato era stato Chu Feng.


Ma connettere Chu Feng a quella persona feroce per cui provavano ammirazione era quasi impossibile per loro.


Ecco perché uno di loro aveva reagito in quel modo, "Impossibile. Come potrebbe essere lui?"


"Avete compreso davvero le capacità di Chu Feng? Da quando è entrato nella Scuola del Drago Azzurro, avete solo preso in giro Chu Feng perché in passato non era riuscito ad entrare nella corte interna. Chi conosce la sua vera forza?"


"Noi..."


Sentendo le parole di Chu Wei, tutti si ammutolirono e non riuscirono a dire nulla perché quelle parole erano vere. Da quando erano piccoli avevano sottovalutato Chu Feng e sentivano che era un intruso. Eppure continuava a rimanere nella famiglia Chu, lo consideravano solo uno spudorato.


Non facevano altro se non umiliarlo e mortificarlo, nessuno lo conosceva veramente.


"Sono d'accordo con Chu Wei." Disse il silenzioso Chu Zhen proprio in quel momento, "Abbiamo tutti sottovalutato Chu Feng e, a causa di ciò, mio fratello Chu Cheng ne ha pagato il prezzo. Spero che non offendiate più Chu Feng altrimenti lo rimpiangerete sicuramente."


Dopo aver detto questo Chu Zhen se ne andò. Chu Wei e gli altri rimasero in silenzio a riflettere perché sapevano il motivo per cui Chu Cheng non aveva partecipato alla Caccia alla Medicina Spirit.


Dopo aver percorso in fretta la strada, Chu Feng uscì finalmente dalla Montagna Medicinale Spirit e arrivò alla piazza d'entrata. C'erano già moltissimi discepoli della corte interna radunati lì.


Il raccolto di molte persone non era male e l'atmosfera nella piazza era vivace mentre le persone parlavano degli avvenimenti interessanti che erano accaduti nella Montagna Medicinale Spirit.


"Chu Feng." Chu Feng sentì una voce familiare, Chu Yue lo stava osservando da lì vicino.


Nel gruppo di Chu Yue c'erano undici persone e, a parte Chu Yue e gli altri due membri della famiglia Chu, il resto erano persone che si erano unite all'Alleanza Chu più tardi nel tempo.


Quelle persone erano molto educate con Chu Feng, quindi l'impressione che il ragazzo aveva nei loro confronti non era male. Dato che li aveva visti naturalmente si sarebbe avvicinato e li avrebbe salutati.


"Oh? Il raccolto di Chu Feng non è male, hai riempito due borse."


"Sì, piuttosto impressionante che una persona abbia ottenuto più di tutti noi. Non sapevamo quali pianta fossero medicine spirituali, quindi ci abbiamo messo un po' di erbacce per non fare brutta figura... Ahah..."


Due membri della famiglia Chu stavano parlando con sarcasmo del raccolto di Chu Feng. Non credevano che fosse stato capace di ottenere più erbe di loro che erano in undici.


Vedendo questo, Chu Yue voleva sgridarli, ma senza nemmeno farla parlare, Chu Feng disse, "Chu Yue, stai quasi per avanzare al quinto livello dello Spirit realm, vero? Prendi queste come simbolo di rispetto del tuo fratello minore."


Mentre lo diceva, Chu Feng frugò nella borsa e tirò fuori un mazzo di erbe medicinali e le ripose tra le braccia di Chu Yue.


"Chu Yue, ho delle cose da sbrigare quindi devo andare."


Chu Yue era stata colta di sorpresa dai movimenti improvvisi di Chu Feng. Quando si riprese, il ragazzo si era già allontanato di molto. Gli altri accanto a lei stavano fissando le sue braccia con gli occhi pieni di ammirazione.


Guardò giù e istantaneamente rimase stupefatta. Tra le sue braccia c'erano tredici medicine spirituali di colore rosso. Non erano Erbe Ground Spirit di bassa qualità. Erano Erbe Sky Spirit.


Nessuno poteva rimanere calmo pensando che le borse di Chu Feng probabilmente erano piene di queste Erbe Sky Spirit.


Naturalmente se avessero saputo che l'altra borsa di Chu Feng era piena di Erbe Saint Spirit, ci sarebbero rimasti secchi.



