---
title: Capitolo 260 - Strano Vecchio
pubDate: 2024-06-02T10:13:16.369Z
tags:
    - mga
---


CAPITOLO SPONSORIZZATO ringraziamo akisame!
22 Capitoli in coda, 0/3€ Donazione
-Schadenfreude 


*bang bang bang*


Le persone furono scosse da quella scena. Fecero smorfie, rimasero perplesse, volevano smettere di guardare, ma non ci riuscivano. Pensavano:"Sono entrambi al nono livello del Profound realm, ma non c'è troppa differenza tra i due?"


Ed era proprio così. Perfino Chu Feng era a bocca aperta perché aveva capito che non era solo una differenza in termini di coltivazione. Era un divario in termini di capacità combattive, simile al modo in cui poteva usare il suo settimo livello dell'Origin realm per sconfiggere Gong Luyun che era al quarto livello del Profound realm.


Nonostante Qi Fengyang non fosse anormale come Chu Feng, chiaramente non era allo stesso livello di Lin Ran. Lo stava picchiando come un pallone e Lin Ran non riusciva a reagire perché il divario tra di loro era troppo vasto.


"Cosa... Cosa dovremmo fare? Qi Fengyang è anormale e Lord Lin Ran non può sconfiggerlo perfino dopo aver mangiato la Medicina Proibita ..."


"Cos'altro possiamo fare? Ritiriamoci subito! Questo vecchio è scomparso da molto tempo e in questo periodo abbiamo oppresso il clan Qi. Ora che è apparso all'improvviso, di sicuro non ci perdonerà."


Vedendo il loro comandante picchiato così violentemente, i soldati si accigliarono e rabbrividirono. Iniziarono a girarsi con l'intenzione di andarsene furtivamente.


Comunque com'era possibile che i movimenti di un esercito così enorme non attraessero l'attenzione? Così, quando il primo provò a scappare, Qi Fengyang gridò immediatamente:


"Dannazione, rimanete tutti lì! Spaccherò le tre gambe di tutte le persone che oseranno provare a lasciare questa arena!!"


Nota Traduzione: Sapete qual è la terza gamba, no? :D


"Aaaaah!" I soldati non osarono più muoversi. Ognuno di loro rimase dov'era tremando di paura.


Erano troppo spaventati da lui. I due clan Qi e Lin non erano in buoni rapporti e in passato Qi Fengyang aveva intimorito il clan nemico così tanto che perfino sentire il suo nome incuteva paura. Anche il capo del clan Lin era in difficoltà a causa sua.


Poi Qi Fengyang era scomparso all'improvviso. Il suo clan era diventato come un drago senza testa e così il clan Lin aveva iniziato il suo contrattacco. Durante quel periodo di tempo il clan Qi era stato davvero in difficoltà, tuttavia questo demone era tornato e potevano immaginarsi cosa sarebbe successo.


"Dannazione. Credi davvero di essere così bravo ora? Siete stati piuttosto arroganti mentre non ero qui, eh? Non solo hai maltrattato il mio clan nella tenuta, ma hai anche cercato di attaccare il mio caro amico. Dannazione! Da dove avete preso tutto questo coraggio?"


"Inginocchiatevi!!"


"Huaaa!"


Gridò Qi Fengyang e, senza nemmeno esitare, l'esercito ubbidì. Rinunciarono con decisione ad ogni dignità e arroganza di fronte al vecchio.


Qi Fengyang aveva un'espressione noncurante, ma gli estranei nell'arena erano entusiasti e scioccati. L'esercito della Tenuta del Principe Qilin non si stava inginocchiando solo di fronte a Qi Fengyang, ma anche davanti a loro.


Cosa avrebbero detto gli altri se avessero raccontato che gli uomini della Tenuta del Principe Qilin si fossero inginocchiati di fronte a loro? Anche se in futuro non fossero diventati dei personaggi influenti avrebbero potuto vantarsi con i loro nipoti, no?


"Cosa stavate pensando di fare? Schiaffeggiatevi cento volte!!" Qi Fengyang calpestò la testa di Lin Ran, poi urlò verso il clan Lin.


"Ca-ca-capo Qi, abbiamo solo seguito gli ordini del nostro superiore! Siamo stati costretti!" Stavolta qualcuno esitò e, con un'espressione contrariata, si lamentò.


"Non me ne frega un ca**o." Comunque Qi Fengyang non ci credeva. Prima imprecò, poi si tolse una scarpa e la lanciò in faccia alla persona che aveva obiettato.


Era solo una scarpa, ma nelle mani di Qi Fengyang era diventata un'arma letale. Dopo essere stata colpita, la persona che aveva parlato urlò di dolore. Il suo naso si ammaccò e, non solo fu messo k.o., il suo volto fu paralizzato dal colpo.


Dopo aver visto il trattamento che aveva ricevuto quel soldato, il resto dell'esercito non esitò più e iniziò a schiaffeggiarsi con forza. Nessuno osò fermarsi se non dopo averlo fatto cento volte.


Questa scena sbalordì il pubblico. La gente aveva un'espressione sconvolta e stordita. L'esercito Qilin così aggressivo e pieno di intento omicida era stato ridotto in questo stato. Era davvero inaspettato.


Anche Ovetto ne fu colpita e sul suo dolce volto c'era un'espressione scioccata.


"Questo vecchio è piuttosto strano. Mi ricordo di quanto sembrava virtuoso nella Gola dei Cento Suoni, non avrei mai pensato che di fronte ad un nemico sarebbe stato così spregevole e spudorato."


"Ahh, fortunatamente non è un nemico perché è ancora più terrificante di Lin Ran."


Chu Feng si limitò a sorridere lievemente. Era contento di aver incontrato una persona così nobile come Qi Fengyang. Non aveva solo salvato lui, ma anche le persone che gli erano care.


Allo stesso tempo era ancora più sollevato che Qi Fengyang non fosse suo nemico perché sapeva che il vecchio l'avrebbe picchiato a morte.


Alla fine, dopo cento schiaffi, i membri del clan Lin avevano dei volti gonfi e arrossati. Avevano dei marchi profondi ed era evidente che fossero stati piuttosto violenti.


Naturalmente non avevano osato andarci piano. Come potevano cercare di ingannare Qi Fengyang, se fossero stati scoperti sarebbero morti miserabilmente.


"Fratello Chu Feng, questo gruppo di cani ha creato guai e ha rovinato il tuo incontro all'ultimo sangue. Dimmi, come dovrebbero essere puniti? Ti aiuterò."


Qi Fengyang arrivò di fronte a Chu Feng e gli diede una pacca sulla spalla. Da come si comportava non sembrava che si trovasse davanti ad un giovane, ma ad un fratello.


Chu Feng provava gratitudine nei confronti del vecchio. Gli aveva salvato la vita nella Gola dei Cento Suoni ed era già in debito con lui. Prima ancora che potesse ripagarlo lo aveva salvato di nuovo.


Inoltre non aveva solo protetto lui, ma anche quasi un milione di persone. Così il ragazzo unì le mani e disse pieno di profonda gratitudine:"Senior Qi, non dimenticherò la sua benevolenza e gentilezza e la ripagherò sicuramente in futuro."


Inaspettatamente Qi Fengyang disse:"Tsk, di cosa stai parlando?" Arricciò le labbra, spalancò gli occhi e disse:"Chi stai chiamando Senior? Chiamami fratello!"





