---
title: Capitolo 263 - Vendicato
pubDate: 2024-06-02T13:13:16.370Z
tags:
    - mga
---
                
CAPITOLO SPONSORIZZATO ringraziamo akisame!
19 Capitoli in coda, 0/3€ Donazione
-Schadenfreude 


Il raduno per la promozione della Scuola del Drago Azzurro si svolse come previsto. A parte i potenti guerrieri rimasti sul posto, molte altre organizzazioni vicine avevano sentito la notizia ed erano venute a congratularsi.


Tuttavia, quando videro che erano le guardie della Tenuta del Principe Qilin a dare loro il benvenuto, si spaventarono molto.


Comunque scoprirono con stupore che stavano svolgendo delle mansioni così strane per ordine di Qi Fengyang come punizione per aver offeso Chu Feng.


Il ragazzo era diventato fratello di Lord Qi Fengyang. Era una notizia troppo esplosiva e inconcepibile per molte persone. Diversi uomini sentirono che il giovane fosse davvero brillante e misterioso visto che era anche riuscito a sconfiggere Gong Luyun nonostante il divario di coltivazione che c'era tra i due.


Quindi ancora più persone andarono a cercare Chu Feng. Volevano vedere la grandezza di questo genio, ma fu tutto invano perché nel giorno dell'assemblea, il ragazzo non si era presentato. Nessuno sapeva dove fosse andato, avevano solo sentito che si era isolato a coltivare.


Allo stesso tempo Gong Tianping e il suo seguito era già tornato nella città della Tartaruga Nera. Al momento stava sopportando il dolore della perdita di suo figlio, così si era isolato e aveva rifiutato ogni visita. Comunque, quando diverse importanti figure della Tenuta del Principe Qilin condussero un enorme esercito a porgergli visita, non ebbe altra scelta se non venire ad incontrarli.


"Cosa? Lord Lin Ran non è ancora tornato dalla Tenuta del Principe? Strano... A giudicare dalla distanza, dovrebbe essere già tornato." Nella sala degli ospiti, Gong Tianping aveva un'espressione nervosa mentre guardava gli anziani del clan Lin della Tenuta del Principe Qilin.


"Sì, ecco perché siamo preoccupati. Forse è successo qualche incidente sulla strada. Gli altri membri del clan Lin che sono andati nella Scuola del Drago Azzurro sono stati messi sotto pressione da Qi Fengyang nella Scuola del Drago Azzurro, quindi non riusciamo a capire la situazione. Questo è il motivo per cui siamo andati a porgerle visita."


Gli anziani non erano affatto deboli e avevano tutti una coltivazione al settimo livello del Profound realm. Comunque la loro aura era più potente di quella di Gong Tianping ed erano le colonne portanti del clan Lin della Tenuta del Principe Qilin.


"Miei signori, quel giorno, Qi Fengyang ha ferito gravemente Lord Lin Ran e ha anche qualche rapporto particolare con Chu Feng. Non credete che potrebbe aver permesso a Lord Lin Ran di andarsene per poi farlo imprigionare di nuovo di nascosto?" Ipotizzò Gong Tianping.


"Non lo farebbe. Nonostante abbia dei metodi bizzarri, agisce in modo aperto e giusto. È estremamente leale alla Tenuta del Principe e, anche se è in cattivi rapporti con il clan Lin, non ucciderebbe assolutamente la gente della Tenuta del Principe Qilin. Non credo che sia stata opera di Qi Fengyang." Diversi vecchi scossero la testa.


"Lasciatemi entrare, lasciatemi entrare!!"


"Mia signora aspetti! Mia signora! Mia signora!"


Ma proprio in quel momento scoppiò del trambusto al di fuori della sala degli ospiti. In seguito le porte chiuse si spalancarono all'improvviso. Era entrata una donna in lacrime accompagnata da molte guardie.


Dopo aver visto l'intrusa, Gong Tianping si alzò e gridò con rabbia:"Cosa stai facendo qui? Non vedi che sto ricevendo degli ospiti? Esci di qui velocemente!!" Quella donna era la moglie di Gong Tianping e la madre di Gong Luyun.


In circostanze normali, dopo essere stata sgridata in quel modo sarebbe stata terrorizzata e non avrebbe osato più parlare, ma in quel momento sembrava un'altra persona. Non solo non se ne andò, puntò un dito tremante verso Gong Tianping e disse stringendo i denti:


"Sei una persona spietata! Anche se Luyun non è tuo figlio, non dovevi ucciderlo così spietatamente! Dopotutto ti ha comunque chiamato padre per vent'anni e ti considerava davvero suo padre!!"


"E anche Lord Lin Ran. E anche se fosse lui il padre? Luyun non è nato da una relazione segreta tra me e lui! Ci conoscevamo già prima ancora che io e te ci fossimo incontrati!"


"Ma... ma l'hai ucciso e l'hai anche torturato in un modo così orribile! Non sei un essere umano, sei un mostro!" Il suo volto era cosparso di lacrime e la sua voce era roca. Stava tremando ancora più intensamente.


"Tu... Che assurdità stai dicendo?!" Gong Tianping era confuso. Si alzò e schiaffeggiò con violenza la donna scagliandola a decine di metri di distanza.


"Picchiami. Picchiami a morte! Dato che Luyun è morto non voglio più vivere. Ma prima di morire devo fare giustizia contro un demone folle come te!"


"Signori, Lord Lin Ran è stato già ucciso da questo pazzo. Il suo corpo è nella stanza di Gong Tianping al momento." Gridò la donna e allo stesso tempo si alzò a stento da terra e iniziò a camminare barcollando.


Gli anziani della Tenuta del Principe Qilin avevano delle espressioni tese. Si guardarono l'uno con l'altro e seguirono velocemente la donna.


"Signori, non ascoltate le sue assurdità. A causa della morte di mio figlio, ha ricevuto un forte shock, per questo dice così tante sciocchezze. Normalmente non è così." Gong Tianping provò a spiegare la situazione, ma gli anziani lo ignorarono.


Sotto la guida della donna, il gruppo arrivò velocemente nella stanza di Gong Tianping. Dopo aver aperto la porta, tutti a parte la donna rimasero sbalorditi.


C'era un corpo nudo impiccato nella camera. Era mutilato, non aveva né mani, né piedi e non aveva nemmeno la "terza gamba". Comunque il volto del cadavere era ancora intatto, era Lin Ran della Tenuta del Principe Qilin.


Comunque gli erano stati cavati gli occhi e tagliata lingua. Aveva un cartello appeso al collo su cui c'era scritto a grandi lettere "adultero".


"Gong Tianping guarda! Guarda cos'hai fatto! Anche se Luyun era figlio mio e di Lord Lin Ran, non dovevi torturarlo così! Sei davvero troppo spietato!!" Dopo aver visto le orribili condizioni di Lin Ran, la donna gridò di nuovo miserabilmente.


"Oh cielo! Cosa... cosa..." Gong Tianping si inginocchiò a terra con un tonfo, era completamente stupefatto dalla scena di fronte a lui.


Uno degli anziani puntò il dito verso il Lord della città e lo rimproverò aspramente:"Gong Tianping! La mia Tenuta del Principe Qilin ha aiutato così tanto la tua famiglia, eppure hai osato ferire Lord Lin Ran in questo modo a causa delle tue questioni personali?!"


Un altro vecchio corse fuori e gridò all'esercito Qilin che si era accampato al di fuori della città della Tartaruga Nera:"Uomini, uomini! Distruggete la famiglia Gong! Uccidete questi bastardi, non risparmiate nessuno!!"


Il terzo vecchio invece fu ancora più diretto. Attaccò subito Gong Tianping dandogli un colpo di palmo sulla testa. Dopo averlo fatto sanguinare dai sette orifizi, gridò comunque:"Se non ti farò a pezzi, non riuscirò a sfogare tutto il mio odio e non potrei perdonarmelo!"


Dopo aver saputo cos'era accaduto, l'esercito Qilin si infuriò. Iniziò un massacro per calmare la propria rabbia.


A causa della morte di Lin Ran, la famiglia Gong andò incontro ad una situazione disperata. Delle grida miserabili risuonarono in continuazione e, poco a poco, fu sterminata dall'esercito Qilin.
Erano stati spazzati via dalla Provincia Azzurra.


Nel frattempo un giovane stava assistendo a questo massacro dal tetto di un certo palazzo. Era Chu Feng.


Mentre guardava questo bagno di sangue, non c'era alcuna traccia di pietà sul suo volto. Si limitò a guardare verso il cielo e disse con tristezza:"Padre, le persone che ti hanno ferito hanno già ricevuto la loro punizione. Puoi riposare in pace!"





