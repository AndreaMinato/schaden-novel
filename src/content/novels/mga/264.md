---
title: Capitolo 264 - Famiglia Riunita
pubDate: 2024-06-02T14:13:16.371Z
tags:
    - mga
---
                
CAPITOLO SPONSORIZZATO ringraziamo akisame!
18 Capitoli in coda, 0/3€ Donazione
-Schadenfreude 


Le notizie della promozione della Scuola del Drago Azzurro si diffusero per tutta la provincia. Era apparsa un'altra accademia di primo livello e questo naturalmente avrebbe attirato l'attenzione di molte organizzazioni.


Allo stesso tempo anche Chu Feng era diventato molto famoso da come era riuscito a conquistare il posto di discepolo numero uno nella Scuola del Drago Azzurro. Non solo aveva decapitato Gong Luyun, che era al quarto livello del Profound realm, con una coltivazione al settimo livello dell'Origin realm, era anche diventato fratello del capo del clan Qi della Tenuta del Principe Qilin, Qi Fengyang. La sua forza e la sua posizione erano incredibilmente potenti.


Le varie dicerie riguardo Chu Feng sembravano proprio delle leggende. Così tanto esagerate che destarono sospetti, ma comunque il nome del ragazzo si era già diffuso per tutta la Provincia Azzurra ed era diventato l'argomento di varie animate discussioni.


Allo stesso tempo un'altra notizia scioccò il paese. Il Lord della città della Tartaruga Nera, Gong Tianping, aveva ucciso Lin Ran mentre era gravemente ferito. Questo aveva fatto infuriare la Tenuta del Principe Qilin, che aveva annientato completamente la famiglia Gong.


"Chu Feng, finalmente sei tornato. Abbiamo già sentito parlare di come hai sconfitto Gong Luyun. Sei troppo incredibile, sei davvero l'orgoglio della nostra famiglia Chu!"


"Sì, ho anche sentito che la nostra Scuola del Drago Azzurro ha raggiunto il primo livello e tu ne sei anche diventato il discepolo numero uno, vero?"


L'arrivo di Chu Feng aveva rallegrato la giovane generazione della famiglia che si era nascosta. Erano tutti entusiasti perché al momento Chu Feng non era più il moccioso che sottovalutavano, era divenuto un genio fonte di gloria e orgoglio. Un membro della famiglia di cui potevano andare fieri.


Chu Feng si sedette nella sala e disse sorridendo verso la folla:"Oh... Questo è meno importante. Oggi sono venuto qui per darvi delle buone notizie."


"Quali buone notizie?" Tutti iniziarono ad entusiasmarsi ed incollarono lo sguardo su Chu Feng, pieni di aspettativa.


"Per permettere alla coltivazione di tutti di aumentare, ho chiesto alcune abilità e Tecniche Misteriose al caposcuola e ha già accettato."


Mentre parlava, Chu Feng prese un Sacchetto Cosmo. Diversi libri apparirono sul tavolo della stanza, accompagnati da un bagliore.


"Wow, Chu Feng, ti adoro!"


La famiglia Chu quasi impazzì. Perfino gli occhi di Chu Guyu stavano brillando per la gioia.


Perché non erano libri normali. Erano manuali che solo i discepoli principali potevano ottenere. C'erano anche tecniche marziali dal primo al quinto livello. In passato non si sarebbero nemmeno sognati di toccare quei libri. Come potevano non essere entusiasti?


Allo stesso tempo, non poterono trattenersi dal guardare con gratitudine Chu Feng, perché era per merito suo che potevano godere di questo trattamento.


"Inoltre ho un'altra notizia. Vorrei dirvi che il colpevole che ha danneggiato la nostra famiglia è già stato trovato e gli ho fatto pagare un caro prezzo." Disse con serietà Chu Feng.


"Davvero? Chi era il colpevole?" Tutti si alzarono agitati.


"Gong Luyun!" Rispose il ragazzo.


"Cosa? Era lui?" Dopo averlo saputo, rimasero tutti scioccati. Ma dopo un po' alcuni dissero con un tono sollevato:"Hai già ucciso Gong Luyun e la sua famiglia è stata massacrata dalla Tenuta del Principe Qilin. Hanno ricevuto la punizione che si meritavano."


"Hanno commesso dei crimini e si sono meritati questa punizione. Purtroppo ho ho potuto ucciderli personalmente, altrimenti mi sarei sentito ancora meglio." Disse con energia Chu Cheng.


"Nonostante la sua famiglia non sia stata uccisa personalmente da me, sono comunque morti a causa mia." Chu Feng sorrise, poi descrisse come aveva ucciso Lin Ran e come aveva usato la madre di Gong Luyun per incastrare Gong Tianping.


"Sei troppo brillante! Hai usato la forza di qualcun altro per ucciderli."


"Sì, la famiglia Gong era protetta dalla Tenuta del Principe Qilin, se l'avessimo davvero sterminata allora sarebbero intervenuti. In questo modo invece la Tenuta stessa ha preso l'iniziativa di distruggere la famiglia Gong. Troppo impressionante."


Dopo aver saputo la verità, tutti iniziarono a rallegrarsi.


"Chu Feng, il rapporto tra Lin Ran e la madre di Gong Luyun era così nascosto e nemmeno Gong Tianping e suo figlio non ne sapevano nulla. Come lo sapevi?" Chiese con curiosità Chu Guyu.


"Eheh. All'inizio, dopo aver saputo che Gong Luyun aveva ingaggiato il Villaggio delle Cinque Tigri per massacrare la nostra famiglia. Sono andato nella città della Tartaruga Nera e ho osservato la madre di Gong Luyun per un po' di tempo dato che volevo scoprire dove fosse suo figlio."


"Ho scoperto che, nonostante non sapesse dove fosse Gong Luyun, sarebbe andata alla riva del fiume da sola mormorando tra sé e sé e, molte volte, avrebbe menzionato il nome di Lin Ran."


"Inoltre Lin Ran era stranamente gentile nei confronti di Gong Luyun, così ho sentito che c'era qualcosa di sospetto. Prima di ucciderlo, ho provato a sondare le acque e, dalla sua reazione, ho capito che Gong Luyun era proprio suo figlio." Spiegò sorridendo Chu feng.


"Le tue capacità di osservazione sono pazzesche!" La folla guardò il ragazzo con un po' più di rispetto per la pienezza delle sue risorse. Non aveva solo talento nella coltivazione, ma era anche molto attento.


Dopodiché Chu Feng lasciò una grande quantità di risorse di coltivazione per Chu Guyu e gli altri. Donò loro anche le risorse che aveva rubato da Lin Ran, gli uomini della Tenuta del Principe Qilin e anche quelle della città della Tartaruga Nera.


Questo li sbalordì perché una quantità così enorme era sufficiente per farli coltivare a volontà per più di una decina di anni.


Il motivo per cui il ragazzo aveva lasciato tutte queste risorse alla famiglia Chu senza usarle era perché al momento le medicine che gli servivano per avanzare di livello erano ad un grado troppo terrificante. Nonostante le risorse fossero una grande ricchezza per Chu Guyu e gli altri, per Chu Feng non erano nulla.


Dopo aver saputo ogni cosa, i membri della famiglia Chu si entusiasmarono e Chu Feng rimase per una notte. Quella sera bevve felicemente con la sua famiglia. Una riunione familiare era già un'occasione lieta, figuriamoci quando veniva accompagnata da delle notizie così buone. Così tutti passarono allegramente quella notte visto che si erano tolti l'enorme peso che gravava sui loro cuori.


"Dove dovremmo andare ora? Finalmente ti sei vendicato, quindi dovrebbe essere il momento di trovare un po' di Energia Primaria?"


"La scorsa volta, dopo aver assorbito l'Energia Primaria dell'antenato della Villa della Tigre Bianca, non sono riuscita ad incontrare altre buone prede e la mia coltivazione non è aumentata." Dopo aver lasciato la città in cui risiedeva la sua famiglia, Chu Feng si diresse verso la Scuola del Drago Azzurro a bordo di Piccolo Bianco e Ovetto continuava a lamentarsi.


"L'antenato della Villa della Tigre Bianca era all'Heaven realm, quindi naturalmente dopo sarebbe difficile avere qualche miglioramento con dell'energia di coltivatori al Profound realm, ma non ti preoccupare. Credo che stavolta otterrai delle buone risorse." Chu Feng sorrise.


"Cosa intendi?" Disse con un'espressione confusa Ovetto.


"Credo che sia il momento di aprire il Cimitero Mille Ossa." Chu Feng sorrise lievemente, poi spronò Piccolo Bianco ad accelerare.





