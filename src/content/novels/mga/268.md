---
title: Capitolo 268 - Rinascita
pubDate: 2024-06-02T18:13:16.371Z
tags:
    - mga
---
                
                
                
                
                
                CAPITOLO SPONSORIZZATO ringraziamo Hiruma!
14 Capitoli in coda, 0/3€ Donazione
-Schadenfreude 


"Antenato, non esiti a darmi ordini. Finché potrò farlo, non importa se dovrò scalare una montagna di lame o affondare in un oceano di fiamme, non mi rifiuterò." Promise con sincerità Chu Feng.


Era proprio come aveva detto Ovetto. Se non avesse ricevuto l'aiuto del Fondatore Drago Azzurro nel Cimitero Mille Ossa, non sarebbe stato possibile per lui fare un contratto con lei.


Se non fosse stato per l'aiuto dello spirito non avrebbe potuto avere la coltivazione che possedeva al momento.
Senza la protezione di Ovetto quante volte sarebbe già morto? Per questo Chu Feng provava gratitudine per l'antenato.


"Ciò che voglio non è così serio, inoltre è solo una richiesta non un ordine."


"Inoltre... spero solo che, prima che la mia coscienza scompaia e prima che il mio corpo si decomponga, tu possa aiutarmi a fondere la mia coscienza con il mio corpo." Disse sorridendo il Fondatore Drago Azzurro.


"Fondere la sua coscienza con il suo corpo?" Chu Feng si accigliò e ne fu confuso. Nonostante fosse uno Sciamano, non aveva mai sentito parlare di questo processo.


"Oh... per essere più chiari, è far risorgere un vecchio come me. Farmi rinascere!" Il sorriso del Fondatore Drago Azzurro divenne ancora più brillante.


"Cosa? Resurrezione? Questo..."


Chu Feng non riuscì a rimanere più calmo. Tecnicamente al momento il Fondatore Drago Azzurro era già morto e da molto tempo. Se avesse voluto risorgere, questo avrebbe messo Chu Feng in una situazione difficile perché non sapeva davvero come aiutarlo.


"Non c'è bisogno di agitarsi. Il mondo è vasto e esistono ogni genere di cose bizzarre. Finché la coscienza non sparisce, i resti non dovrebbero decomporsi. Finché uno ha un potere abbastanza forte e un tesoro che previene la decomposizione, i morti possono essere resuscitati."


"Al momento i miei resti sono ancora intatti e anche la mia coscienza lo è. Quella perla ha impedito al corpo di decomporsi, quindi naturalmente può aiutarmi a resuscitare."


"È tutto pronto. Tutto ciò che manca è una persona che può aiutarmi a rinascere e questa persona dev'essere uno Sciamano."


"Ma conosci anche la sete degli Sciamani per l'Energia Primaria e il loro intenso desiderio per i tesori. Sia i miei resti, sia il tesoro che impedisce la decomposizione che la mia coscienza, sono tutte cose che gli Sciamani desiderano intensamente."


"Quindi devo assicurarmi che lo Sciamano non mi deruberebbe e che sia disposto a farmi risorgere. Sei disposto ad aiutarmi?" Lo sguardo del Fondatore Drago Azzurro divenne intenso.


Chu Feng annuì ripetutamente e disse con sincerità:"Sono disposto a farlo. Naturalmente! Antenato, se potrà risorgere, allora la mia Scuola del Drago Azzurro potrà diventare ancora più potente. I discepoli avranno una persona che li potrà proteggere e non dovranno temere alcun nemico."


Dopo essersi unito alla Scuola del Drago Azzurro, indipendentemente dal trattamento da parte dei discepoli e degli altri Anziani, molte persone importanti, incluso l'attuale caposcuola, lo avevano salvato diverse volte. Questo aveva fatto affezionare Chu Feng all'accademia. Naturalmente sarebbe stato disposto ad aiutare il fondatore a rinascere.


"Ahahah! Non mi sono sbagliato. Ma se mi vuoi aiutare non puoi solo dirlo a parole. Devi lavorare sodo! Se ho indovinato correttamente, dovresti essere uno Sciamano dal Mantello Grigio al momento, vero?" Chiese il Fondatore Drago Azzurro.


"Sì." Chu Feng annuì.


"Non male. Devi avere un ottimo talento visto che sei riuscito a diventare uno Sciamano dal Mantello Grigio alla tua età. Comunque, se vuoi aiutarmi a fondere la mia coscienza al mio corpo devi essere uno Sciamano dal Mantello Viola." Disse sorridendo il vecchio.


"Mantello Viola? Q-q-questo..." Chu Feng era esterrefatto e spaventato. Sciamano dal Mantello Viola? Era una leggenda che non esisteva nemmeno nell'intero continente delle Nove Province!


"Non c'è bisogno di temere, non pretendo mica che tu diventi immediatamente uno Sciamano dal Mantello Viola. Posso resistere per almeno cento anni e, credo che con il tuo talento, se avrai abbastanza tempo riuscirai sicuramente a raggiungere questo stadio."


Il Fondatore Drago Azzurro diede una pacca sulla spalle del ragazzo e dopodiché fece un cenno verso la bara di cristallo. Un barlume volò all'esterno per poi atterrare nel palmo del vecchio. Poi diede una pacca sulla testa di Chu Feng.


Il ragazzo cercò di schivare, ma non riuscì a reagire in tempo. Quando Chu Feng scattò, la strana luce era già entrata nella sua mente.


"Ahh!"


Il dolore acuto gli fece tenere la testa tra le mani, ma durò solo per un istante. Quando si riprese, Chu Feng scoprì con stupore che conosceva altre informazioni in più. Era un metodo di coltivazione per una Tecnica Misteriosa ed era anche di alto livello.


Prima il ragazzo stava coltivando una Tecnica Misteriosa di livello base, quelle di grado intermedio potevano essere trovate solo in una scuola di prima categoria e, per quanto riguarda quelle di alto livello, sembravano non esistere nella Provincia Azzurra; eppure ora ne possedeva una. Come poteva Chu Feng non esserne entusiasta? Era così felice da impazzire.


"Se ti passassi una tecnica marziale troppo potente, attrarrebbe solo un disastro. Comunque le Tecniche Misteriose sono diverse, sono nascoste nel corpo e, nonostante possano aumentare il tuo potere d'attacco, gli altri potranno solo ammirare il tuo talento e pochissimi sospetteranno che tu abbia coltivato una Tecnica Misteriosa di alto livello."


"Ma non ti preoccupare. Finché potrai aiutarmi a rinascere, non solo ti tramanderò delle tecniche marziali di massimo livello, ti passerò anche un'impareggiabile Tecnica Segreta." Disse con serietà il Fondatore Drago Azzurro.


"Tecnica Segreta?!" Chu Feng iniziò agitarsi. Come pensava, il vecchio aveva ottenuto un grande beneficio da quel luogo.


Comunque il ragazzo era ancora dubbioso. Le Tecniche Segrete erano nascoste nel corpo e i metodi di coltivazione non potevano essere trasmessi a meno che naturalmente non fosse disposto a rinunciare a dei metodi così potenti per passarglieli. Ma chi avrebbe gettato via un metodo così forte per darlo agli altri? Il Fondatore Drago Azzurro sarebbe stato davvero disposto a farlo?


Chu Feng conversò per un po' con il vecchio. Sapeva che il fondatore della scuola era stato un esperto al picco dell'Heaven realm in passato. Avrebbe avuto bisogno solo di un po' più di tempo prima di poter arrivare allo stadio Martial Lord.


Ma era stato tutto inutile, anche con una coltivazione del genere era comunque morto nella Tomba dell'Imperatore. Da questo poteva capire quanto fosse pericoloso questo posto e quanto fosse incredibile il padrone della tomba.


Dopo aver discusso un po', il ragazzo non volle più disturbare il riposo del Fondatore Drago Azzurro, così si congedò. Dopo essersene andato, il vecchio ricordò a Chu Feng di non dire a nessuno che era sopravvissuto.


Naturalmente il ragazzo glielo promise perché, a meno che non fosse stato costretto, non avrebbe comunque informato nessun altro al riguardo.


Dopo aver superato un po' di piccoli ostacoli, alla fine Chu Feng uscì dalla Tomba dell'Imperatore e tornò nella Foresta della Montagna delle Medicine Spirit. In quel momento il giovane era di ottimo umore.


In un giorno solo la sua coltivazione era arrivata al picco dell'Origin realm e aveva anche ricevuto una Tecnica Misteriosa di alto livello. Perfino Ovetto era arrivata al terzo livello del Profound realm. Il raccolto era stato abbondante e naturalmente Chu Feng ne avrebbe gioito.


Ma proprio in quel momento risuonò la voce di Ovetto dal tono incredibilmente preoccupato:"Non dovresti fidarti del fondatore della tua scuola!"





