---
title: Capitolo 270 - Matrimonio
pubDate: 2024-06-02T20:13:16.371Z
tags:
    - mga
---
                


CAPITOLO SPONSORIZZATO ringraziamo Hiruma!
12 Capitoli in coda, 0/3€ Donazione
-Schadenfreude 


"Ahh, cosa c'è di così ammirevole? Ho lasciato declinare fino a questo punto la scuola, ho disonorato il mio antenato." Sospirò con tristezza Li Zhangqing.


"Caposcuola, non è stato causato da lei, quindi non c'è bisogno che si biasimi. Inoltre al momento la Scuola del Drago Azzurro sta diventando più potente, se lo sapesse certamente proverebbe orgoglio."


Chu Feng si immaginò come avrebbe reagito Li Zhangqing se gli avesse detto della coscienza sopravvissuta del Fondatore Drago Azzurro.


"Oh... se il nostro antenato fosse qui sarebbe grandioso."


"Ah. Basta parlare di cose così tristi. In realtà all'inizio volevo parlarti prima della tua famiglia."


"So che dopo aver provato dolore per lo sterminio della tua famiglia, temi che venga fatto del male anche agli ultimi membri rimasti. Per questo li hai trasferiti in un posto nascosto."


"So anche che, nonostante la Scuola del Drago Azzurro sia diventata di primo livello, non ha il potere di garantire la sicurezza della tua famiglia."


"Comunque quei giovani sono ancora nel fiore degli anni, è meglio non sprecare questo periodo di tempo prezioso."


"Quindi questi sono per te. Prendili e donali alla tua famiglia." Li Zhangqing diede le Tecniche Misteriose e le abilità di livello 6 al ragazzo.


"Caposcuola, questo..." Chu Feng fu sbalordito dalla sua gentilezza. Nonostante desiderasse davvero questi manuali, erano i tesori della Scuola del Drago Azzurro, come avrebbe potuto tenerli per la sua famiglia in modo così egoista?


"Non dire niente. Sarebbero eccessivi per la mia scuola. Avremo bisogno di te per diventare più potenti. Prima o poi questa Scuola del Drago Azzurro sarà tua, quindi naturalmente queste tecniche marziali sono tue." Li Zhangqing diede i manuali al ragazzo.


"Questo vecchio ha speso un bel po' di risorse per attirarti dalla sua parte. Prendile. Dopotutto in futuro lavorerai sodo per questa accademia. Queste tecniche marziali insignificanti possono essere considerate un anticipo." Disse sorridendo Ovetto.


"La ringrazio caposcuola. Ma le garantisco che queste tecniche non verranno trasmesse a degli estranei." Chu Feng accettò i manuali e li mise nel suo Sacchetto Cosmo.


"Ahah, se non mi fidassi non te le avrei date." Li Zhangqing sorrise ancora di più quando vide che il ragazzo aveva accettato i suoi doni. Poi disse:"In realtà avrei un'altra cosa da dirti. Questa potrebbe essere una rara occasione per aumentare il potere della mia Scuola del Drago Azzurro."


"Che cos'è?" Chiese con curiosità Chu Feng.


"Lascia che ti chieda una cosa prima. Al momento cosa manca di più alla Scuola del Drago Azzurro?" Il vecchio rispose con una domanda.


"Ha le risorse, ma ciò che le manca è la forza. La forza dev'essere accumulata gradualmente e quindi al momento la cosa più importante sono discepoli eccellenti." Rispose Chu Feng.


"Esatto. Al momento ciò di cui ha bisogno sono dei discepoli talentuosi. Comunque per attrarre dei geni del genere, la scuola deve avere una fama maggiore."


"Nonostante l'incontro tra te e Gong Luyun abbia causato un bel po' di trambusto, la gente è ancora sospettosa. Non crede che la mia Scuola del Drago Azzurro sia così potente."


"Tuttavia ora c'è un'opportunità. Un'opportunità per dimostrare la potenza della mia Scuola del Drago azzurro. Un'opportunità per dimostrare le nostre capacità. Tra pochi giorni inizierà il Raduno delle Cento Scuole."


"È un evento che si tiene nella Scuola Lingyun, un'occasione durante la quale si radunano tutte le scuole di primo livello della Provincia Azzurra."


"Durante questo evento i vari discepoli e capiscuola combatteranno. Il vincitore entrerà in classifica."


"Se la Scuola del Drago Azzurro riuscirà ad entrare tra i primi dieci posti, credo che aiuterà un po' la situazione dell'accademia." Spiegò Li Zhangqing.


"Sicuramente. Questo Raduno delle Cento Scuole è una rara occasione. Non si preoccupi, farò del mio meglio durante gli incontri e non la deluderò." Promise solennemente Chu Feng.


""Ahah, le tue parole sono sufficienti. So quanto sei forte."


"Ma oggi, ti ho cercato per discutere di un'ultima cosa." Quando arrivò a quel punto, il sorriso di Li Zhangqing divenne un po' strano.


"Dica pure."


"Oh, non biasimarmi per questo." Li Zhangqing smise di sorridere e la sua espressione divenne seria.


"Cos'è successo?" Chu Feng era confuso.


"Ho deciso per conto mio e ho proposto un matrimonio per te!" Disse Li Zhangqing.


"Cosa?" Questo sconcertò Chu Feng, che spalancò gli occhi e chiese con stupore:"Caposcuola, non le ho mai chiesto di trovare una moglie per me, perché ha deciso di organizzare un matrimonio?"


"Non agitarti troppo per ora, ascolta ciò che ho da dire. Le origini di questa fidanzata sono importanti. Hai sentito parlare della Scuola delle Fate, vero?" Chiese Li Zhangqing.


"Scuola delle Fate?!" Chu Feng sorrise interessato dopo aver sentito quelle parole. Forse non conosceva molto delle altre accademie ma era piuttosto informato sulla Scuola delle Fate perché quasi ogni uomo della Provincia Azzurra la conosceva.


Era un'accademia speciale. Accettava solo donne perché tutte le sue tecniche erano adatte solo per le femmine.


I requisiti di accesso erano piuttosto severi, non solo era necessario un talento sbalorditivo, ma anche un bell'aspetto.


Proprio per questo la Scuola delle Fate era diventata una terra sacra per tutti gli uomini. Le discepole erano adorate come delle dee. Era fonte d'orgoglio poter sposare una ragazza della Scuola delle Fate di Giada.


Questo perché non era un'accademia che badava solo all'aspetto. Nonostante avesse meno di diecimila membri, comprese le poche centinaia di discepole principali, erano tutti davvero potenti. Era una scuola che poteva essere classificata tra le prime cinque accademie più forti nella Provincia Azzurra.


Questo naturalmente aveva aumentato la reputazione della Scuola delle Fate e aveva reso estremamente orgogliose le sue discepole, gli uomini che attiravano la loro attenzione erano molto rari. Era oltremodo difficile sposarsi con una di loro.


Così, anche se i membri della Scuola delle Fate non avrebbero fatto impazzire di desiderio Chu Feng, avrebbero comunque attirato la curiosità del ragazzo.


Li Zhangqing fece un sorrisetto:"Ora sei un po' più convinto?"


"Ehh, anche se è una discepola della Scuola delle Fate ce ne saranno di migliori e di peggiori. Non faccia giri di parole, che genere di fidanzata ha scelto per me?" Chiese ridacchiando Chu Feng.


"Eheh, garantisco che ne sarai soddisfatto, è la discepola numero uno della Scuola delle Fate, intitolata come la 'ragazza da favola', Yan Ruyu!"





