---
title: Capitolo 272 - Mettere alle Strette
pubDate: 2024-06-02T22:13:16.372Z
tags:
    - mga
---
                
CAPITOLO SPONSORIZZATO ringraziamo Hiruma!
10 Capitoli in coda, 0/3€ Donazione
-Schadenfreude 


Nota traduzione: ho cambiato il nome da "Scuola dalla Fanciulla di Giada" a "Scuola delle Fate", mi sembra un miglior compresso tra i due significati "fanciulla al servizio dei Daoisti immortali" e "splendida ragazza" (in cinese i caratteri sono "玉女").


Quella donna era splendida, la sua nobiltà in particolare non era paragonabile alle altre persone nella sala.


Inoltre aveva un'aura potente non inferiore a quella di Li Zhangqing. Era un'esperta all'ottavo livello del Profound realm.


Tutte le Anziane e le discepole porsero subito i loro rispetti. Dalla loro reazione, Chu Feng capì che era la caposcuola.


Tuttavia ciò che sbalordì di più il ragazzo era che una donna così eccezionale stesse fissando con intensità il vecchio Li Zhangqing. Aveva uno sguardo particolare. Dopo un po' disse con emozione:"Zhangqing, finalmente sei venuto a trovarmi."


"Dannazione. Non può essere vero. Cosa? Non mentiva, ha davvero affascinato la caposcuola?"


Chu Feng rimase a bocca aperta. Li Zhangqing aveva veramente conquistato il cuore della donna così tanto che non lo aveva mai dimenticato. Ma vista la differenza d'aspetto tra i due, sembrava davvero inconcepibile.


In realtà non fu solo Chu Feng a rimanerne scioccato. Perfino le Anziane e le discepole ne erano rimaste stordite. Comunque non osarono fare domande al riguardo perché nessuna avrebbe rischiato di offenderla.


Dopodiché la donna preparò un banchetto per Chu Feng e Li Zhangqing. Il ragazzo si sedette vicino a Li Zhangqing e, mentre nessuno stava prestando attenzione, sussurrò nell'orecchio del caposcuola:


"Caposcuola, è davvero eccezionale. Ha detto che doveva sposarsi con il capo della Scuola delle Fate? Significa che ha conquistato il suo cuore quando era giovane?"


Chu Feng aveva detto queste parole perché la differenza d'età tra i due era semplicemente troppo grande. Li Zhangqing era un vecchietto e, anche se il capo della Scuola delle Fate non era così giovane, non superava la mezz'età. Era anche un tipo che si manteneva bene. Era davvero difficile per Chu Feng pensare a come si fossero innamorati.


"Dannato moccioso, a cosa stai pensando? Non sai che le Tecniche Misteriose della Scuola delle Fate sono molto speciali? Finché non rompono la loro castità possono rimanere sempre giovani. Quindi, nonostante la caposcuola sembri così giovane, in realtà ha solo due anni in meno di me." Rispose a bassa voce Li Zhangqing.


"Incredibile."


Chu Feng era stupefatto. Non avrebbe mai pensato che esistesse una Tecnica Misteriosa del genere. Aveva imparato qualcosa di nuovo. Comunque ciò che era ancora più sbalorditivo era che la caposcuola e le Anziane potessero mantenere la loro castità per così tanti anni. Era davvero impressionante, richiedeva molta perseveranza!


Quando videro la conversazione sommessa tra Li Zhangqing e Chu Feng, la caposcuola pensò che il ragazzo fosse impaziente di vedere la sua fidanzata. Così chiese ad una discepola:"Dov'è Ruyu? Perché non è qui a dare il benvenuto agli ospiti?"


"Senior Yan ha detto che si sentiva un po' male, così non parteciperà al banchetto di oggi." Rispose timidamente la discepola.


"Oh?" La caposcuola batté gli occhi con sospetto, ma non chiese altro.
Disse solo con un tono di scusa al ragazzo.


"Chu Feng, mi dispiace davvero. Ruyu non può venire per problemi di salute, quindi temo che non potrai vederla oggi. Ma va bene lo stesso. Domani verrete con noi al Raduno delle Cento Scuole e, allora, potrò preparare un'occasione in cui voi due potrete incontrarvi da soli."


"Eheh, è troppo cortese, io sono venuto qui solo per porgerle visita!" Sorrise con imbarazzo il ragazzo.


"Se quella Yan Ruyu si sente davvero male, allora vabbè. Ma se sta fingendo di stare male, allora significa che è scontenta di te, vero?" La voce di Ovetto risuonò nella mente di Chu Feng.


"Naturalmente lo so. Ma anche se fosse contenta di me, dovrei comunque esserlo anche io." Chu Feng era insoddisfatto e la sua impressione di Yan Ruyu peggiorò.


Quel giorno il ragazzo e Li Zhangqing furono invitati a rimanere per la notte. Il giorno dopo seguirono il gruppo della Scuola delle Fate e si diressero insieme verso la Scuola Lingyun.


Per favorire una migliore comunicazione tra Chu Feng e Yan Ruyu, il capo della Scuola delle Fate ordinò che la portantina del ragazzo fosse disposta accanto a quella di Yan Ruyu. Comunque fu uno sforzo inutile perché la discepola si rifiutò di uscire. Figuriamoci chiacchierare, Chu Feng non sapeva nemmeno che aspetto avesse e, naturalmente, il ragazzo non si sarebbe abbassato a pregarla.


Li Zhangqing e il capo della Scuola delle Fate invece parlarono allegramente. Chiacchieravano e ridevano come se non ci fosse nessuno attorno a loro e questo lasciava senza parole molte persone.


Dopo un giorno di viaggio, la Scuola delle Fate incontrò un'altra accademia di primo livello, quella della Spada di Qi.


Nota traduzione: letteralmente si traduce con "senza spada" ("无剑"), uno stadio particolare delle arti marziali in cui non c'è bisogno di una spada materiale, si conta sul potere interiore per proiettare delle strisce di "qi".


Anch'essa era stata invitata al raduno e il suo capo chiese perfino spudoratamente di viaggiare insieme alla Scuola delle Fate. Visto che voleva evitare conflitti, la caposcuola lo permise.


Ma il discepolo numero uno della Scuola della Spada di Qi, Nangong Xiao, fu ancora più spudorato e andò di fronte alla portantina di Yan Ruyu, chiedendo di incontrare la ragazza.


In quell'istante, Chu Feng non poté trattenersi dall'estendere il suo potere Spirit e sentì:


"Questo Nangong Xiao è spudorato. Non voglio incontrarlo, digli di andarsene." Risuonò una voce arrogante, eppure piacevole, senza dubbio apparteneva a Yan Ruyu.


"Senior, ti suggerisco di andare ad incontrarlo."


"Perché?"


"Pensaci. Al momento la caposcuola ha proposto un matrimonio con Chu Feng e non è conveniente per te rifiutare, ma hai visto com'è Chu Feng? Sembra un rospo! Sarebbe totalmente a vantaggio suo!"


"Fingere di essere malata non sarebbe un bene visto che la caposcuola si arrabbierebbe. Nangong Xiao ti ama ed è anche il discepolo numero uno della Scuola della Spada di Qi.
Sia in termini di forza che di posizione, è di gran lunga superiore a Chu Feng. Se saprà che hai un fidanzato, certamente ne sarà scontento e, dato il suo temperamento, probabilmente attaccherà direttamente Chu Feng."


"Chu Feng è proprio qui. Perché non usare Nangong Xiao per dargli una lezione? Così lui si ritirerà e la nostra caposcuola vedrà quanto è inutile. Forse cambierà idea e cancellerà questo matrimonio."


"Andrebbe bene? Non sarebbe scontenta?"


"Perché non dovrebbe andare bene? È il metodo migliore che abbiamo a disposizione. Se perdi questa opportunità temo che sarai costretta a sposarti."


"Va... va bene."


"Dannazione, queste due donne. Osano dire che sono un rospo?" Chu Feng si infuriò.


"Eheh, la tua fidanzata ha proprio dei bei metodi, uh? Cos'hai intenzione di fare ora?" Ovetto ridacchiò, gettando olio sul fuoco.


"Dannata, dovrebbe pagarmi per stare con lei; ora vuoi anche mettermi in una situazione imbarazzante? Bene. Oggi la metterò io alle strette!"





