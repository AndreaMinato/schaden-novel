---
title: Capitolo 276 - Posizione Speciale
pubDate: 2024-06-03T02:13:16.372Z
tags:
    - mga
---
                
CAPITOLO SPONSORIZZATO ringraziamo Stefano!
6 Capitoli in coda, 0/3€ Donazione
-Schadenfreude


La forza di quel gruppo intimorì le accademie più potenti della provincia radunate in quel luogo.


La scuola Lingyun era degna di essere l'accademia numero uno della Provincia Azzurra. Sia per il talento dei discepoli che per la forza degli Anziani, superava gli altri. Tutti provavano rispetto per i loro membri.


La persona che stava conducendo il gruppo era un vecchio alto e dritto con i capelli neri come l'inchiostro. Il suo sguardo era acuto come quello di un'aquila ed era estremamente animato. Chiunque passasse venisse osservato da lui sarebbe rabbrividito anche se non faceva freddo. Quel vecchio era il capo della Scuola Lingyun, Yan Yangtian.


C'erano anche altri dodici vecchi vicino a lui, avevano forti aure ed erano tutti esperti al nono livello del Profound realm.


Sarebbe stato impressionante se anche solo un guerriero di questo grado fosse apparso nelle altre scuole, eppure ce n'erano dodici di persone del genere nella Scuola Lingyun. Da questo si poteva dedurre quanto fosse potente l'accademia e quanto era vasta la distanza tra di essa e le altre scuole. I dodici vecchi erano i famosi Dodici Protettori della Scuola Lingyun.


A parte loro c'era anche il discepolo numero uno, Dugu Aouyun, vicino a Yan Yangtian. Aveva ancora una coltivazione all'ottavo livello del Profound realm, ma la sua aura era un po' più forte rispetto a prima.


La potenza dell'accademia impauriva la folla. Nessuna scuola osò mancare di rispetto ad un'organizzazione così potente. Tuttavia, mentre molte persone stavano lodando ciecamente la potenza della Scuola Lingyun, Chu Feng stava osservando la coltivazione del capo.


"Quest'aura imperscrutabile... Yan Yangtian è già entrato nell'Heaven realm?"


Chu Feng ne rimase scioccato perché sentiva una strana sensazione provenire dal vecchio. Anche con il suo potere Spirit gli era difficile determinare i limiti della sua potenza, ma non perché il caposcuola stesse usando dei metodi particolari per nascondere la sua potenza. La sua forza aveva già raggiunto uno stadio oltre il quale Chu Feng non poteva più sondarlo.


Molto probabilmente quel Yan Yangtian aveva già superato il Profound realm ed era entrato nello stadio in cui si poteva volare, ottenendo un potere completamente nuovo. L'Heaven realm.


Tuttavia guerrieri di questo livello erano scomparsi da diverse centinaia di anni dalla Provincia Azzurra. Perfino il Grande Saggio Celeste non era riuscito ad arrivarci, eppure quel vecchio lo aveva fatto?


*hmm*


Ma proprio quando Chu Feng provava stupore, sentì all'improvviso un forte potere Spirit cercare di individuare la sua posizione. Di conseguenza il ragazzo ritrasse la sua energia e non osò più osservare Yan Yangtian.


Chu Feng scoprì con stupore che, dietro al caposcuola, c'era un vecchio che indossava un Mantello Grigio, doveva essere lo Sciamano della Scuola Lingyun.


Allo stesso tempo, Yan Yangtian si volse a chiedere al vecchio dietro di lui:"Cosa succede?"


"Ho sentito un potere Spirit molto potente e dovrebbe essere uno Sciamano dal Mantello Grigio." Rispose il vecchio.


"Oh? Ha scoperto chi è?" Yan Yangtian alzò lievemente le sopracciglia, l'identità di quella persona non doveva essere così semplice.


"Non ci sono riuscito. La sua percezione è stata molto sensibile e temo che i suoi risultati nelle Formazioni Spirit non siano inferiori ai miei. Probabilmente è quel Signor Mantello Grigio che è scomparso per molto tempo." Disse lo Sciamano.


"Va bene. Se è davvero venuto qui, potrebbe non essere un male." Yan Yangtian sorrise con tranquillità e poi invitò le varie scuole ad entrare. Iniziò una grande cerimonia per dare loro il benvenuto.


Nella Scuola Lingyun c'era un'enorme piazza creata proprio per il Raduno delle Cento Scuole.


In quell'istante i capiscuola, gli Anziani e i discepoli ascoltarono il discorso di Yan Yangtian durante il quale si esponevano le regole dell'evento.


"Il Raduno delle Cento Scuole invita le più potenti accademie della Provincia Azzurra. Per permettere alle scuole più sbalorditive di ottenere il trattamento che meritano, c'è una posizione speciale per il raduno di quest'anno."


"La scuola che otterrà questa posizione sarà esente da tutti gli incontri nel raduno. Il caposcuola e il discepolo potranno sfidare direttamente l'accademia più potente." Annunciò a gran voce Yan Yangtian.


"Cosa? Di quanta forza si avrebbe bisogno per arrivare ad un punto del genere?"


"Sì, ogni anno la posizione di discepolo e caposcuola più forti viene monopolizzata dalla Scuola Lingyun. Chi potrebbe sfidarli nella Provincia Azzurra?"


"Qualunque scuola sia selezionata non avrebbe comunque modo di battere la Lingyun, comunque se non altro significa ne otterrà l'approvazione, sarebbe l'accademia più potente della provincia a parte la loro."


"Esatto. Questa posizione è un raro onore e, da ciò che vedo, la scuola che potrà farlo dovrebbe essere la seconda in classifica dello scorso anno. La scuola numero due della provincia, la Scuola dei Tre Sovrani."


"Potrebbe non essere così, lo scorso anno ha vinto a stento. Da quello che vedo, la Scuola della Montagna Spirituale e la Scuola della Spada di Qi hanno grandi possibilità di poter ottenere questo posto."


"Vi sbagliate tutti. Ovviamente solo le bellezze possono ricevere un trattamento del genere. Credo che sarà la Scuola delle Fate ad avere più possibilità di farcela." I membri di varie scuole continuarono a fare ipotesi, ma considerarono solo quelle poche scuole che erano classificate tra i primi cinque.


"Per quanto riguarda la scuola che finirà in questa posizione speciale, sarà il nostro ospite speciale in questo raduno, Lord Qi Fengyang ad annunciarlo." Dichiarò ad alta voce Yan Yangtian.


Allo stesso tempo anche Qi Fengyang salì sul palco.


"È il capo del clan Qi della Tenuta del Principe Qilin, Lord Qi Fengyang! ho sentito che è già arrivato al nono livello del Profound realm da molti anni e, al momento, è invincibile nel Profound realm. È un vero esperto!"


"Nessuno della Tenuta è venuto al Raduno delle Cento Scuole a congratularsi, quindi perché quest'anno hanno inviato un personaggio di così alto livello qui?"


"Ho anche sentito che quel Lord Qi Fengyang ha un rapporto speciale con la Scuola del Drago Azzurro ed è diventato fratello giurato del discepolo numero uno della Scuola del Drago Azzurro, Chu Feng.
Pochi giorni fa la promozione dell'accademia è stata condotta personalmente da lui. Mi chiedo se sia vero."


"Assurdità! Crederesti ad una notizia del genere? Da quando la Scuola del Drago Azzurro è così speciale? Come potrebbe avere qualche rapporto con Lord Qi Fengyang?"


"Con la sua levatura, figuriamoci quell'insignificante scuola che prima era di secondo livello, Lord Qi Fengyang non degnerebbe di uno sguardo nemmeno a molte accademie di primo livello."


"Inoltre, figuriamoci se è fratello giurato di Chu Feng che è nell'Origin realm. Questa è una diceria che la Scuola del Drago Azzurro ha diffuso dopo che è arrivata al primo livello."


Dopo la comparsa di Qi Fengyang, risuonarono molti sospiri sorpresi. A causa della posizione speciale della Tenuta del Principe Qilin, nessuno osava mancarle di rispetto.


Tuttavia allo stesso tempo nessuno credeva alle dicerie, così speravano che Qi Fengyang potesse dire la verità e mettere in imbarazzo la Scuola del Drago Azzurro.


Lo speravano perché godevano dell'umiliazione delle altre scuole, specialmente di un'accademia come quella del Drago Azzurro che disprezzavano dal profondo dei loro cuori.





