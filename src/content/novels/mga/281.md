---
title: Capitolo 281 - Demone
pubDate: 2024-06-03T07:13:16.373Z
tags:
    - mga
---


CAPITOLO SPONSORIZZATO ringraziamo Stefano!
1 Capitoli in coda, 0/3€ Donazione
-Schadenfreude


"Sei sicura che Yan Ruyu abbia coltivato una Misteriosa Tecnica Proibita?" Nonostante non sapesse cosa fosse, dalle parole di Ovetto aveva intuito quanto fosse impressionante.


"Quasi sicura. Se si coltivano delle Misteriose Tecniche Proibite bisogna seguire delle regole speciali. Proteggeva il suo corpo come la giada e non è una coincidenza che siano accaduti dei cambiamenti del genere dopo che hai rotto la sua castità."


"Comunque non ti devi preoccupare troppo. Molto probabilmente si sta incamminando per la via malvagia e e non sopravviverà." Ricordò Ovetto.


"Cosa? Significa che morirà a causa mia?" Chu Feng iniziò a biasimarsi, anche se non gli piaceva affatto Yan Ruyu, non l'avrebbe uccisa per questo.


"Cosa? Non puoi sopportarlo? Farai meglio a pregare, pregare che muoia mentre si incammina nella via malvagia altrimenti..."


"Altrimenti diventerà un demone assetato di sangue e la prima persona che ucciderà sarai tu."


Chu Feng capì la serietà della questione. Non avrebbe mai pensato che Yan Ruyu fosse una persona così pericolosa, ma era inutile piangere sul latte versato. Dato che era accaduto, doveva affrontarne le conseguenze e prendersi le proprie responsabilità.


Così, dopo che tornò nella Scuola Lingyun, Chu Feng andò di sua iniziativa dal capo della Scuola delle Fate per ricevere la sua punizione.


Dopo essere arrivato lì, il ragazzo scoprì di avere fatto la scelta giusta perché quella bastarda di Baixi era già arrivata. Chiaramente aveva detto ogni cosa alla caposcuola, ma naturalmente non sapeva dei cambiamenti che erano avvenuti nel corpo di Yan Ruyu perché svenuta.


La caposcuola si sedette e fece un cenno verso Baixi:"Ora vai. Ho qualcosa di cui discutere con Chu Feng. Ricorda di non menzionare a nessuno ciò che è accaduto."


"Come desidera." Baixi non osò attardarsi e, dopo aver dato un'occhiata piena di significato a Chu Feng, si girò e se ne andò.


Dopodiché la caposcuola bevve con calma un po' di tè e poi disse sorridendo con sollievo:


"Mi rende contenta il fatto che tu sia venuto qui per ammettere le tue colpe."


"Puoi dirmi dov'è andata Ruyu? Quella ragazza ha un temperamento piuttosto fiero, quindi temo che potrà fare delle cose stupide."


Dalle sue parole, Chu Feng aveva capito che la donna era preoccupata per Yan Ruyu, così non nascose nulla e le disse ogni cosa.


Dopo aver saputo che cos'era successo tra Yan Ruyu e Chu Feng e dei cambiamenti nel corpo della ragazza, la caposcuola non riuscì più a rimanere calma. Si alzò e, mentre si accigliava, camminò avanti e indietro per la stanza.


Dopo un po' la donna chiese al ragazzo:"Quale credi sia il motivo dietro ad un cambiamento del genere?"


"Mi perdoni per la mia franchezza, ma temo che non siano cambiamenti provocati da medicine particolari, ma per la coltivazione di una Tecnica Demoniaca."


Chu Feng non disse che era una Misteriosa Tecnica Proibita perché, in questo continente, le persone comprendevano e riconoscevano le Abilità Demoniache, mentre pochi conoscevano le Misteriose Tecniche Proibite.


Se il ragazzo avesse provato a spiegarlo, senza dubbio la donna avrebbe iniziato a sospettare di lui e di come fosse riuscito a sapere di segreti del genere.


"Tecniche Demoniache uh..." Dopo aver sentito queste parole, la caposcuola divenne di nuovo assorta. Dopo un po' sospirò:"Non c'è da meravigliarsene..."


"Senior, sa qualcosa al riguardo?" Chiese subito Chu Feng.


La caposcuola prima esitò, poi disse:"Quell'anno, il motivo per cui la fondatrice della mia scuola ha costruito l'accademia sulla catena montuosa era a causa di una Misteriosa Tecnica Proibita scoperta su uno dei picchi delle vette montagnose."


"La Tecnica Misteriosa era incisa sul picco della montagna. Non poteva essere replicata, né spostata. Poteva essere studiata solo sul picco della montagna e, per evitare che si diffondesse notizia della Tecnica Misteriosa, la mia fondatrice ha creato la scuola nella catena montuosa e ha reso il picco una zona proibita."


"Tuttavia, anche se molti sapevano che la Tecnica Misteriosa era molto bizzarra, nessuno poteva comprenderla. Anche la mia fondatrice ne ha compreso solo una sezione. Ha detto alla generazione successiva che le discepole devono avere il permesso di studiarla."


"Tuttavia, purtroppo, dopo diversi secoli nessuno è riuscito a capirla. Gradualmente nessuno pensò che la Tecnica Misteriosa potesse essere coltivata."


"Ma dopo aver sentito le tue parole, ricordo che Ruyu è andata molte volte ad esaminarla. Specialmente due anni fa. Ci è andata ogni giorno. Probabilmente ha davvero compreso la Tecnica Misteriosa ed è riuscita a coltivarla?" La caposcuola aveva un'espressione scioccata.


"Senior, può farmi vedere quella Tecnica Misteriosa?" Chu Feng ne fu entusiasta perché, anche se non poteva riconoscere la Misteriosa Tecnica Proibita, Ovetto dovrebbe esserne capace. Voleva davvero confermare se Yan Ruyu avesse coltivato o no una Misteriosa Tecnica Proibita e forse avrebbe potuto perfino scoprire degli altri segreti in quel luogo.


"Sì. Dopo che il Raduno delle Cento Scuole terminerà, seguimi nella Scuola delle Fate.
Inoltre non c'è bisogno che tu ti senta in colpo al riguardo. Nonostante tu non abbia spiegato molto, dopo aver sentito le parole di Baixi, capisco che posso biasimare solo te, invece è possibile che anche tu sia una vittima."


"Questa Baixi ha una natura disubbidiente e a volte ha dei metodi estremi."


"Però è comunque un raro talento. Se succedesse qualcosa a Ruyu, in futuro la Scuola delle Fate dipenderebbe da lei." Dopo aver saputo la verità al riguardo, la caposcuola non biasimò Chu Feng.


Il ragazzo rimase scioccato nel sapere che aveva intenzione di far dipendere il futuro della scuola da Baixi. All'inizio pensò di dissuaderla ma, dopo aver considerato che non erano affari suoi, non disse nulla.


Dopotutto, dalle parole della caposcuola, ci doveva essere un motivo per la sua decisione visto che capiva la personalità di Baixi e Yan Ruyu.


Dopodiché dopo essere entrato spavaldamente, spavaldamente uscì. All'esterno vide anche Baixi.


"Cos'hai fatto a Senior Yan? Demone." Dopo averlo visto, la ragazza mostrò risentimento.


L'espressione di Chu Feng divenne fredda. Strinse in un lampo il meno di Baixi e poi le sussurrò nell'orecchio.


"Hai ragione, sono un demone. Farai meglio a non farmi arrabbiare, altrimenti distruggerò la tua coltivazione e ti venderò ad un bordello." Dopo aver detto quelle parole, il ragazzo la spinse via e se ne andò a grandi passi.


Baixi rimase stordita a fissarlo. Iniziò a sudare copiosamente e mostrò un'espressione impaurita perché aveva capito che Chu Feng non stava scherzando.





