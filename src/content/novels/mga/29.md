---
title: Capitolo 29 - Incontro tra Padre e Figlio
pubDate: 2024-05-23T19:13:16.333Z
tags:
    - mga
---


In una certa residenza della famiglia Chu, un uomo di mezz'età e un giovane stavano discutendo seduti al tavolo.


Il giovane indossava un abito bianco. Era di bell'aspetto e il suo corpo emetteva un'aura particolare.


Era il fratello maggiore di Chu Feng. Chu Guyu, il discepolo della corte interna nella scuola #1 della Provincia Azzurra, la scuola Lingyun.


L'uomo di mezz'età era il padre di Chu Guyu e Chu Feng, Chu Yuan.


*creak* Mentre i due stavano discutendo, la porta ben chiusa si aprì lentamente.


"Chi ha detto che potevi entrare senza bussare? Vai via."


Stava parlando con suo figlio, chi osava intrudersi senza permesso? Chu Yuan sbatté con rabbia il tavolo e gridò. Ma quando la porta si aprì completamente, l'espressione di Chu Yuan si congelò istantaneamente.


"Eheh, padre, fratello." Chu Feng si grattò un po' la testa ed entrò nella sala ridacchiando.


"Sei tu fratello?" Vedendo Chu Feng, Chu Guyu diventò estremamente contento. Con pochi passi arrivò di fronte a Chu Feng e lo abbracciò, "Fratello, sei finalmente tornato. Mi sei mancato così tanto!"


"Anche tu mi sei mancato." Chu Feng restituì l'abbraccio.


"Non ti ho visto in cinque anni. Sei diventato più alto e più bello. Quasi non ti ho riconosciuto."
Chu Guyu esaminò con attenzione Chu Feng con gli occhi pieni di gioia.


"Ma non sono ancora alto come te." Chu Feng disse ridendo.


"Sei ancora giovane. In pochi anni diventerai sicuramente più alto di me." Chu Guyu sfregò con affetto la testa del ragazzo.


"Perché non sei venuto a salutarmi quando sei tornato?" Anche Chu Yuan si era avvicinato, il suo volto era illuminato per la contentezza. Sebbene i membri della famiglia Chu lo vedessero come un intruso, per Chu Yuan era suo figlio e non era diverso da Chu Guyu.


Vedendo l'abito viola di Chu Feng, Chu Yuan chiese di nuovo, "Sei entrato nella corte interna?"


"Sì." Chu Feng sorrise mentre annuiva.


"Bene. Sapevo che mio figlio ce l'avrebbe fatta." Chu Yuan rise rumorosamente.


I tre non si erano visti in cinque anni e avevano tantissime cose da dirsi.
Chiacchierarono per metà giornata e non pranzarono nemmeno.


Nel pomeriggio ci fu una chiamata dall'esterno della residenza, "Signor Chu Yuan, il maestro ha chiesto la sua presenza e quella del signorino Guyu." 


Quella voce proveniva dal Capo Zhao, un ministro notevole al servizio della famiglia Chu. Nonostante non facesse parte della famiglia, la sua posizione era molto alta. Quindi in quel momento Chu Feng, suo fratello e suo padre uscirono dalla residenza.


"Capo Zhao, sa perché ci ha chiamati?" Chiese educatamente Chu Yuan.


"Riguarda il raduno della famiglia. Tutti i membri della famiglia Chu si sono recati lì." Rispose il vecchio dai capelli bianchi con un sorriso.


"Capisco. Guyu, Feng'er, andiamo." Chu Yuan si rivolse a Chu Guyu e Chu Feng e poi si preparò ad andare alla sala conferenze della famiglia Chu.


Nota Traduzione: "er" può significare figlio, ma quando è posto dopo un nome è un segno di affetto e un carattere di riempimento (suona meglio "Feng'er" rispetto a solo "Feng").


Proprio quando iniziarono a muoversi, vennero fermati da Zhao, "Signor Chu Yuan, il maestro si è rivolto solo a lei e al signorino Guyu." 


"Cosa vorrebbe dire?!" Sentendolo, Chu Guyu si arrabbiò moltissimo.


"Sigh..." Capo Zhao era piuttosto calmo e sorrise debolmente mentre diceva, "Questo è ciò che ha detto il maestro. Sto solo riferendo le sue parole."


In quell'istante, non solo Chu Guyu, anche Chu Yuan era scontento. Avevano detto che era un raduno di famiglia ma non avevano invitato Chu Feng. Il significato era molto chiaro.


"Padre, fratello, andate. Non fate irritare il nonno." Disse Chu Feng sorridendo. Era molto calmo e le sue emozioni non erano state condizionate minimamente.
Dopo essere stato nella famiglia Chu per così tanti anni era abituato ad un trattamento del genere.


Vedendolo così, Chu Yuan si sentiva come se gli fosse stato trafitto il cuore. Si sentiva inadeguato come padre, ma disse dando una pacca sulla spalla di Chu Feng,


"Feng'er, farò sì che il prossimo raduno includa anche te." Dopo aver detto questo, Chu Yuan andò nella sala conferenze con Chu Guyu.


"Nono livello dello Spirit realm." Chu Feng era felicissimo. Aveva sondato l'aura di Chu Yuan e aveva percepito il suo livello.


Chu Feng sapeva cosa significava. Nell'intera famiglia Chu, eccetto la vecchia generazione, non c'era nessuno che avesse raggiunto il nono livello. Quindi era il vantaggio più grande che Chu Yuan aveva come candidato.


Nono livello dello Spirit realm. Con un solo passo sarebbe potuto entrare nell'Origin realm.


In questo stadio non si usava più energia spirituale, ma potere Origin.


Era molto più forte rispetto all'energia spirituale. L'attuale maestro della famiglia Chu era l'unico ad essere al primo livello dell'Origin realm.


Chu Yuan era stato in grado di raggiungere il nono livello dello Spirit realm a quest'età. Chu Feng era veramente felice per lui.


"Signor Chu Yuan, c'è un'emergenza!"


Proprio in quel momento echeggiò la voce di un vecchio e una persona di grande stazza corse con un'espressione di panico.


"Zio Zhang, cos'è successo?" Chu Feng riconobbe quella persona. Era uno dei servi della famiglia Chu.


"Sei... Sei il signorino Chu Feng?" Guardandolo, Zhang cambiò espressione.


Quando Chu Feng se ne era andato dalla famiglia Chu, era solo un bambino di dieci anni. Era cambiato enormemente in questi cinque anni, ma Zhang lo riconosceva ancora vagamente.


"Sono io." Chu Feng sorrise e annuì.


"Signorino Chu Feng. Sono apparse delle Bestie Feroci nella miniera dei minerali dietro la montagna." Disse Zhang terrorizzato.


"Bestie Feroci?" Il cuore di Chu Feng si strinse e corse veloce come il vento verso il retro della montagna senza nemmeno pensare.


La miniera dietro la montagna della famiglia Chu era un'importantissima fonte di guadagno per la famiglia. Ma i minatori erano per lo più normali cittadini. Anche se c'erano delle persone che conoscevano un po' di arti marziali, il loro potere era molto basso.


Bestie Feroci. Chu Feng le aveva già viste.
Quei minatori non potevano gestire nemmeno quelle più deboli al livello 1. Chu Feng non voleva nemmeno pensare cosa sarebbe successo se i minatori le avessero incontrate.


Ma proprio quando Chu Feng se ne andò, gli angoli della bocca di Zhang si arricciarono, formando un sorriso sinistro.


"Zio Zhang, grazie per il tuo lavoro." Non molto tempo dopo che Chu Feng se ne era andato, Chu Xun arrivò e diede un po' di monete d'argento a Zhang.


"Eheh, sto solo facendo il mio dovere." Zhang ricevette i soldi e disse, "Signorino Chu Xun. Le Bestie Feroci sono nelle parti più profonde della montagna. Come le ha avvicinate alle miniere?"


"Questo è un segreto."


"Signorino Chu Xun, è stato davvero un buon metodo. Ma sembra che ci siano sempre più bestie feroci. Credo che dovremmo andare anche noi." I capelli di Zhang si drizzarono ripensando alle Bestie Feroci che aveva visto vicino alle miniere.


"Cosa c'è da aver timore? Le più forti non dovrebbero sorpassare il livello 3 e Chu Feng si è allenato nella Scuola del Drago Azzurro per cinque anni. Se non riuscisse ad occuparsi di qualche Bestia Feroce allora è meglio che muoia."


Chu Xun sbuffò freddamente. Il motivo per cui aveva fatto tutto quel lavoro era per far soffrire un po' Chu Feng. Come poteva andarlo a salvare?


"Ma signorino Chu Xun, se succede davvero qualcosa a Chu Feng e se il Signor Chu Yuan indagasse, temo che non andrebbe troppo bene." Zhang era ancora un po' preoccupato.


"Va bene. Andremo a dare un'occhiata." Dopo aver riflettuto un po', Chu Xun diede ragione a Zhang. Se Chu Feng fosse morto non gliene sarebbe importato nulla, ma se Chu Yuan avesse scoperto che la morte del ragazzo era avvenuta a causa sua allora non sarebbe stato un bene.


Mentre Chu Xuan e Zhang si avvicinavano al retro della montagna e ancora prima che arrivassero alle miniere, scoprirono che Chu Feng era circondato da un enorme gruppo di minatori ed erano diretti verso loro due. I minatori stavano anche portando degli enormi mostri. Guardando da vicino, erano Bestie Feroci.





