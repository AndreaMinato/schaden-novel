---
title: Capitolo 293 - Scioccare la Provincia Azzurra
pubDate: 2024-06-03T19:13:16.374Z
tags:
    - mga
---
                
Edit: scusate ho letto Martial God Asura anziché Martial World... LOL vi ho pubblicato in anticipissimo i capitoli regolari di giovedì 10 e venerdì 11.
Darò la colpa al caldo sì...
0 Capitoli in coda, 0/3€ Donazione
-Schadenfreude


"Questa Tecnica Imperiale Celeste... Il Grande Saggio Imperiale si è inventato un'abilità incredibile." Mentre guardava Chu Feng volare, Qi Fengyang annuì con ammirazione.


Anche i coltivatori all'Heaven realm non avevano avuto modo di creare una tecnica che resistesse alla gravità, eppure il Grande Saggio Imperiale aveva ideato una tecnica marziale del genere con una coltivazione al Profound realm. Era davvero un miracolo.


"Fratellone, nonostante Dugu Aouyun sia stato davvero odioso dato che ha strappato le braccia del capo della mia scuola, sembra che abbia un po' esagerato uccidendolo, no?" Disse con un po' di preoccupazione Chu Feng.


"Cavolo. Ragazzo, non ti vergogni di aver detto una cosa del genere?" Qi Fengyang arricciò le labbra gli diede un'occhiataccia.


Chu Feng in effetti grattò la testa con un po' di imbarazzo e non rispose.


Perché Qi Fengyang aveva ragione. Uccidere Dugu Aouyun non era così esagerato a giudicare dai metodi del ragazzo, ma naturalmente lo aveva chiesto perché aveva un po' di dubbi.


"So che cosa ti preoccupa. Yan Yangtian è un esperto all'Heaven realm e, anche se il tuo potere è anormale, di fronte ad un guerriero all'Heaven realm sei proprio come una misera formica."


"Prima di avanzare di stadio credevo che le dicerie riguardo a questo realm fossero solo leggende. Comunque dopo essere arrivato fino a questo punto ho capito quanto è impressionante." Qi Fengyang sospirò e poi continuò a parlare:


"Non conosci bene Yan Yangtian, è una persona estremamente ambiziosa. Specialmente dopo che è entrato nell'Heaven realm è diventato molto audace."


"Non permetterebbe a nessuna scuola nei confini della Provincia Azzurra di rivaleggiare con la sua."


"La Scuola del Drago Azzurro ha già attirato l'attenzione rivelando il suo potere. Che tu uccidessi Dugu Aouyun o no, Yan Yangtian non avrebbe lasciato andare la Scuola del Drago Azzurro, né i tuoi cari."


"Non ti avrebbe comunque lasciato andare, in tal caso perché non uccidere il suo discepolo preferito?" Spiegò Qi Fengyang.


"Fratellone, hai ragione!" Chu Feng annuì. Il vecchio in effetti ci aveva riflettuto più accuratamente rispetto a lui.


"Ma non ti preoccupare, al momento anche io sono nell'Heaven realm. Inoltre appartengo alla Tenuta del Principe Qilin che ha la Dinastia Jiang come supporto. Quindi finché ci sarò io, non importa quanto sarà audace Yan Yangtian, non oserà assolutamente attaccarti." Garantì Qi Fengyang dandosi una pacca sul petto.


"Fratellone, hai anche un esperto incredibile dalla tua parte, no?" Ridacchiò Chu Feng.


"Di chi stai parlando?" Qi Fengyang era un po' confuso.


"Lo Sciamano dal Mantello Blu che vive in isolamento nella Gola dei Cento Suoni!" Rispose Chu Feng.


"Oh!" Dopo aver sentito quelle parole, Qi Fengyang capì e poi sorrise:"Hai ragione, in effetti è molto potente, ma non vive in isolamento. Sa tutto quello che succede nella Provincia Azzurra perché sta cercando una persona."


"Una persona? Quale persona?" Chiese con curiosità il ragazzo.


"Ahah, una persona incredibile, ma non posso dirtelo. È un segreto. Anche se sei tu non posso dirtelo."


Qi Fengyang si accarezzò la barba, poi sorrise di nuovo per poi dire:"Quella persona è la speranza delle Nove Province e tu sei la speranza della Provincia Azzurra."


Chu Feng non comprese queste parole, ma sapeva che l'identità dello Sciamano dal Mantello Blu non doveva essere così semplice e che la persona che stava cercando doveva essere ancora più misteriosa.


Nonostante fosse molto curioso, dato che Qi Fengyang non voleva dire altro, Chu Feng non fece altre domande.


Visto che doveva dei favori a Li Zhangqing, Chu Feng continuò ad osservare le sue condizioni e rimase nel villaggio per diversi giorni insieme a Qi Fengyng. I due ripartirono solo dopo che Li Zhangqing si risvegliò e le sue braccia non presentarono più problemi.


E mentre passavano questi giorni, le notizie di come Chu Feng aveva tagliato le braccia a Fenghao e ridotto in poltiglia Dugu Aouyun si diffusero per tutta la provincia.


Nessuno dubitò più delle capacità di Chu Feng dato che queste informazioni erano state condivise da varie scuole di primo livello della provincia.


Era apparso un genio nella Provincia Azzurra. Un mostro, un demone terrificante. Queste era ciò di cui stavano parlando tutti.


Chu Feng era un genio a causa del suo talento nella coltivazione, un mostro per le sue capacità combattive innaturali e un demone a causa dei suoi metodi crudeli.


Il nome di Chu Feng fu idolatrato e temuto.
Molti volevano assistere personalmente alla sua grandezza, eppure ne erano terrorizzati.
Con una sola parola incauta, un'azione sbagliata, se avessero offeso il demone la loro famiglia sarebbe stata sterminata.


Non solo la forza di Chu Feng era stata riconosciuta, fu anche mistificata. Comunque alla fine il ragazzo fu accettato pubblicamente come genio numero uno della Provincia Azzurra.


Tuttavia, in confronto agli altri, la gente della città dell'Uccello Vermiglio era presa da un'altra notizia...


"Chu Feng è il Signor Mantello Grigio. Il Signor Mantello Grigio è Chu Feng. Questa... Questa è davvero una grande notizia!"


Su Hen stava passeggiando avanti e indietro per la sala principale della città dell'Uccello Vermiglio. Aveva un'espressione euforica perché non aveva dimenticato l'avvertimento che il Signor Mantello Grigio gli aveva dato.


All'inizio Su Hen era esitante. Chu Feng era un genio, aveva Qi Fengyang come supporto e provava dei sentimenti nei confronti delle sue figlie. Il Lord della città voleva dare le sorelle in sposa a Chu Feng, ma il Signor Mantello Grigio lo aveva minacciato. Questo lo aveva confuso e spaventato.


Tuttavia ora aveva scoperto che molto probabilmente i due erano la stessa persona e questo avrebbe fatto scomparire ogni dubbio, lasciandolo solo lieto.


"Padre, a parte che questa notizia non è ancora confermata, anche se Chu Feng è il Signor Mantello Grigio, perché sei così felice?" Su Mei batté i suoi bellissimi occhi e lo fissò confusa.


"Nostro padre è malato, ignoralo." Le sussurrò Su Rou nell'orecchio.


"Ahah, piccola Rou, piccola Mei, c'è qualcosa che vi ho nascosto per molto tempo, ma credo che oggi potrò dirvelo."


"Quel giorno, dopo che il Signor Mantello Grigio ha sterminato la famiglia Shangguan, mi ha mandato una lettera.
In essa dichiarava l'intenzione di sposarvi." Su Hen andò verso le due sorelle e diede loro una pacca sulle spalle con un'espressione piena di gioia ed entusiasmo.


"Cosa? Il Signor Mantello Grigio vuole sposarci?!" Il dolce volto di Su Mei diventò incredibilmente preoccupato. Aveva uno sguardo ancora più impaurito di quando avrebbe dovuto sposarsi con la famiglia Shangguan.


Perché ricordava chiaramente che il Signor Mantello Grigio era un vecchio spietato, era molto più spaventoso della famiglia Shangguan. Non avrebbe saputo cosa fare nel caso una persona del genere avesse voluto sposarla.


"Ahah, piccola Mei, non c'è bisogno di aver paura. Ormai sappiamo che il Signor Mantello Grigio è Chu Feng."


"Padre, non dire assurdità. Non ci sono prove al riguardo." Gridò con rabbia Su Rou. Spinse via anche il braccio di Su Hen e disse puntando il dito verso di lui:


"Non ti rispetto più come padre perché non ci hai mai trattato come delle figlie. Noi due sorelle siamo solo dei sacrifici per il bene della famiglia." Dopo aver detto questo, Su Rou uscì furiosamente dalla porta principale.
        



