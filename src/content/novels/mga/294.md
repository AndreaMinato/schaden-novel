---
title: Capitolo 294 - I Veri Sentimenti delle Sorelle
pubDate: 2024-06-03T20:13:16.375Z
tags:
    - mga
---
                
0 Capitoli in coda, 0/3€ Donazione
-Schadenfreude


Su Rou era salita su un'alta torre della città dell'Uccello Vermiglio. Era seduta sull'orlo del tetto e le sue gambe lunghe e sottili penzolavano a mezz'aria. Aveva appoggiato le mani sulla gronda del tetto mentre guardava l'orizzonte.


Il vento scuoteva i suoi capelli neri come l'inchiostro e la sua bella gonna, ma non poteva spazzare via la sua espressione avvilita.


"Sorella." All'improvviso risuonò una splendida voce, Su Mei si stava avvicinando a lei.


"Piccola Mei, perché sei venuta?" Su Rou era piacevolmente sorpresa, ma allo stesso tempo fu colta dal panico.


"Eheh." Su Mei sorrise dolcemente, ma non rispose alla domanda di Su Rou. Con un tonfo si sedette vicino a lei. Mentre si sistemava, arricciò il naso e disse sorridendo:"Sorella, speri che Chu Feng sia quel Signor Mantello Grigio?"


"Perché?" Su Rou mostrò un'espressione perplessa, ma si agitò ancora di più.


"Eheh, perché lo spero anche io. Spero che Chu Feng sia il Signor Mantello Grigio perché voglio sposarlo." Su Mei rivolse lo sguardo verso la Scuola del Drago Azzurro con un sorriso incantevole.


"Stupidotta, accadrà, non ti preoccupare, anche a lui le piaci molto. Prima o poi ti sposerà." Su Rou sfregò i capelli di Su Mei con affetto.


"Lo so. Lo so che gli piaccio, ma tu?" Chiese all'improvviso Su Mei.


"Cosa?" Sentendo questa domanda, Su Rou fu colta alla sprovvista.


"Vuoi sposare Chu Feng?" Su Mei continuò a sorridere.


"Io..." L'espressione di Su Rou era piena di emozioni contrastanti e le sue labbra incantevoli si aprirono lievemente, ma non riuscì a dire altro.


Proprio in quel momento Su Mei la abbracciò e disse con un tono adorabile:


"Spero che tu possa sposare Chu Feng. Lo spero davvero. Chu Feng è la persona che amo, ma anche tu lo sei. Voi due siete le persone che mi sono più care. Spero davvero che noi tre possiamo vivere insieme per sempre."


Le parole di Su Mei erano dolci e molto piacevoli, ma sopratutto sincere. Erano frasi che provenivano dal suo cuore.


Su Rou prima rimase esterrefatta, poi ricambiò l'abbraccio mentre i suoi occhi si arrossarono lievemente e il suo volto si riempì di emozione.


Non disse nulla, ma la sua espressione era sorridente. Sorrisi di pura gioia.


...


Dopo che Li Zhangqing guarì, lui, Chu Feng e Qi Fengyang partirono, ma ognuno aveva una destinazione differente.


Li Zhangqing ritornò nella Scuola del Drago Azzurro. Chu Feng aveva causato un tale trambusto nel Raduno delle Cento Scuole, naturalmente sarebbe dovuto tornare a controllare la situazione.


Qi Fengyang invece era stato convocato dal Lord della Tenuta del Principe Qilin. Le notizie del suo avanzamento di livello si erano già diffuse per il paese. Per la Provincia Azzurra era una questione importante e lo era ancora di più per la Tenuta del Principe Qilin; naturalmente il Lord avrebbe dovuto verificarlo.


Chu Feng invece si diresse verso la città della Tartaruga Nera. Dopo aver incontrato il Fondatore Drago Azzurro nel Cimitero Mille Ossa, il ragazzo aveva già deciso di lasciare la Provincia Azzurra per migliorare le sue capacità come Sciamano.


Se avesse voluto migliorare il suo livello avrebbe dovuto seguire le istruzioni della misteriosa Bestia Mostruosa nella Torre Fantasma Asura e trovare i tesori che aveva lasciato.


Comunque, prima di andarsene dalla Provincia Azzurra, Chu Feng si doveva dirigere verso la città della Tartaruga Nera. Voleva andare a dare un'occhiata per trovare l'entrata della Tomba dell'Imperatore ed esplorarla.


"Cioè?"


Al momento Chu Feng era seduto sulla sua Aquila Testabianca e stava volando verso la città della Tartaruga Nera. All'improvviso però aggrottò le sopracciglia e poi cambiò velocemente direzione.


"Scappa! Scappa! Se ci prende siamo morti!"


"Ahhh! Non voglio essere divorato da quella cosa! No!"


In una foresta al di fuori del confine della città della Tartaruga Nera stavano correndo due bambini inseguiti da un feroce leopardo.


I due erano terrorizzati e avevano perfino perso le scarpe mentre correvano. Stavano fuggendo usando tutte le loro forze, ma il leopardo era troppo veloce. Come una freccia scoccata, sia avvicinò velocemente. Al momento stava aprendo le sue grosse fauci e si stava preparando a mangiare un delizioso pasto.


"Waaaaa!"


Ma proprio in quel momento risuonò un grido acuto dal cielo che attirò l'attenzione dei due bambini, ma anche del leopardo che si fermò e guardò verso il cielo.


*huu*


Si sollevò una folata di vento che spazzò via delle pietre. Dopodiché un'enorme Aquila Testabianca discese dal cielo e Chu Feng balzò di fronte al leopardo.


Quando videro il ragazzo, i bambini si gettarono nel suo abbraccio e guardarono spaventati il felino, come se stessero cercando di dire che il grosso gatto voleva mangiarli.


In quel momento il leopardo esitò, non sapeva se continuare ad attaccare. Alla fine, di fronte ad un piacevole pasto, non riuscì a trattenersi e iniziò ad avanzare.


"Sciò!" Proprio in quel momento Chu Feng gridò. Sembrava aver usato una voce normale, eppure la sua parola fu come una spada affilata che infilzò la creatura.


"Rooaar!" Il leopardo gemette e fu scagliato a decine di metri di distanza. Ben presto si girò e corse all'impazzata verso una foresta senza nemmeno voltarsi.


"Va bene, non abbiate paura, ora siete al sicuro." Chu Feng sorrise mentre accarezzava le teste dei due bambini tra le sue braccia. Li sentiva tremare, era evidente quanto fossero impauriti.


*poof*


Poi i due si inginocchiarono all'improvviso e si prostrarono di fronte a Chu Feng. Mentre lo facevano dissero:"Potente divinità, ti preghiamo, per favore prendici come discepoli. Potente divinità, ti preghiamo, prendici come discepoli per favore."


"Dai, alzatevi mentre parlate. In quanto uomini come potete inginocchiarvi subito dopo aver visto qualcuno?" Chu Feng sorrise esasperato vedendo come si comportavano i due bambini, poi li aiutò a rialzarsi.


In quel momento Chu Feng notò che la loro età non superava gli 8 anni, le loro ossa non si erano ancora sviluppate e non avevano raggiunto l'età adatta per la coltivazione marziale.


Inoltre, dai loro abiti, dovevano essere cresciuti in un comune villaggio. I loro vestiti erano laceri ma i loro tagli di capelli erano particolari.


Uno aveva i capelli a scodella e l'altro a spazzola. Avevano delle espressioni risolute e sincere.


Comunque in quell'istante i loro giovani volti erano cosparsi di lacrime e moccio. Era evidente che prima si erano davvero spaventati.


Chu Feng non poteva fare finta di niente e ignorare due bambini in pericolo. Dopotutto erano giovani e dal cuore puro. Così Chu Feng chiese:"Qual è il tuo nome?"


"Huzi."


"E il tuo?"


"Niuzi."


"Bei nomi!!"


Nota Traduzione: Hu + Zi = cucciolo di tigre, Niu + Zi = Vitello





