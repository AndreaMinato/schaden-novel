---
title: Capitolo 295 - Sciamano Depravato
pubDate: 2024-06-03T21:13:16.375Z
tags:
    - mga
---
                
0 Capitoli in coda, 0/3€ Donazione
-Schadenfreude


Il bambino con il taglio a scodella era Niuzi, quello con i capelli a spazzola era Huzi. Erano due bambini puri ed ingenui. Risposero alle domande di Chu Feng con serietà, ma non capirono perché il ragazzo non riuscisse più a smettere di ridere dopo aver sentito il nome di Niuzi.


Comunque non si poteva biasimare Chu Feng, i capelli di Niuzi sembravano troppo simili al pelo sulla testa di un vitello e il suo nome gli si addiceva. Anche se non voleva ridere, il ragazzo non riusciva a fermarsi.


Ma ben presto il ragazzo controllò le proprie emozioni, poi chiese con serietà:"Huzi, Niuzi, ditemi. Perché siete venuti in un posto come questo tra le montagne?"


"Potente divinità, siamo qui per salvare la nostra sorellina!" Risposero contemporaneamente i due bambini.


"Vostra sorella?" Chu Feng pensò, se loro erano così giovani, quanto doveva essere piccola la loro sorellina?


"Sì, la nostra sorellina è stata portata via da delle persone cattive. Dobbiamo salvarla e riportarla a casa. Potente divinità, ti preghiamo, per favore prendici come discepoli e insegnaci dei metodi divini!" Dissero con emozione i due bambini inchinandosi di nuovo.


"Posso insegnarvi qualche tecnica ma prima dovete dirmi dov'è stata portata via vostra sorella? Chi l'ha portata via?" Chiese con solennità il ragazzo.


Dopo aver discusso un po', Chu Feng seppe che i due erano fratelli, Niuzi aveva 9 anni, Huzi 7 e la sorellina più piccola ne aveva 5 e si chiamava Niuniu.


Nota traduzione: Niu = ragazza.


I tre fratelli vivevano in un villaggio di montagna all'interno dei confini della città della Tartaruga Nera. Il loro villaggio era estremamente povero ed era isolato dal mondo esterno, i bambini non sapevano nemmeno cosa fosse la coltivazione marziale. Quando avevano visto Chu Feng scendere dal cielo, avevano perfino pensato che fosse una divinità.


Volevano salvare sua sorella Niuniu perché quel mattino era stata rapita da un gruppo di persone che indossavano un'armatura dorata. Da ciò che avevano detto erano diretti nella Città della Tartaruga Nera. Non solo Niuniu, anche tutte altre ragazzine del villaggio erano state portate via.


"Devono provenire dalla Tenuta del Principe Qilin. La famiglia Gong dev'essere stata già sterminata, perché erano rimasti nella città della Tartaruga Nera? Possibile che non abbiano scelto un nuovo clan per gestire la città e che la stiano governando personalmente?"


"Ma perché hanno dovuto portare via un gruppo di ragazzine di un villaggio lontano?" Chu Feng si accigliò, non riusciva a capirne il motivo, così alla fine decise di indagare.


Ma prima di partire passò dei metodi di coltivazione e dell'oro a Huzi e Niuzi. Disse loro di tornare a casa ad aspettare e che molto presto avrebbe salvato la loro sorellina.


"Potente divinità, grazie per averci trasmesso i metodi divini, li coltiveremo con impegno e non ti deluderemo." I due bambini si inginocchiarono di nuovo con un'espressione piena di gratitudine.


"Oh... Questi non sono metodi divini, ma di coltivazione. Se riuscirete ad impararli potrete usare le arti marziali e diventare un coltivatore."


"Inoltre non sono una potente divinità. Non ci sono dei in questo mondo e anche se ci fossero, sarebbe solo una persona estremamente potente."


Chu Feng sorrise e sfregò le teste di Niuzi e Huzi, poi li portò sull'Aquila Testabianca.
Dopo averli riportati al villaggio, cambiò direzione e si affrettò verso la città della Tartaruga Nera.


Dopo essere arrivato a destinazione, Chu Feng scoprì che l'area in effetti era occupata dalla gente della Tenuta del Principe Qilin.


Si erano accampati molti soldati e diversi potenti guerrieri. C'erano anche diverse centinaia di persone al Profound realm. Il luogo dove si erano sistemati era il luogo più importante della città, quella che prima era la residenza della famiglia Gong.


"Possibile che abbiano scoperto qualcosa?" Chu Feng indossò gli abiti della Tenuta del Principe Qilin e si intrufolò nell'accampamento.


Dopo aver guardato in giro, Chu Feng scoprì con entusiasmo che la gente della Tenuta del Principe Qilin aveva trovato davvero qualcosa di interessante. Avevano scoperto proprio l'entrata alla Tomba dell'Imperatore della Catena Montuosa della Tartaruga Nera.


Prima, quando Chu Feng aveva esplorato la città, aveva provato a cercarla, tuttavia non ci era riuscito. Sembrava quasi che l'entrata non esistesse.


Non avrebbe mai pensato che il passaggio fosse localizzato nella residenza della famiglia Gong, solo dopo che la Tenuta del Principe Qilin aveva annientato il clan che lo occupava e distrutto l'edificio i soldati avevano scoperto che c'era un'entrata con una Formazione Spirit.


Nonostante la Tenuta del Principe Qilin non sapesse che era l'entrata per la Tomba dell'Imperatore, i suoi uomini erano certi che contenesse un tesoro. Così avevano mandato delle truppe ad occupare il luogo e avevano anche mandato il loro Sciamano dal Mantello Grigio con l'intenzione aprire l'entrata e prendere i tesori del luogo segreto.


Chu Feng aveva anche scoperto il motivo per cui Niuniu e le altre bambine erano state portate via. Erano state mandate nell'alloggio dello Sciamano.


Le nuvole rosse indugiavano sull'orizzonte ad ovest, stava per calare la notte. Anche le attività della Tenuta del Principe Qilin si fermarono.


Chu Feng, fingendosi una guardia della tenuta, perlustrò la residenza dello Sciamano del Mantello Grigio. Con il suo potere di localizzazione, il ragazzo riuscì a sentire delle voci dalla tenda dei generali.


"Questo vecchiaccio. Ogni giorno non fa altro che darci ordini, ma dopo così tanto tempo non riesce nemmeno ad aprire l'entrata di una Formazione Spirit."


"Questo vecchio pervertito vuole che ci trovi delle ragazzine dai villaggi al di fuori della Città della Tartaruga Nera da rovinare. Mi sento davvero in colpa dopo aver visto morire così tante ragazzine in quel modo!"


"Shh, abbassate la voce, è uno Sciamano dal Mantello Grigio e ha una percezione incredibile! Se vi sente siete spacciati." Mormorarono diverse guardie mentre bevevano birra nella tenda.


"Dannazione! Hanno catturato così tante ragazze per questo motivo?!" Chu Feng strinse i pugni con così tanta forza che iniziarono a protrudere delle vene blu.


Ogni giorno violentava delle ragazzine fino ad ucciderle. Se questo non era da depravati allora cosa lo era? Chiunque avesse un minimo di umanità non avrebbe potuto farlo, eppure la Tenuta del Principe Qilin, la governatrice della Provincia Azzurra era diventata complice di una persona così malvagia. Non c'era praticamente alcuna differenza tra questo e delle arti demoniache! Chu Feng si infuriò, era deluso dalla Tenuta del Principe Qilin.


Pensando a questo, il ragazzo si affrettò. Dopo un po' arrivò finalmente alla residenza dello Sciamano dal Mantello Grigio.


Dato che la tenuta della famiglia Gong era stata fatta a pezzi, non c'era alcun edificio disponibile e le loro residenze erano tutte tende. Comunque quella in cui viveva lo Sciamano dal Mantello grigio era molto grande. Forse a causa delle sue azioni ignobili, aveva allontanato tutte le guardie.


Chu Feng si avvicinò con cautela e scoprì che c'era una Formazione Spirit nascosta al di fuori della tenda. Era una barriera che in effetti poteva essere creata solo da uno Sciamano dal Mantello grigio, ma non fu difficile aprirla per lui.


Il ragazzo la aprì e subito dopo averlo fatto cambiò drasticamente la sua espressione e quasi scoppiò per la rabbia.


Stava sentendo voci di bambine provenire dalla tenda, non risate innocenti, ma grida miserabili e gemiti di disperazione.







