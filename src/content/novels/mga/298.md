---
title: Capitolo 298 - La Tecnica dell'Armatura della Tartaruga Nera
pubDate: 2024-06-04T00:13:16.375Z
tags:
    - mga
---
                
Capitolo regolare
3 Capitoli in coda, 0/3€ Donazione
-Schadenfreude


"No, non posso farlo." Sembrava che Chu Feng fosse sconvolto. Anche se Ovetto glielo stava ricordando costantemente, anche se lui stesso sapeva di trovarsi di fronte ad un'illusione, non poteva attaccare la sua famiglia.


"Idiota! È un'illusione non è la tua famiglia. Se non li ucciderai, saranno loro ad ucciderti. Hai intenzione di morire qui? Così finirai come quelle persone intrappolate fino alla morte, ne sei consapevole?" Ovetto gridò nervosamente perché sentiva che Chu Feng era rimasto confuso da questa Formazione Illusoria.


"Io..." Dopo aver sentito il grido di Ovetto, Chu Feng prima esitò, poi alla fine si riprese. Strinse i denti ed urlò:"No! Non posso morire qui. Dannate illusioni, morite!"


Dopo aver parlato, Chu Feng si fermò e chiuse gli occhi. Usò il Ruggito Tagliente del Drago del Vuoto e una forte pressione discese dal cielo. Decine di illusioni furono soppresse, non riuscivano nemmeno a muoversi.


"Feng'er, non farlo! Fermo, sono tuo padre!"


"Feng'er, sono tuo nonno! Non farlo!" Ma in quell'istante le illusioni che prima erano aggressive avevano iniziato a chiamarlo per nome.


Tuttavia, non solo Chu Feng aveva deciso di non prestare più attenzione alle loro parole, aveva anche aumentato la forza del Ruggito Tagliente del Drago del Vuoto. Alla fine le decine di illusioni furono distrutte.


"Successo?" Dopo aver sentito che era tutto finito, Chu Feng aprì lentamente gli occhi. Ma quando si guardò attorno, si pietrificò e il suo sguardo cambiò.


Scoprì con orrore che le illusioni non erano scomparse. Attorno a lui c'erano decine di corpi. I cadaveri appartenevano a suo padre e agli altri membri della famiglia Chu.


La loro morte era stata davvero miserabile ed erano stati tutti schiacciati a morte. Poteva ancora determinare l'identità di alcuni corpi, ma quelli che erano morti in modo cruento erano già diventati pozze di sangue e non si poteva più vedere il loro volto.


*poof*


In quell'istante Chu Feng ne fu stupefatto e si inginocchiò a terra. Aveva già usato il suo Potere Spirit per identificarli e aveva scoperto che quei corpi erano veri. Era rimasta anche parte dell'aura dei suoi familiari su quei corpi. Aveva davvero ucciso personalmente la sua famiglia.


"Ho fatto questo? Ho ucciso personalmente mio padre, mio nonno, il mio primo e il mio secondo zio..." Chu Feng si prese la testa con le mani e vacillò.
In quell'istante quasi impazzì. La sua mente era sull'orlo del collasso e quasi desiderava morire a causa del dolore.


"Chu Feng, cosa stai facendo? Sono solo illusioni, illusioni!" Vedendo le sue condizioni, OVetto cercò di ricordarglielo nuovamente.


"No, non sono illusioni. Quello è mio padre. La mia famiglia! Posso sentire le loro aure e non erano morti, ma li ho uccisi tutti!"


"Sei sciocco?! Sono proprio illusioni. Visto che non puoi lottare contro il potere della formazione non puoi determinare cos'è vero e cos'è falso. Il tuo Potere Spirit ha già smesso di funzionare."


"Sii forte. Questo è come un demone interiore, è un peso che non puoi lasciarti alle spalle. Questa illusione ha individuato subito la tua debolezza, per questo ti ha fatto vedere loro."


"Devi perseverare e credere in te stesso. Sono illusioni ed è tutto falso. Finché potrai perseverare, potrai disperdere quel demone. Puoi ripulire la tua coscienza e non portare più questo peso." La voce di Ovetto continuò a risuonare nelle orecchie di Chu Feng ed era come una lampada che illuminava il cammino. Condusse Chu Feng lungo la via della sopravvivenza.


Chu Feng riuscì finalmente a riprendersi. Iniziò a credere alle parole di Ovetto e cominciò a credere in sé stesso. Non scappò più, guardò i cadaveri fissando direttamente il corpo di suo padre.


*hmm* Mentre Chu Feng li osservava, i corpi iniziarono a svanire. Il sangue e il cadavere scomparve, l'illusione si era dispersa completamente.


Proprio in quell'istante Chu Feng riuscì finalmente a guardarsi attorno. Scoprì che era ancora in mezzo alla nebbia, ma aveva una sensazione completamente diversa perché ora sapeva il metodo per conquistare questa Formazione Illusoria.


"Ovetto, grazie. Se non fossi stata qui temo che non avrei superato questa sfida." Chu Feng si asciugò il sudore freddo dalla fronte con un po' di paura.


"Chi stai ringraziando? Non c'è bisogno, dopotutto non è colpa tua. Si può solo dire che la Formazione Illusoria fosse troppo forte. È stata in grado di ingannare l'anima e nessuno avrebbe potuto determinare se fosse vera o falsa."


"Attacca il cuore perché, sia l'affetto che l'amore, permettono alle persone di ignorare la propria sicurezza e può anche fare perdere la ragione alle persone."


"Ma credo che, anche senza di me, saresti riuscito a superare quell'ostacolo e a sconfiggere quel demone interiore." Ovetto sorrise dolcemente, la sua voce vivace era estremamente piacevole da ascoltare. Ascoltandola, Chu Feng si sentì scaldare il cuore.


"Non male. Non hai un talento malvagio." All'improvviso risuonò la voce profonda di un anziano dalle spalle di Chu Feng.


Il ragazzo non poté non tremare perché aveva percepito una sensazione opprimente.


Quando si girò, il ragazzo scoprì con stupore che c'erano due paia di occhi rossi grandi come lanterne dietro di lui.


Nonostante lo sguardo non emanasse alcun intento omicida, Chu Feng si spaventò. Il suo Potere Spirit non funzionava in quel luogo, quindi non aveva modo di individuare il proprietario di quelle due paia di occhi rossi, ma sapeva che doveva essere un'esistenza davvero potente.


"Bambino, qual è il tuo nome?" Risuonò la voce antica, tonante come una campana di rame.


"Sono Chu Feng. Senior mi chiedo quale sia il vostro grande nome?" Rispose rispettosamente Chu Feng.


"Sono la Tecnica dell'Armatura della Tartaruga Nera. Ragazzo, sei proprio fortunato. Non solo sei riuscito a trovare questo posto, hai anche lottato contro la Formazione Illusoria. Se non altro hai del potenziale."


"Finché potrai aiutarmi a fare una cosa, potrò considerare di trasmettere la mia abilità a te, ma mi chiedo se sarai disposto ad aiutarmi o no?"


Dopo aver sentito queste parole, Chu Feng si esaltò. La Tecnica dell'Armatura della Tartaruga Nera aveva un tono pieno di dignità. Il suo nome e il suo tono aveva già fatto capire a Chu Feng qual era la sua identità. Molto probabilmente era un'altra Tecnica Segreta nascosta nella Tomba dell'Imperatore.


Pensando questo, come poteva esitare? Chu Feng rispose frettolosamente:"Senior, ditemi pure. Finché potrò farlo, farò del mio meglio."


"Ahah, sei un bambino intelligente. Sembra che tu sappia chi sono. Sento un'aura familiare nel tuo corpo... non avrei mai pensato che la Tigre Bianca, quel tipo orgoglioso, ti avrebbe davvero servito!"
        





