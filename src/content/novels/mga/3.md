---
title: Capitolo 3 - Inizio dell'esame
pubDate: 2024-05-22T17:13:16.326Z
tags:
    - mga
---


"Cosa sarebbe?" Qualcuno chiese con curiosità.


"L'anziana Su Rou offrirà il suo corpo?" Alcuni fecero perfino gli sfacciati.


Nonostante la donna fosse un'Anziana, aveva solo 20 anni. Paragonata alle vecchie cariatidi era molto più alla mano. Per questo molti non si preoccupavano assolutamente di dire cose del genere.


Su Rou si limitò a sorridere in modo attraente. Sollevò le sue dita sottili, poi disse:"Cinque Erbe Saint Spirit."


"Cosa? Cinque Erbe Saint Spirit?"


"Non ho sentito male, vero? Il premio è Erba Saint Spirit, per di più cinque?" L'intera sala discese nel caos e nessuno riuscì a mantenere la calma.


Le Erbe Saint Spirit erano estremamente preziose e anche la famiglia Chu poteva darne solo una a ciascun membro ogni anno.


Per le persone comuni, le Erbe Saint Spirit erano tesori inestimabili e alcuni non ne avevano nemmeno vista una prima.


Vedendo che la Scuola del Drago Azzurro poteva fornirne cinque, era un'enorme tentazione per i discepoli della corte esterna.


Ma la maggior parte delle persone poteva solo sognare di averle perché sapevano di non avere alcuna chance di ottenere quelle Erbe Saint Spirit.


Comunque i discepoli che puntavano ad essere primi non vedevano tutti l'ora di provarci e si entusiasmarono ancora di più.


Su Rou annuì con soddisfazione quando vide l'euforia dei discepoli. Poi fece un cenno con la mano.


Dietro di lei ci furono dei rimbombi. Il cancello alto decine di piedi si aprì lentamente.


"Cosa state aspettando? Non volete passare l'esame?" Su Rou sorrise mentre guardava i discepoli che la fissavano intontiti.


"Caricaaaaa"


In quel momento risuonarono innumerevoli grida e le decine di migliaia di discepoli della corte esterna sembravano come cavalli imbizzarriti che sfrecciavano verso il gigantesco cancello.


Chu Feng andò avanti insieme al flusso di persone. Alla fine entrarono in una profonda caverna.


Il varco era molto ampio, ma era poco illuminato. Il campo visivo era estremamente ridotto e i partecipanti sapevano che il luogo era disseminato di trappole.


"Carica! Per la tecnica di livello 4, per le cinque Erbe Saint Spirit, andiamooooo”


Ma naturalmente c'erano alcuni che davano importanza alle ricchezze e non alla propria vita. Sapevano che era pericoloso, ma avanzarono comunque senza esitare. C'erano un bel po' di persone così.


*whoosh whoosh whoosh*


Ma dopo essere avanzati per un centinaio di metri, risuonarono dei sibili e una quantità infinita di aghi d'argento sfrecciarono fuori dal muro, piovendo sulla folla.


"Ahhhhhhh!!"


"Uaaaaah!"


In un istante riecheggiarono diverse urla. I discepoli di fronte erano stati colti di sorpresa e oltre la metà di loro cadde a terra.


Comunque le persone continuarono ad avanzare senza avere alcuna intenzione di ritirarsi. Corsero come pazzi dentro la caverna.


Nonostante l'attacco dell'ago d'argento fosse efficace, sapevano che non li avrebbe uccisi. Dopotutto era solo un meccanismo e le persone al terzo livello dello Spirit realm potevano schivare i colpi finché fossero stati prudenti.


Mentre continuavano ad addentrarsi nella caverna, gli aghi d'argento aumentarono sempre di più e colpirono sopratutto le persone che non erano rimaste in guardia.


Così la folla si disperse velocemente. I partecipanti che stavano correndo di fronte non erano più quelli che speravano di superare l'esame nella confusione del momento. Erano persone forti come Yang Tian Yu e Duan Yuxuan.


Erano proprio giovani straordinari.


Gli altri dovevano essere estremamente cauti mentre affrontavano le tempeste di aghi, mentre loro sembrava stessero facendo una semplice corsa.


Chu Feng era rimasto dietro di loro, tra la folla piena di gente al terzo livello, per due ragioni: non voleva attirare l'attenzione e non voleva mostrare la sua vera forza troppo presto.


Questo era il motivo per cui stava aspettando un'occasione in cui potesse sorpassare tutti senza essere visto.


"Duan Yuxuan, sei già così grande eppure non puoi vincere contro un ragazzino come me in una gara. Non credi che sia imbarazzante?"


"Umpf. Moccioso, nel percorso della coltivazione marziale l'età non è rivelante. Conta solo la forza. Se vuoi vantarti fallo dopo che hai vinto."


Dopo un po' di tempo erano rimaste solo due persone davanti. Erano Duan Yuxuan e Yang Tian Yu.


Entrambi erano al quarto livello dello Spirit realm. Uno di loro aveva un talento eccezionale, l'altro moltissima esperienza. I due erano quasi allo stesso livello e la tensione tra i due aumentò sempre di più.


Questo perché sapevano di trovarsi di fronte ad un rivale temibile. Una volta superato l'altro, uno dei due avrebbe conquistato il premio.


"Wooosh" All'improvviso si sollevò una brezza davanti a loro.


I due rimasero sorpresi e guardarono con attenzione e non poterono trattenersi dal rallentare il passo. Era apparsa una nebbia densa di fronte a loro.


La caverna era già buia e a causa della foschia il loro campo visivo sarebbe peggiorato ulteriormente. Inoltre i meccanismi erano sempre più difficili da schivare. Anche loro dovevano trattarli con cautela.


"Una buona occasione."


Proprio quando stavano rallentando, Chu Feng si rallegrò. Avanzò a grandi passi e sfrecciò veloce come un fulmine in avanti.


*whoosh*


In quel momento Duan Yuxuan era concentrato a schivare gli aghi d'argento. All'improvviso un'ombra nera passò davanti a lui. Senza che avesse il tempo di reagire, poi non la vide più.


"Me lo sono immaginato?"


Duan Yuxuan era scioccato. All'inizio pensava che fosse Yang Tian Yu, ma aveva visto che il suo rivale era dietro di lui. Questo lo lasciò sovrappensiero.


La persona che aveva superato tutti, Chu Feng, non badò troppo alle loro reazioni e aumentò al massimo la sua velocità.


Dopo quella lunga corsa non sentiva alcuna fatica. L'energia spirituale nel suo corpo sembrava infinita ed emergeva continuamente dal suo dantian.


Non solo la velocità e la forza, anche i suoi sensi superavano quelli dei suoi coetanei. Se non altro superavano di molto Duan Yuxuan e Yang Tian Yu.


Chu Feng non era troppo sorpreso del cambiamento perché c'era qualcosa di speciale in lui.


L'aveva già notato cinque anni fa. Il suo talento era tornato da poco e gli dava un'incredibile sicurezza, nessuno si sarebbe più potuto definire un genio di fronte a lui.


Mentre correva come il vento, Chu Feng lasciò finalmente lo stadio dei meccanismi, uscì dalla caverna oscura e arrivò al centro di un'ampia sala.


In fondo alla stanza c'era un'alta piattaforma fatta di pietra. In cima ad essa c'erano diversi oggetti. Erano il libro di tecnica marziale di livello 4 e le cinque Erbe Saint Spirit.


Vedendo quelle cose Chu Feng si emozionò un po'. Comunque non si precipitò avanti. Invece guardò le porte di pietra a lato della sala.


"Quindi dietro ci sono delle leggendarie Bestie Feroci?" La bocca di Chu Feng si incurvò per l'aspettativa.


.....


"Anziana Su Rou guardi, questo è troppo impressionante."


"Ho sorvegliato le prove per così tanti anni, ma questa è davvero la prima volta che ho visto un discepolo che l'ha attraversata così velocemente."


Nella misteriosa stanza di pietra nel palazzo sotterraneo, un vecchio Anziano stava fissando una pietra con uno sguardo sbalordito.


Quella non era una pietra normale. Era un meccanismo nel palazzo sotterraneo e si sarebbe spostata solo dopo che il meccanismo fosse stato attivato.


L'intera pietra si era spostata, questo significava una sola cosa. Qualcuno aveva già superato lo stadio dei meccanismi.


Finora, negli esami precedenti, la persona più veloceci aveva messo due ore, ma ora era passata solo un'ora.


Questo cambiamento aveva attirato l'attenzione di tutti. I dieci Anziani nella stanza di pietra si radunarono sorpresi.


"Sembra che ci sia un personaggio interessante nella corte esterna dei discepoli quest'anno."


Anche Su Rou era arrivata e mentre guardava la pietra spostata annuì con soddisfazione: "Dato che è così non possiamo lasciarlo passare così facilmente. Rendiamo le cose più interessanti."


Dopo aver detto questo guardò sopra la pietra. C'erano tre pietre rotonde incassate nel muro.


All'improvviso sorrise in modo strano e le colpì tutte e tre.


"Non le tocchi!" Vedendo questo tutti gli Anziani rimasero allarmati.


Ma fu troppo tardi. Le tre pietre erano state già premute da Su Rou.


"Cosa? Non mi avevate detto che queste pietre avrebbero rilasciato le Bestie Feroci?" Vedendo il panico degli Anziani, a Su Rou sembrò che qualcosa fosse andato storto.


"Quelle tre pietre rilasciano le Bestie Feroci, ma non possono essere premute contemporaneamente."


"Se verranno premute allo stesso tempo rilascerebbero tutte le Bestie Feroci imprigionate."


"Che sarebbero trenta di secondo livello, nove di terzo e una di quarto." Dopo aver detto questo, il volto dell'Anziano Li era già pallido e la sua voce stava tremando un po'.


Gli Anziani che facevano la guardia lì sapevano com'erano le Bestie Feroci.


Erano creature terrificanti e senza pietà, ed erano molto più forti delle persone che erano allo stesso livello.


Con così tante Bestie Feroci rilasciate simultaneamente, una strage sarebbe stata inevitabile.


Pensare al massacro di diecimila discepoli nel palazzo sotterraneo non era molto piacevole.


"Perché non me l'avete ricordato prima?"


Allo stesso tempo anche l'espressione di Su Rou cambiò totalmente. Si levò a mezz'aria e divenne veloce come il vento. Quando le porte di pietra si aprirono, era già scomparsa.


"Anziano Li, cosa dovremmo fare?" Gli sguardi di tutti puntarono su questo vecchio Anziano.


"Cos'altro possiamo fare? Sbrighiamoci e andiamo ad aiutarla!" L'Anziano Li urlò rabbiosamente e uscì di corsa.



