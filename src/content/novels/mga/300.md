---
title: Capitolo 300 - Lo Spirito Malvagio Riconosce il suo Padrone
pubDate: 2024-06-04T02:13:16.375Z
tags:
    - mga
---
                
CAPITOLO SPONSORIZZATO ringraziamo Alessandro!
1 Capitoli in coda, 0/3€ Donazione
-Schadenfreude


Nell'antico castello inquietante, Chu Feng stava decifrando nervosamente la Formazione Spirit sulla sedia. Alla fine, dopo quattro ore di decifrazioni, Chu Feng aprì la Formazione Spirit.


Il ragazzo era fradicio di sudore, era davvero nervoso. Erano state quattro ore di sofferenze perché non sapeva quando lo spaventoso Spirito Malvagio sarebbe apparso.


Ma fortunatamente ci era riuscito. Quando aveva aperto con successo la Formazione, Chu Feng riuscì a toccare la bara.


Il ragazzo non perse la calma a causa dell'entusiasmo. Prima usò il suo potere Spirit per osservare con cautela la strana scatola, poi dopo aver scoperto che non c'erano delle anomalie, stese la mano per afferrarla.


*hmm*


Ma prima ancora che la toccasse, la scatola iniziò a brillare. Allo stesso tempo ne uscì un'aura terrificante.


"Chu Feng scappa! C'è uno Spirito Malvagio all'interno di questa scatola!" Ovetto urlò all'improvviso.


"Cosa? Uno Spirito Malvagio? Come può essere?" Chu Feng prima rimase sorpreso, poi capì e imprecò:"Dannazione, sono stato ingannato!!"


Chu Feng aveva già reagito. Sapeva che c'era sempre stato uno Spirito Malvagio nell'antico castello, tuttavia era imprigionato nella scatola e lui aveva appena trascorso quattro ore a pensare come liberarlo.


Chu Feng rimase esasperato sopratutto dal fatto che ci era riuscito. Aveva liberato con successo lo Spirito Malvagio. Ovviamente era stato ingannato dalla Tecnica da quella dannata Armatura della Tartaruga Nera.


Comunque Chu Feng non esitò nonostante la rabbia. Aveva già usato la Tecnica Imperiale Celeste e stava scappando fuori dall'antico castello.


"Ahah, sono libero! Finalmente sono libero! Non avrei mai pensato che ci sarebbe stato un essere umano così delizioso da godermi non appena fossi uscito. Gli dei mi hanno fatto proprio un favore! Ahahah!!"


Mentre Chu Feng stava scappando via, una risata incredibilmente sinistra risuonò alle sue spalle. Simultaneamente, un'enorme aura lo raggiunse con una velocità inimmaginabile.


"Presto! Dammi il tuo corpo e lascia che ti porti via da questo posto!" Gridò Ovetto.


Ma era troppo tardi. Prima che potesse reagire, il ragazzo fu schiacciato da un'aura ancora più potente. Quando alzò la testa con fatica, scoprì che di fronte a lui c'era un mostro spaventoso che lo stava fissando.


Era un mostro in forma umana, un gigante. Era alto quindici metri e i suoi occhi erano più grossi perfino di Chu Feng. Anche il suo volto era incredibilmente sinistro. Lo sguardo spento, i denti affilati e il gas color rosso che circolava attorno a lui rivelava chiaramente la sua natura di Spirito Malvagio.


"Dannazione. Così questo è il potere di uno Spirito Malvagio? Anche il mio Potere Spirit è stato sigillato, sembra che la connessione che ho con Ovetto sia stata tagliata e che non possa più prestare il mio corpo ad Ovetto." Chu Feng si accigliò. Era la prima volta in tutta la sua vita che incontrava una avversario così terrificante.


Con una pressione particolare, sigillò ogni potere che Chu Feng aveva. Coltivazione, Potere Spirit, non poteva nemmeno comunicare con Ovetto. Questo disperò il ragazzo.


"Eheh, sei diventato uno Sciamano dal Mantello Grigio ad una così giovane età eh? Sei proprio particolare."


"Ragazzo, non aver paura. Quando ti divorerò non ti lascerò sentire dolore." La voce dello Spirito Malvagio era terrificante. Sembrava proprio un demone, solo ascoltarla faceva rabbrividire Chu Feng.


"Vuoi divorarlo? Non ne sei degno!" Ma proprio in quel momento risuonò una voce profonda e antica. Dopo che risuonò, perfino l'antico castello tremò.


"Chi è?" Perfino l'espressione dello Spirito Malvagio cambiò.
Non poté trattenersi dal guardare in direzione dell'entrata.


Chu Feng sentiva la terra tremare sotto di lui. Una volta, due, tre, quattro volte. Erano rumori di passi, ma quale potere poteva fare tremare così la terra?


Perfino lo Spirito Malvagio si agitò. Afferrò frettolosamente Chu Feng e lo strinse nel suo palmo. Voleva usarlo come scudo.


Allo stesso tempo i passi si avvicinarono sempre di più e il ragazzo vide quattro occhi rossi sull'entrata.


"Com'è possibile?" Chu Feng rimase sorpreso perché aveva riconosciuto il proprietario di quegli occhi.


La nebbia che circondava quell'essere impediva a Chu Feng di vedere il suo corpo originale, ma doveva ammettere che l'aura che emanava era ancora più terrificante dello Spirito Malvagio che lo stava tenendo.


"Chi sei? Perché ti sei introdotto nel mio territorio?" Anche lo Spirito Malvagio divenne timido, mentre parlava stava arretrando e sis tava rimpicciolendo.


*huu* La nebbia alla fine si ritrasse e apparì un'enorme creatura dall'aspetto strano.


Era un'enorme tartaruga e sul suo carapace c'erano delle spine affilate. Sorprendentemente sopra l'enorme tartaruga c'erano un enorme serpente attorcigliato.


I due condividevano un singolo corpo. Le due paia di occhi rossi stavano fissando Chu Feng e lo Spirito Malvagio, senza dubbio era la Tecnica dell'Armatura della Tartaruga Nera.


"Non mi riconosci?" La Tecnica dell'Armatura della Tartaruga Nera guardò con sdegno lo Spirito Malvagio.


"S-s-sei tu! Sei quello dell'altra volta!!" Lo Spirito Malvagio aveva un'espressione terrorizzata. Anche se aveva un viso sinistro, la sua paura era evidente.


*poof* All'improvviso lo Spirito Malvagio si inginocchiò e iniziò ad implorarlo. Disse perfino con tono supplichevole:"Mio signore, non sapevo che fossi venuto qui. L'ho offesa, la prego mi perdoni!"


"Vuoi vivere o morire?" Chiese la Tecnica dell'Armatura della Tartaruga Nera.


"Vivere. Naturalmente voglio vivere." Rispose meschinamente lo Spirito Malvagio.


La Tecnica dell'Armatura della Tartaruga Nera puntò verso Chu Feng e disse:"Apri i tuoi occhi da cane e guarda con cautela. D'ora in poi sarà il tuo padrone. Quando sarai di guardia qui, non permetterai a nessun altro di passare eccetto lui. Non solo, dovrai anche ubbidire ai suoi ordini."


Vedendo questo, lo Spirito Malvagio non osò mostrare una sola traccia di irriverenza. Posò frettolosamente Chu Feng a terra e poi disse con tono rispettoso:"Il suo sottoposto porge i suoi rispetti al suo padrone!"


