---
title: Capitolo 303 - Cambiamento Scioccante
pubDate: 2024-06-04T05:13:16.376Z
tags:
    - mga
---
                


Capitolo regolare
3 Capitoli in coda, 0/3€ Donazione
-Schadenfreude


"Chu Feng, non ti preoccupare. Staremo per sempre dalla tua parte."


"Sarai sempre parte della nostra famiglia. Non ti abbandoneremo."


"Sì, non importa cosa succederà, avrai comunque noi, la tua famiglia. Qualunque cosa farai, ti aiuteremo e non ti abbandoneremo mai."


Proprio in quel momento Chu Wei, Chu Cheng, Chu Zhen e gli altri uscirono dalla tenuta. Era arrivato anche Chu Guyu, si emozionarono tutti quando videro Chu Feng.


Alla fine il ragazzo capì che c'era qualcosa di strano. Pensò che doveva essere accaduto qualcosa, così chiese:"È successo qualcosa in questi ultimi giorni?"


"Fratello, davvero non lo sai?" Chu Guyu aveva pensato a questa possibilità quando aveva visto l'espressione impassibile di Chu Feng.


"Alla fine del Raduno delle Cento Scuole sono rimasto a coltivare in un luogo nascosto. Dopo che sono uscito sono andato a trovarvi. Non so cos'è successo in questi ultimi giorni." Spiegò Chu Feng.


"Fratello, seguimi." Chu Guyu prima si guardò intorno con cautela, poi andò in direzione della tenuta.


*hmm* Tuttavia, proprio in quel momento, Chu Feng fece un cenno e apparì una Formazione Spirit insonorizzante. Avvolse l'area in cui si trovavano e poi disse:"Dimmelo pure qui." L'espressione di Chu Feng era diventata inquieta. Voleva davvero sapere cos'era successo.


"Tutte le cose successe nel Raduno delle Cento Scuole sono vere, giusto? Hai ucciso il discepolo numero uno della Scuola Lingyun, Dugu Aouyun, e anche mutilato il suo discepolo numero due, Fenghao." Chiese con serietà Chu Guyu.


"Esatto, la Scuola Lingyun sta cercando guai?" Domandò il ragazzo.


"Sì, non solo la Scuola Lingyun, ma anche la Tenuta del Principe Qilin ti sta cercando." Disse Chu Guyu.


"La Tenuta del Principe Qilin?"


Dopo aver sentito queste parole, Chu Feng ne rimase sbalordito. Nonostante sapesse che la Scuola Lingyun e la tenuta avessero degli ottimi rapporti tra di loro, Qi Fengyang aveva un'ottima influenza!


Al momento era un esperto all'Heaven realm, la sua posizione dovrebbe essere superiore perfino alla Tenuta del Principe Qilin e la sua autorità dovrebbe essere più importante della Scuola Lingyun. Perché la Tenuta del Principe Qilin lo stava minacciando?


"Fratello, dopo la conclusione del Raduno delle Cento Scuole non hai incontrato di nuovo Qi Fengyang e non sei andato nella Tenuta del Principe Qilin con lui, vero?" Continuò a chiedere Chu Guyu.


"No." Chu Feng scosse la testa.


"Ahh..." Chu Guyu prima sospirò con esasperazione, poi disse:"Al momento le dicerie dicono che ti sei unito a Qi Fengyang e che avete cercato di uccidere il Lord della Tenuta del Principe Qilin per aiutare Qi Fengyang ad usurpare la sua posizione."


"Tuttavia, il capo della Scuola Lingyun, Yan Yangtian, è arrivato appena in tempo e solo per questo voi due non siete riusciti a portare a termine il vostro piano. Al momento Qi Fengyang è stato catturato e tra tre giorni sarà decapitato in pubblico."


"Tu invece saresti scappato nel caos e al momento la Tenuta del Principe Qilin sta andando ovunque per cercare di catturarti. Hanno perfino ordinato a chiunque abbia dei rapporti con te di annunciare al mondo che non vogliono più avere a che fare con te. Solo allora potrebbero vergognarsi di essere diventati amici di una persona malvagia come te, altrimenti..."


"Altrimenti cosa?" Chiese Chu Feng.


"Altrimenti dopo che avranno decapitato Qi Fengyang, taglieranno la testa e stermineranno le famiglie delle persone a te care o quelli che non hanno dichiarato al mondo di avere tagliato i ponti con te."


"Hanno fatto una cosa del genere?!!" Chu Feng si accigliò. Non avrebbe mai pensato che sarebbe accaduto un così grande cambiamento in una decina di giorni.


Qi Fengyang era stato catturato e sarebbe stato perfino decapitato in pubblico. Perché?
Non era andato ad assassinare il Lord della Tenuta del Principe Qilin e, quando Qi Fengyang aveva parlato del Lord della Tenuta, Chu Feng aveva capito quanto gli era leale, era impossibile che si ribellasse.


Ci dovevano essere dei segreti, ma Chu Feng non aveva il tempo di pensare. Sapeva solo che, Qi Fengyang, il suo fratello che lo aveva aiutato così tante volte, stava per essere decapitato dalla Tenuta del Principe Qilin a cui era leale.


Sembrando sapere quali fossero le intenzioni di Chu Feng, Ovetto avvertì con solennità:


"La Tenuta del Principe Qilin e la Scuola Lingyun si sono unite. Non solo vogliono liberarsi di Qi Fengyang, vogliono anche costringerti a rivelare la tua posizione."


"Tra dieci giorni, se non ti presenterai, perquisiranno l'intera Provincia Azzurra. Se non potranno trovarti, uccideranno chiunque abbia qualche rapporto con te."


"Al momento devi inviare i tuoi cari in un luogo estremamente sicuro. Solo allora potrai pensare a come salvare Qi Fengyang, altrimenti non solo morirai, anche i tuoi cari non sopravviveranno."


"Non credere che la Tenuta del Principe Qilin e la Scuola Lingyun li perdoneranno anche se dicessero di aver tagliato i ponti con te. Se volessero ucciderli, avrebbero innumerevoli metodi per farlo."


"Questo perché è il loro territorio e nessuno oserebbe sfidarli."


"Ovetto, dove pensi che sia il posto più sicuro in cui farli andare al momento?" Chu Feng scorse con lo sguardo i membri della sua famiglia attorno, non voleva che venissero coinvolti in questo caos.


"Al momento il posto migliore in cui andare è il Cimitero Mille Ossa. Non solo il Fondatore Drago Azzurro li potrebbe proteggere, c'è anche la Piscina dell'Essenza che può aumentare la loro coltivazione." Disse Ovetto.


"Cimitero Mille Ossa? Com'è possibile? Il fondatore mi ha detto chiaramente di tenere segreto la notizia della sua sopravvivenza, quindi come potrebbe permettermi di portare dei miei cari nel Cimitero Mille Ossa e proteggerebbe la sicurezza della mia famiglia?" Chu Feng sentiva che fosse un po' troppo assurdo. Pensava che fosse impossibile.


"Idiota, prima forse non sarebbe stato possibile, ma ora le cose sono diverse. Il Fondatore Drago Azzurro ha una richiesta per te, quindi non rifiuterebbe una tua richiesta."


"Inoltre mandare dei cari nel Cimitero Mille Ossa equivale ad aumentare i suoi assi nella manica."


"Aumentare i suoi assi nella manica? Cosa intendi?" Chu Feng non capiva.


"Pensaci. Il Fondatore Drago Azzurro ha una richiesta per te e vuole che tu diventi più forte per resuscitarlo, ma non si fiderà completamente di te data la sua natura."


"Ma se mandi dei tuoi cari nel Cimitero Mille Ossa, se si opporrà a te, potrà usare la tua famiglia come pedina di scambio per costringerti a fare quello che vuole. Se non altro potrà minacciarti così che tu lo aiuti senza usare qualche trucco."


"Praticamente è come consegnare la tua famiglia al Fondatore Drago Azzurro. Dato che è un vecchio astuto, dovrebbe capirlo chiaramente, quindi accetterà sicuramente. Non importa quante persone invierai nel Cimitero Mille Ossa, accetterà." Disse Ovetto.


"Questo..." Chu Feng esitò un po'. All'inizio non era troppo preoccupato e temeva solo che il Fondatore Drago Azzurro rifiutasse, ma dopo aver sentito l'analisi di Ovetto, sentiva che, se il Fondatore Drago Azzurro avesse davvero voluto usarlo, mandare la sua famiglia al Cimitero Mille Ossa sarebbe stato come mandare la pecora in bocca alal tigre.


"Chu Feng. Nei momenti disperati occorrono misure disperate. Puoi solo garantire temporaneamente la loro sicurezza se li manderai via dalla Provincia Azzurra."


"Tuttavia sarà solo una misura temporanea. Puoi garantire che saranno davvero al sicuro quando lasceranno la Provincia Azzurra?"


"Con il tuo temperamento, anche se lasciassi la Provincia Azzurra sarebbe difficile evitare di crearsi enormi nemici. Forse ancora più potenti della Tenuta del Principe Qilin e della Scuola Lingyun. Tu puoi scappare, ma loro? Devi stabilire bene la tua famiglia così da non avere più preoccupazioni quando te ne andrai."


"Nonostante sia possibile che il Fondatore Drago Azzurro ti stia usando, al momento tu hai bisogno di usare lui. Non gli importa dei metodi da utilizzare e nemmeno tu devi farlo."





