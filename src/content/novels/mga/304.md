---
title: Capitolo 304 - Freddezza e Calore
pubDate: 2024-06-04T06:13:16.376Z
tags:
    - mga
---
                
Capitolo regolare


3 Capitoli in coda, 0/3€ Donazione
-Schadenfreude


"Devi capirlo chiaramente prima che lo aiuti a resuscitare, non ferirà assolutamente i tuoi parenti. Durante questo periodo di tempo la tua famiglia sarà assolutamente al sicuro."


"Inoltre quando diventerai Sciamano dal Mantello Viola credi che avrai ancora paura del Fondatore Drago Azzurro?"


"allora se vuole davvero aiutarti e non ha intenzioni malvagie, allora andrà bene. Altrimenti se vuole usarti e approfittarsi di te, puoi comunque ucciderlo." Continuò Ovetto.


Chu Feng rimase assorto. Sentiva che le parole di Ovetto avessero senso, ma lo riteneva comunque un rischio troppo grande.


"Stavolta ti darò retta." Alla fine, dopo una lunga riflessione, Chu Feng accettò il consiglio di Ovetto.


Così quel giorno il ragazzo scortò la sua famiglia verso la Scuola del Drago Azzurro e, a causa della sua particolare situazione, anche se era un discepolo dell'accademia, Chu Feng dovette indossare un cappello a cono per nascondere la sua identità.


Prima ancora di entrare nella Scuola del Drago Azzurro, mentre percorreva la strada di montagna, Chu Feng vide grandi gruppi di discepoli che si affrettavano per la via portando borse sulle spalle. Allo stesso tempo riuscì a sentire i loro sussurri.


"Ahh, all'inizio credevo che la Scuola del Drago Azzurro sarebbe diventata davvero potente e che avrei avuto un grande futuro dopo esserne diventato discepolo. Chi se lo immaginava che, subito dopo essere entrato, me ne sarei dovuto andare via."


"Sì, a causa di un solo Chu Feng, noi e gli altri dobbiamo trasferirci in altre scuole. Quel Chu Feng dovrebbe davvero morire."


"È che quel Li Zhangqing è troppo testardo. Se avesse dichiarato che la Scuola del Drago Azzurro aveva tagliato i ponti con lui sarebbe andata bene. Ma chi avrebbe pensato che avrebbe detto che la scuola e Chu Feng sarebbero vissuti e morti insieme?! Dannazione, non ci sta rovinando tutti?"


"Chi direbbe il contrario? La Tenuta del Principe Qilin e la Scuola Lingyun hanno già detto che quelli dalla parte di Chu Feng sarebbero andati incontro ad una catastrofe. Facendo così è praticamente come lasciare che sterminino la Scuola del Drago Azzurro. Se non ce ne andiamo rischiamo di esserne coinvolti anche noi."


"Spero davvero che Chu Feng sia arrestato velocemente dalla Tenuta del Principe Qilin e muoia. Porta morte ovunque."


"Ahh, non parliamone e lasciamo velocemente questa zona disastrosa."


Dopo aver sentito questo discorso, Chu Feng strinse i pugni, comunque dopo un po' si riaprirono e si rilassarono, comunque la sua espressione era ancora piuttosto scontenta.


Quando era nel suo momento di gloria tutti stavano cercando zelantemente di fare amicizia con lui, ma quando era in difficoltà erano i primi a scappare con la coda tra le gambe. Non pensavano nemmeno alla sicurezza di Chu Feng; invece lo biasimavano.


"In effetti c'è una cosa che dovrei dirti." Disse all'improvviso Chu Yue.


"Che cosa?"


"Ho sentito che Su Rou e Su Mei hanno annunciato di aver tagliato i ponti con te e che si sono rese conto che sei una disgrazia, tuttavia..."


"Tuttavia cosa?"


"Non hanno detto personalmente quelle parole. Il loro padre lo ha dichiarato per loro." Disse Chu Yue.


"Capisco." Chu Feng sorrise lievemente e annuì. Nonostante in superficie sembrasse impassibile, era pieno di rabbia.


Ovetto aveva sentito l'irritazione del ragazzo. "Chu Feng, quel vecchio inutile di Su Hen ha proprio bisogno di una bella lezione. Suggerisco di prosciugarlo e ucciderlo."


"Ho i miei piani." Chu Feng non rispose perché non stava pensando ad occuparsi di Su Hen, temeva che le due sorelle fossero in pericolo.


Dopodiché, con dei metodi speciali, Chu Feng portò con successo i suoi familiari nel Cimitero Mille Ossa. Sulla strada comunque sentì proprio ogni tipo di emozione, calda e fredda. Quasi tutti i discepoli e gli Anziani della Scuola del Drago Azzurro avevano abbandonato l'accademia per distanziarsi da questa situazione problematica.


Dopo essere venuti nel Cimitero Mille Ossa, ChU Feng non andò giù con la famiglia Chu. Prima aprì il varco per chiedere il permesso del Fondatore Drago Azzurro.


All'inizio, dopo aver sentito le parole di Chu Feng, il vecchio cambiò drasticamente espressione e divenne perfino un po' irritato. Nonostante fosse rimasto in silenzio, il ragazzo aveva sentito la sua avversione.


Comunque, dopo aver sottolineato l'importanza di queste persone, il Fondatore Drago Azzurro ne rimase scosso. Alla fine non solo esaudì la richiesta del ragazzo, promise perfino che avrebbe garantito la sicurezza della famiglia Chu.


Approfittandosi dell'occasione, Chu Feng chiese il permesso di portare anche Li Zhangqing e gli altri membri della Scuola del Drago Azzurro.
Stavolta, senza nemmeno esitare, il Fondatore Drago Azzurro lo permise.


Così, dopo aver messo al sicuro la sua famiglia, Chu Feng uscì dal Cimitero Mille Ossa e andò a cercare Li Zhangqing, il vecchio era disposto perfino a rinunciare alla Scuola del Drago Azzurro per lui.


In quell'istante Li Zhangqing era in cima ad un palazzo e stava osservando i discepoli e gli Anziani che stavano lasciando lentamente la scuola. Anche Zhuge Liuyun e i Sei Protettori erano accanto a lui.


Mentre guardavano i grandi flussi di persone che scendevano dalla montagna avevano delle espressione piene di emozioni contrastanti. È difficile capire cosa provava una persona, ma è nel momento del bisogno che si può vedere la sincerità dell'altro. Comunque la verità era dolorosa.


Le persone che ti avevano sempre seguito, che ti avevano lusingato, giurato fedeltà, se n'erano andate senza alcuna preoccupazione in un momento così tragico. Chi aveva sperimentato una sensazione del genere?!


Zhuge Liuyun temeva che Li Zhangqing fosse abbattuto, così lo consolò:"Che se ne vadano, meglio così. Con persone del genere la Scuola del Drago Azzurro non potrà diventare davvero potente."


"Oh... Non mi sottovalutare così eh! Perché mi rattristerei perché se ne sono andati discepoli del genere? In realtà sono molto contento delle mie capacità di valutazione. Guarda tutti i discepoli di cui ho avuto una buona impressione fin dall'inizio. Non sono rimasti indietro?"


Li Zhangqing guardò dietro di sé. Vicino c'erano cinquantanove giovani discepoli principali e trentotto Anziani dalla buona coltivazione. Erano i talenti promettenti che Li Zhangqing aveva scelto di nascosto.


Non solo erano persone di ottimo talento, mqa anche leali. Avevano l'intenzione di sostenere la Scuola del Drago Azzurro ed erano disposti a morire per l'accademia. Avevano dimostrato che Li Zhangqing non aveva scelto le persone sbagliate. Nel momento in cui la Scuola del Drago Azzurro stava per affrontare una catastrofe, i discepoli erano rimasti indietro.


"Quando partiremo? Non hai davvero intenzione di stare qui con le mani in mano mentre aspettiamo di morire, vero?" Chiese Zhuge Liuyun.


"Naturalmente no. Aspettiamo finché non se ne andranno tutti, poi inizieremo il nostro viaggio. Dobbiamo garantire la sopravvivenza delle persone più formidabili della Scuola del Drago Azzurro. Solo allora potremo farla rivivere." Rispose Li Zhangqing.


"Ahh, mi chiedo dove sia andato Chu Feng. Spero che non gli sia successo nulla." Zhuge Liuyun fissò l'orizzonte con uno sguardo preoccupato. Dopo aver sentito il nome del ragazzo, quasi tutti mostrarono espressioni un po' emozionate.


Ma proprio in quel momento risuonò una voce familiare da dietro di loro:"Oh? Voi vecchi siete qui a guardare il paesaggio eh?"


Dopo averla sentita, Li Zhangqing e gli altri si rallegrarono e si girarono velocemente. Dopo aver visto chi aveva parlato, le loro espressioni contente divennero estatiche.





