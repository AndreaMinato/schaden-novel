---
title: Capitolo 306 - Padre Malvagio
pubDate: 2024-06-04T08:13:16.376Z
tags:
    - mga
---
                
CAPITOLO SPONSORIZZATO ringraziamo Alessandro!
1 Capitoli in coda, 0/3€ Donazione
-Schadenfreude


Dopo aver aiutato la sua famiglia, Li Zhangqing a sistemarsi, Chu Feng lasciò la Scuola del Drago Azzurro e avanzò verso la città dell'Uccello Vermiglio perché al momento nella provincia c'erano ancora due persone care al ragazzo. Erano Su Rou e Su Mei, le due bellissime sorelle.


Contando sul suo acuto potere Spirit, quando arrivò al di fuori della città dell'Uccello Vermiglio, Chu Feng scoprì che c'erano strati di formazioni di individuazione create da uno Sciamano dal Mantello Grigio e nella città percepì molte persone nascoste.


Tutto ciò fece intuire a Chu Feng che la città dell'Uccello Vermiglio probabilmente era una trappola, eppure doveva andarci altrimenti non avrebbe potuto salvare Su Rou e Su Mei.


Chu Feng si introdusse nella città dell'Uccello Vermiglio e si diresse nelle residenze delle due sorelle, ma scoprì che non erano lì. Chu Feng iniziò a preoccuparsi e alla fine si infiltrò nella tenuta di Su Hen con l'intenzione di trarre qualche informazione da lui.


In effetti la sua perseveranza aveva pagato e non molto tempo dopo, Su Hen tornò frettolosamente nella sua residenza portando tre ospiti con sé. Uno era lo Sciamano dal Mantello Grigio della Scuola Lingyun, mentre gli altri due erano dei vecchi. Uno aveva i capelli neri come l'inchiostro e l'altro aveva i capelli bianchi come la neve. Erano grandi esperti della Scuola Lingyun ed erano due dei Dodici Protettori.


"Provengono proprio dalla Scuola Lingyun. Vediamo che trucchi avete intenzione di usare." Chu Feng non andò immediatamente ad interrogare Su Hen. Nascose la sua aura, si celò in un angolo e osservò silenziosamente ogni singolo movimento dei tre.


"Eheh. Miei signori, sedetevi prego."


Dopo essere entrato nella sala, Su Hen sembrò diventare un servo sottomesso e annuiva e si inchinava di fronte ai tre uomini della Scuola Lingyun mentre versava tè per loro. Chu Feng scoprì che il Lord della città dell'Uccello Vermiglio aveva delle abilità da zerbino di massimo livello!


"Lord della città Su Hen, sembra che abbia mentito! Ha detto che Chu Feng ama le sue due figlie così tanto da poter affrontare un pericolo mortale per loro. Così, dopo aver saputo che le sue due figlie hanno tagliato i rapporti con lui, certamente il ragazzo sarebbe dovuto venire qui a chiederne il motivo, ma perché non ci sono ancora notizie di Chu Feng dopo così tanti giorni?" Chiese il Protettore dai capelli bianchi.


"Eh... Questo..."


"Forse Chu Feng è volubile e poco retto, o forse è già scappato dalla Provincia Azzurra e ha lasciato le mie due figlie!" Spiegò Su Hen ridacchiando.


"Allora le sue due figlie si sono innamorate della persona sbagliata, ma anche se venisse, Chu Feng andrebbe incontro alla morte."


"Lord della città Su Hen, le sue due figlie sono rare bellezze, ma purtroppo sono state contaminate da Chu Feng e non sono ancora disposte ad interrompere ogni rapporto con lui. Temo che questo influenzerà la sua famiglia Su!
Dopotutto il Lord della Tenuta del Principe Qilin vuole uccidere ogni singola persona che ha qualche rapporto con Chu Feng." Disse il Protettore dai capelli neri.


"Ehh.. Miei signori... questo..." Dopo aver sentito queste parole, Su Hen si spaventò. Voleva spiegarsi, ma non sapeva come e aveva iniziato a balbettare.


"Non deve avere paura. In realtà ho un metodo che può salvare sia lei che le sue due figlie." Disse sorridendo il vecchio dai capelli neri.


"Quale mio signore?"


Chiese velocemente Su Hen. Nonostante le tre persone di fronte a lui fossero membri della Scuola Lingyun, a causa della loro potenza e dei loro rapporti con la Tenuta del principe Qilin, Su Hen non osava offenderli. Invece li temeva molto.


Mentre guardava l'espressione impaurita del Lord della città, il vecchio dai capelli neri disse:"Sono state le sue due figlie a danneggiarvi e saranno proprio loro a potervi salvare."


"Lo Sciamano della mia Scuola Lingyun non si è ancora sposato fino ad ora, comunque non appena ha visto le sue figlie è stato amore a prima vista. Se facesse sposare le sue due figlie con lui, chi oserebbe toccare la sua famiglia Su?" Disse il Protettore dai capelli neri.


"Esatto. Ho ricevuto delle notizie segrete, lo Sciamano dal Mantello Grigio della Tenuta del Principe Qilin è scomparso all'improvviso. Al momento non c'è alcuna informazione su di lui ed è possibile che abbia incontrato una disgrazia. Quindi il nostro è il solo Sciamano dal Mantello Grigio della Provincia Azzurra."


"Perfino la Tenuta del Principe Qilin lo tratta con rispetto. Su Hen. Se offrirà le sue figlie allo Sciamano, in futuro il prestigio della sua famiglia aumenterà moltissimo." Disse anche il Protettore dai capelli bianchi.


"Ehh... Lord Sciamano, vuole... davvero sposare le mie due figlie?" Su Hen era rimasto scioccato da questa notizia improvvisa.


"Eheh, esatto. Lord Su Hen. Se è disposto a farmi sposare Su Rou e Su Mei, certamente non la tratterò male."
Comunque, forse per l'entusiasmo, si tolse il cappuccio che gli copriva il volto e mostrò il suo aspetto disgustoso.


Era un vecchio davvero brutto. Aveva il naso a gamberetto, occhi triangolari, testa a zucca e il suo viso era butterato, era perfino pelato.


"Huu..."


Dopo aver visto l'aspetto dello Sciamano dal Mantello Grigio, Su Hen sussultò. Molto probabilmente era la prima volta che vedeva un vecchio così brutto.


Ma dopo aver ricordato l'identità, la forza e il supporto che aveva quest'uomo, contenne il suo stupore e disse sorridendo:


"Non solo sarà un onore dare in sposa le mie figlie, ma anche un onore per gli antenati della mia famiglia." Mentre parlava, Su Hen uscì dalla stanza.


Subito dopo che il Lord della Città se ne andò, il Protettore dai capelli bianchi disse allo Sciamano:"Mio signore, sposerà davvero quelle sorelle? Al momento il caposcuola e il Lord della Tenuta hanno dato l'ordine di uccidere chiunque abbia un rapporto con Chu Feng, non importa se hanno annunciato di aver tagliato i ponti con lui, saranno comunque decapitate."


"Ahh, non mi capisce proprio, secondo lei non ho capito la personalità del caposcuola?"


"Tuttavia Su Rou e Su Mei sono rare bellezze. Di tutte le ragazze che ho visto, sono davvero le più splendide. La sola persona paragonabile a quelle due è solo Yan Ruyu della Scuola delle Fate."


"Sarebbe un peccato se venissero uccise, ma non sarebbe ancora peggio non poter dare loro un assaggio?"


"Tra poco, quando Su Hen le chiamerò, coglierò quest'opportunità e le porterò nella mia stanza. Potete venire anche voi due per godervele." Disse in tono lascivo lo Sciamano dal Mantello Grigio.


"Ahah, grazie Lord." I due Protettori si rallegrarono e mostrarono sorrisi lascivi. Si stavano perfino eccitando, era evidente che avessero cattive intenzioni nei confronti delle sorelle.


"Dannazione. Quei tre porci hanno intenzione di fare del male alle mie Su Rou e Su Mei? Ve la farò pagare sicuramente." Chu Feng era nascosto in un angolo e aveva visto tutto quanto, la rabbia lo stava consumano e le sue nocche schioccarono da quanto le stringeva.


"Anche quel Su Hen, è il più indegno. Chu Feng, devi uccidere Su Hen altrimenti chissà quante volte ingannerà Su Rou e Su Mei." Anche il visetto di Ovetto si era arrossato per la rabbia mentre stringeva i denti. Non riusciva davvero ad accettare che Su Hen vedesse le sue due figlie in questo modo.


"Non ti preoccupare. Nessuno dovrebbe nemmeno pensare di potermi sfuggire." In realtà Chu Feng era già determinato a fargliela pagare anche se Ovetto non l'avesse ricordato.


Si doveva riconoscere che Su Hen era piuttosto efficiente e in un attimo la porta si riaprì. Con un'espressione piena di sollecitudine, Su Hen entrò, c'erano anche due splendide ragazze dietro di lui. Erano Su Rou e Su Mei.





