---
title: Capitolo 309 - Credere in Lui
pubDate: 2024-06-04T11:13:16.376Z
tags:
    - mga
---
                
CAPITOLO SPONSORIZZATO ringraziamo Alessandro!


8 Capitoli in coda, 0/3€ Donazione
-Schadenfreude


"Chu Feng, ti prego. Non uccidere mio padre." Nascosta tra le sue braccia, Su Mei si tenne stretta al ragazzo, sollevò il suo viso dolce e bello per guardarlo con gli occhi pieni di lacrime. Stava mostrando tutta la sua dolcezza.


"Risparmialo, è nostro padre." Anche Su Rou pregava. I suoi occhi, che di solito mostravano uno sguardo risoluto, stavano diventando rossi. Era evidente che era molto affezionata a Su Hen. Dopotutto il sangue non è acqua.


Di fronte alle preghiere delle sue due amate, la rabbia di Chu Feng iniziò a sparire gradualmente. Il suo intento omicida si ritrasse. Disse alle due sorelle:"Anche se lo lasciassi andare, le persone della Tenuta del Principe Qilin e della Scuola Lingyun non lo lasceranno andare."


"Devi avere un modo, vero? Porta anche lui. Credo che cambierà." Supplicò Su Mei.


"Portarlo con noi e andiamo via insieme. Gli daremo una possibilità." Anche Su Rou lo stava implorando.


Chu Feng si trovò in difficoltà perché non voleva portare una persona di cui non si fidava in quel luogo, ma dopo aver sentito le due bellezze di fronte a lui disse a Su Hen:"Dovresti essere contento di avere due buone figlie."


Alla fine Chu Feng lo lasciò andare. Non solo non lo uccise, ma si preparò a portare Su Hen con le sorelle nella Scuola del Drago Azzurro. Prima di andare Chu Feng diede del tempo a Su Hen di fare disperdere la sua famiglia.


Anche se, facendo così, la famiglia Su sarebbe scomparsa, sarebbero sopravvissuti. Vedendo la sua famiglia che aveva governato la città dell'Uccello Vermiglio per molti anni, disperdersi in quel modo, l'espressione di Su Hen divenne complicata. Sembrava che non fosse più avido come prima, come se si fosse reso conto di qualcosa.


Dopodiché, dato che Su Rou e Su Mei lo aveva pregato, Chu Feng andò a prendere anche il loro fratello maggiore Su Long e i quattro si affrettarono verso la Scuola del Drago Azzurro.


"Grazie per avermi risparmiato, io..." Sul dorso dell'Aquila Testabianca, Su Hen era seduto accanto al ragazzo, sembrava volesse dire qualcosa, ma alla fine non ci riuscì.


"Non c'è bisogno di ringraziarmi. Ti ho risparmiato solo grazie alle tue due figlie. So cosa vuol dire non avere un padre, quindi non voglio che provino anche loro una sensazione del genere."


"So che fino ad ora non avevi potuto rinunciare alla famiglia Su, ma dovresti sapere che le persone più importanti per te dovrebbero essere le tue due figlie e tuo figlio perché, quando rischierai di morire, saranno le uniche persone disposte a proteggerti." Ricordò con serietà Chu Feng.


"Sì, hai ragione. Prima ero troppo confuso. In futuro farò del mio meglio per rimediare." Su Hen aveva un'espressione piena di rimorso.


"Inoltre devo ricordarti questo. Per le persone la cosa più importante è la dignità. Se vivi una vita senza dignità, nessuno ti considererà. Sarai definito un cane per tutta la vita. Quando avranno bisogno di te, ti useranno. Quando diventerai inutile, ti uccideranno in ogni momento." Aggiunse Chu Feng.


"Eheh... Forse hai ragione, ma quando una persona non è sufficientemente forte eppure ha bisogno di proteggere una famiglia piena di vecchi e giovani, è davvero impotente." Su Hen sorrise con tristezza.


Chu Feng rimase impressionato nel vederlo in quelle condizioni. Nonostante fosse davvero pauroso, in realtà non era così orribile come immaginava. Stava solo usando i suoi modi per proteggere lui e la sua famiglia, per proteggere il suo clan. Tuttavia il suo metodo era troppo debole e inefficace agli occhi di Chu Feng.


Ma quando una persona non aveva abbastanza forza o potenti origini, come poteva proteggere sé stesso e la propria famiglia? Forse la maggior parte delle persone farebbero come Su Hen. Era costretto a cedere per mantenere la propria sicurezza e ignorare i danni a lungo termine per trarre benefici a breve termine. Se volevano sopravvivere, non avevano altra scelta.


Dopo un po' di riflessioni, Chu Feng sentiva di non poter biasimare completamente Su Hen, perché in questo mondo non c'erano poche persone che vendevano i propri figli per sopravvivere. Nonostante lo facessero anche per altri motivi, alla fine questo mondo era troppo crudele.


Dopo aver viaggiato velocemente, Chu Feng riuscì a fare entrare Su Rou, Su Mei, Su Long e Su Hen nel Cimitero Mille Ossa. Finalmente il ragazzo si rilassò.


Non importava come sarebbe finita, se non altro al momento era sicuro che i suoi cari sarebbero sopravvissuti. Dopo aver dato loro una sistemazione, Chu Feng si preparò a partire, ma Su Rou cercò di trattenerlo:


"Chu Feng, devi davvero andare? So che Senior Qi Fengyang è stato veramente gentile con te, ma sai che rischierai la vita. Eppure vuoi comunque andare. Non è una decisione intelligente e credo che se Senior Qi Fengyang lo sapesse, non vorrebbe che tu lo facessi."


Nella foresta della montagna sopra il Cimitero Mille Ossa, Su Rou strinse la mano del ragazzo. I suoi occhi si arrossarono e due rivoli di lacrime iniziarono a scorrere sul suo affascinante volto.
Sapeva cosa stava per fare Chu Feng, e non voleva che andasse incontro alla morte.


"Rimani qui e prenditi cura della piccola Mei e della mia famiglia. In questo luogo potrai ottenere un potere ancora più forte e ti affido tutti loro." Chu Feng lasciò la stretta di Su Rou.


"Devi davvero farlo?" Ma Su Rou afferrò di nuovo la mano di Chu Feng, tenendola ancora più stretta.


Il ragazzo non diede lunghe spiegazioni. Si limitò a sorridere lievemente e dire:"Se non lo facessi non sarei Chu Feng. Tu mi capisci."


Dopo aver sentito queste parole, Su Rou si emozionò un po'. In effetti comprendeva Chu Feng. Era sufficientemente razionale, ma avrebbe scelto di mettere da parte il suo buon senso per ignorare ogni conseguenza e fare ciò che riteneva giusto. Ecco come faceva. Questo era Chu Feng.


"Saremo qui ad aspettarti." Su Rou alla fine lo lasciò andare, era così dolce da fare commuovere una persona.


"Bene, tornerò presto." Chu Feng asciugò le lacrime di Su Rou e poi le baciò lievemente la fronte.


Su Rou non cercò più di fermarlo e si girò per entrare nel varco del Cimitero Mille Ossa. Chu Feng invece si alzò in volo.


Rimase all'orizzonte e guardò la Scuola del Drago Azzurro con un'espressione assorta. Lo aveva fatto perché non sapeva se sarebbe scomparsa in futuro.


*whoosh*


All'improvviso Chu feng balzò e diventò un raggio di luce mentre sfrecciava verso l'orizzonte. Non cavalcò l'Aquila Testabianca perché al momento era a corto di tempo. In situazioni del genere, la sua Tecnica Imperiale Celeste sarebbe stata più rapida dell'aquila.


Allo stesso tempo, Su Rou tornò nel Cimitero Mille Ossa. Quando superò il varco e il suo campo visivo tornò alla normalità, scoprì che tutti gli ospiti del Cimitero Mille Ossa erano in fila a guardarla con espressioni piene di emozioni contrastanti. Alcuni più giovani non riuscirono a contenere la loro tristezza e iniziarono a piangere silenziosamente.


"Sorella!"


Su Mei si gettò tra le braccia di Su Rou e pianse. Sembrava incredibilmente triste e gli occhi di quasi tutti iniziarono ad arrossarsi.


Anche Su Rou era scossa, ma si trattenne e non pianse. Accarezzò i brillanti capelli neri di Su Mei e disse:"Dobbiamo credere in lui!" 





