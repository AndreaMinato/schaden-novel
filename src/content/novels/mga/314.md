---
title: Capitolo 314 - Dare una mano facendo un'eccezione
pubDate: 2024-06-04T16:13:16.377Z
tags:
    - mga
---
                
CAPITOLO SPONSORIZZATO ringraziamo Alessandro!


3 Capitoli in coda, 0/3€ Donazione
-Schadenfreude


"No. Se ti riconsegnassi il corpo riusciresti a sfuggire alle loro grinfie?"


"Se verrai catturato moriremo entrambi. Dato che la situazione è disperata perché non lasciarmi provare?" Ovetto impedì a Chu Feng di riprendersi il suo corpo.


Si pulì il sangue dall'angolo della bocca con una traccia di determinazione negli occhi. Dopodiché, stringendo i denti, continuò a controllare il corpo di Chu Feng e cercò di spronare le ali nere a fare del loro meglio per volare più avanti.


"Ovetto, tu..."


A Chu Feng doleva il cuore. Sapeva che Ovetto stava rischiando la vita, lo stava facendo per lui. Tuttavia nascondersi dietro una donna senza poter fare niente non era divertente.


Così il potere di Ovetto divenne sempre più debole. Il gas nero attorno a lei divenne sempre più debole. Cominciò a rallentare e alla fine perse il suo vantaggio.


Non solo non riusciva più a seminarli, ma la distanza tra di loro stava diminuendo poco a poco. Presto, cogliamo questa opportunità per eliminarlo con un solo colpo! Non possiamo dargli la minima possibilità di riprendersi."


Yan Yangtian che prima era nel panico, si rallegrò quando vide che Chu Feng aveva perso la sua velocità terrificante e aveva perfino iniziato a barcollare, pareva che stesse per cadere da un momento all'altro. Mentre gridava, usò il suo potere Heaven in tutto il suo corpo per raggiungere Chu Feng.


"Stavolta non diamogli alcuna possibilità di scappare. Prima lo taglierò in otto pezzi, poi in diecimila pezzi, poi lo ridurrò in polvere e lo schiaccerò completamente!"


Lin Moli emetteva un intento omicida agghiacciante, anche lui ce l'aveva messa tutta per inseguire Chu Feng.


"Ahh!"


All'improvviso Chu Feng sputò un'altra boccata di sangue. Allo stesso tempo le sue ali sparirono e iniziò a cadere, precipitando verso la foresta della montagna di sotto.


"Perderò davvero contro degli esseri umani così deboli? Eheh... davvero divertente..."


In quell'istante Chu Feng era ancora incapace di controllare il proprio corpo, ma vicino nell'orecchio poteva sentire la voce debole e piena di amarezza di Ovetto.


"Dannazione... Dannazione..."


Tuttavia non poteva fare nulla perché la coscienza di Ovetto era già confusa e non poteva riottenere il controllo del suo corpo. Chu Feng non poté fare nulla mentre lui e Qi Fengyang precipitarono rapidamente.


*boom*


Alla fine il ragazzo e Qi Fengyang atterrarono tra la foresta e l'impatto aveva creato un'enorme voragine. Sollevò grosse nuvole di polvere e gli uccelli e le bestie selvatiche si dispersero in ogni direzione.


"Ahah! Dannato moccioso, così anche tu hai dei momenti di stanchezza! Vediamo dove scapperai stavolta!"


Allo stesso tempo Yan Yangtian lo seguì velocemente. Mentre guardava le volute di fumo di sotto, si entusiasmò, ma non osò essere imprudente. Prima usò la sua pressione per avvolgere ogni cosa sotto e, solo dopo essersi garantito che Chu Feng non potesse più fuggire, scese gradualmente.


*whoosh*


Proprio in quel momento era arrivato anche Lin Moli. Balzò dritto verso il fumo e gridò con rabbia:"Chu Feng, muori!!"


Lin Moli ondeggiò la manica e soffiò via la polvere. Tuttavia, dopo averlo spazzato tutto via, lui e Yan Yangtian spalancarono gli occhi. Le loro espressioni erano davvero divertenti.


Avevano scoperto che, nonostante ci fosse una grossa buca lì, Chu Feng non c'era più. Era scomparso senza alcun motivo!


"Dov'è? Dov'è?! Dov'è scappato? Esci fuori!!" Lin Moli iniziò a urlare come un pazzo.


"Guardi, ci sono delle parole laggiù!" Proprio in quel momento Yan Yangtian balzò in avanti e puntò il dito verso la voragine.


Lin Moli ne fu scioccato. Nel buco c'erano delle parole scritte con tratti potenti:"Catena Montuosa del Drago Azzurro, battaglia all'ultimo sangue!!"


"Cosaaa!" Yan Yangtian e Lin Moli sussultarono, poi si guardarono a vicenda con un'espressione stordita e spaventata.


"Cosa facciamo? Che qualcuno abbia salvato Chu Feng?" Lin Moli era stato sbalordito da una scena così improvvisa e la sua furia era sparita, rimpiazzata dalla paura.


"Non può essere. Se ci fosse davvero una persona più potente ad aiutarlo, allora Chu Feng non avrebbe avuto bisogno di usare queste vie indirette. Il ragazzo deve aver usato qualche metodo per nascondersi ai nostri occhi ed è scappato. Dopotutto quel moccioso ha delle tecniche inconcepibili." Spiegò Yan Yangtian.


"Allora cosa dovremmo fare ora?" Lin Moli, il grande Lord della Tenuta del Principe Qilin non sapeva cosa fare.


"Cos'altro possiamo fare? Ci rimane una sola strada, cioè di andare alla Scuola del Drago Azzurro!!" Yan Yangtian guardò l'accademia.


Due giorni dopo, nella Gola dei Cento Suoni, nelle sale tra le nuvole, Qi Fengyang aprì gli occhi con un'espressione confusa. Si ricordava ancora di quando lui e Chu Feng stavano cadendo tra le foreste della montagna. Non si ricordava minimamente di cos'era accaduto dopo.


"Sei sveglio!" All'improvviso risuonò una voce familiare.


Era il suo vecchio amico. Il maestro di questa sala, il misterioso esperto, lo Sciamano dal Mantello Blu.


"E Chu Feng? Dov'è? Dovresti averlo salvato vero?" Qi Fengyang, ormai guarito completamente, si alzò di scatto e si guardò attorno per cercare Chu Feng.


"Non ti preoccupare, l'ho già salvato." Disse con calma il misterioso esperto.


"Eheh. Fratello Hengyuan, sapevo che non mi avresti lasciato morire." Solo dopo aver sentito quelle parole Qi Fengyang sorrise. Disse:"Dov'è Chu Feng? Dove l'hai portato?"


"L'ho mandato in un posto dove sarebbe dovuto andare." Il misterioso esperto era seduto con tranquillità in una sedia fatta di bambù. Si stava facendo vento con un ventaglio rotto.


"Un posto dove sarebbe dovuto andare?" Qi Fengyang era confuso.


"Io, Jiang Hengyuan, una volta ho giurato che non avrei interferito con le questioni della Provincia Azzurra. Punto solo a cercare il Corpo Divino."


"Ho infranto le regole per salvare te e Chu Feng. Il motivo per cui ho salvato la sua vita non è stato per te, ma perché è un giovane promettente."


"Ha già un tale talento alla sua età. Finché continuerà a crescere i suoi risultati non saranno inferiore ai giovani delle altre province."


"Temo che un giorno potrà perfino raggiungere i piccoli mostri della mia dinastia perché nel corpo di questo ragazzo sembra che ci sia un qualche tipo di potere speciale. Non sono sicuro che genere di potere sia però."


"Tuttavia, ciò su cui ho messo gli occhi non era questo, ma il fatto che fosse disposto a rischiare la vita per salvarti. Non molte persone hanno uno spirito del genere, quindi era degno del mio aiuto." Spiegò Jiang Hengyuan.


Qi Fengyang sorrise lievemente e non chiese più di Chu Feng. Iniziò a chiacchierare con Jiang Hengyuan di normali questioni familiari.


Capiva Jiang Hengyuan. Il suo intervento era stata un'eccezione e, dato che aveva una valutazione così alta di Chu Feng, naturalmente il ragazzo sarebbe stato in un luogo sicuro.


"Mmh..."


Proprio in quel momento, in un posto molto distante dalla Gola dei Cento Suoni, Chu Feng aprì gli occhi stordito e si sfregò la testa dolorante mentre sondava i dintorni.


Ma dopo aver visto tutto ciò che era di fronte a lui, la sua espressione cambiò drasticamente e strabuzzò gli occhi. "Dove sono?"







