---
title: Capitolo 32 - Mi arrendo
pubDate: 2024-05-23T22:13:16.333Z
tags:
    - mga
---


"Chu Feng, ti ucciderò."


Quando vide Chu Feng, Chu Xun scoppiò di rabbia.
Ignorando gli sguardi degli altri, emanò la sua pressione al quinto livello dello Spirit realm, sollevò un pugno e si precipitò su Chu Feng. Voleva davvero ucciderlo.






Ma prima che Chu Xun potesse anche solo avvicinarsi, sentì un grido pieno di rabbia. 


"Chi osa toccare mio fratello."


Allo stesso tempo una forte vento lo travolse e lo fece arretrare, facendolo quasi cadere a terra.


"Chu Guyu!"


Chu Xun si spaventò perché vicino a Chu Feng c'era il suo giovane fratello maggiore.


In quell'istante la rabbia di Chu Xun si spense, sapeva che Chu Guyu era il migliore nella giovane generazione della famiglia e non era una persona che potesse offendere.


"Chu Xun, stammi a sentire. Ti renderò uno storpio se oserai ancora attaccare mio fratello." Lo ammonì Chu Guyu.


Il cuore di Chu Feng si scaldò, era una scena che si era ripetuta più volte in passato. Quando qualcuno lo maltrattava, la prima persona che lo avrebbe protetto sarebbe stata suo fratello.


"Ehi, che impressione! Voi due siete diventati molto più arroganti dall'ultima volta che vi ho visto."


All'improvviso risuonò una voce tagliente. Si voltarono e videro molti giovani membri della famiglia Chu avvicinarsi. Di fronte al gruppo c'era un ragazzo dal volto pallido e sinistro.


Vedendolo, le espressioni di Chu Feng e di Chu Guyu cambiarono.


Nonostante non si fossero visti per molti anni, Chu Feng lo poteva riconoscere con un solo sguardo. Era la persona che li aveva picchiati e umiliati, Chu Hongfei.


"Chu Hongfei. Sei davvero tornato e credo che sia tempo di pareggiare i conti." Disse freddamente Chu Guyu con lo sguardo pieno di rabbia.


"Ahh, stare nella Scuola Linyun per un po' di anni ti ha reso permaloso. Credi di essere il numero uno della giovane generazione della famiglia Chu? Credi di potermi battere?" Chu Hongfei guardò Chu Guyu con disprezzo.


"Saprai se lo sono oppure no." La voce di Chu Guyu stava diventando sempre più fredda. Si poteva sentire il gelo che stava emettendo da quanto stava trattenendo la rabbia.


"Non male, hai spirito. Allora Chu Feng?" Chu Hongfei guardò Chu Feng, "Ho sentito che sei rimasto nella corte esterna per cinque anni in quella scuola di seconda categoria?
Come fai ad essere così stupido? Anche se non fai parte della famiglia Chu, porti ancora il nostro nome. Non ti vergogni a portare disonore alla nostra famiglia?"


"Vi avverto. Farete meglio a non competere contro di me, altrimenti vi picchierò finché non riuscirete a reggervi in piedi, proprio come 7 anni fa. E poi la posizione di maestro apparterrà a mio padre perché ha un figlio straordinario come me, Chu Hongfei."


Dopo aver detto questo Chu Hongfei portò il gruppo di persone a registrarsi alla competizione.


Chu Guyu all'inizio voleva rispondere, ma aveva sentito che qualcuno gli aveva tirato una manica.
Era Chu Feng.


"Fratello, non c'è bisogno di parlare a persone del genere. Stenderlo alla competizione è il modo migliore." Chu Feng disse con calma.


Guardando Chu Feng, Chu Guyu non poté non rimanere stordito. C'era una sensazione indescrivibile nel suo cuore e sentiva che suo fratello era diverso dal solito. Non capiva perché, ma sembrava che fosse diventato una persona imprevedibile e misteriosa.


Dopo che Chu Yuanba aveva detto delle parole cortesi, la giovane generazione della famiglia Chu entrò nel campo di allenamento. Iniziò così la prima competizione.


Basandosi sul numero che aveva estratto, Chu Feng salì sul quinto palco. Nel momento in cui entrò in campo, arrivarono degli insulti.


"Quello è Chu Feng, vero? Non è quello che è rimasto nella corte esterna per cinque anni? Finalmente è entrato nella corte interna?"


"Anche se è entrato nella corte interna è ancora spazzatura. Come osa entrare nella competizione? Non sa davvero stare al suo posto."


"Non è ottimo così? Riceverà una bella lezione e farà sapere a Chu Yuan che suo figlio è uno scarto."


La maggior parte delle persone che conoscevano Chu Feng erano membri della famiglia Chu. Non solo volevano imbarazzare lui ma anche suo padre.


"Chu Feng, sei tu." Proprio in quel momento, l'avversario salì sul palco.


Chu Feng rimase senza parole quando lo vide. Era il suo vecchio nemico, Chu Zhen.


Ma l'espressione di Chu Zhen era ancora più scontenta rispetto alla sua. Gli angoli della sua bocca si stavano contorcendo e maledì la sua cattiva sorte.


"Chu Zhen. Se ricordo correttamente, credo che sia arrivato al quarto livello dello Spirit realm due giorni fa. Sembra che Chu Feng riceverà un bel po' di botte."


Gli spettatori ignari di cosa fosse successo divennero entusiasti.


I fratelli Chu Zhen erano sempre stati ostili nei confronti di Chu Feng e non si sarebbero trattenuti dal picchiarlo. Gli spettatori si aspettavano che Chu Feng subisse una dura sconfitta.


"Mi arrendo!"


Ma in quel momento Chu Zhen alzò la mano destra e urlò. Si era arreso.


"Chu Zhen, moccioso, che stai dicendo? Non hai nemmeno cominciato eppure ti sei arreso?" Il padre di Chu Zhen gli gridò contro.


Sotto lo sguardo di suo padre Chu Zhen esitò,ma alla fine strinse i denti e uscì dal palco.


"Cosa... Cos'è successo?"


La scena aveva scioccato tutti. Arreso? Era qualcosa che non si vedeva spesso in queste competizioni e in più Chu Zhen era quello che si stava arrendendo di fronte a Chu Feng?


Com'era possibile? Chu Zhen si era rimbecillito? Ammattito? Cos'è successo?


I membri della famiglia Chu rimasero senza parole, anche Chu Yuanba notò la situazione. Si accigliò e dalla sua espressione si poteva vedere che perfino lui era confuso.


"Chu Feng vince questo round."


Ma non importava cosa fosse successo, aveva vinto. Sebbene fosse strano, Chu Feng fu il primo ad ottenere la vittoria nella competizione.


Dopo il primo round, Chu Feng dovette fare un altro incontro. Quando vide che la persona sul palco era stata recentemente sconfitta da lui, non poté fare a meno di sorridere.


Quella persona era il fratello maggiore di Chu Zhen, Chu Cheng.


In quel momento Chu Cheng impallidì. Imprecò mentalmente:"Noi due fratelli abbiamo davvero una sfiga nera. Come siamo finiti contro questo demonio?"


Nonostante fosse estremamente riluttante, aveva sofferto troppo per mano di Chu Feng e non voleva scontrarsi con lui. Dopo un po' fece una mossa che sbalordì nuovamente la famiglia Chu.


"Mi arrendo!!!"





