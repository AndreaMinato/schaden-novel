---
title: Capitolo 325 - Jiang Han dall'espressione gelida
pubDate: 2024-06-05T03:13:16.379Z
tags:
    - mga
---
                
["Dinastia Jiang?!"


Dopo aver visto le parole sullo stendardo, Chu Feng si tese perché era la prima volta che vedeva la gente della Dinastia Jiang. La prima volta che vedeva la sovrana delle Nove Province.


Si doveva dire che l'esercito della Dinastia Jiang, in termini di potenza, non era paragonabile a nessun'altra organizzazione che Chu Feng aveva visto finora. Anche tralasciando la loro forza e le loro qualità, avrebbero intimorito le persone anche solo con la loro atmosfera particolare.


Chu Feng aveva sentito che la gente della Dinastia Jiang non erano persone comuni.
Avevano un sangue speciale, una capacità combattiva che superava gli altri e un talento impareggiabile; erano superiori alle persone normali.


Sarebbe stato appropriato perfino dire che tutti i membri della Dinastia Jiang erano dei geni. Questo era il motivo principale per cui erano stati capaci di governare le Nove Province per così tanti anni.


"Strano. Perché l'esercito della Dinastia Jiang è apparso qui? Sono venuti nella Provincia Azzurra per qualche motivo o stanno passando per caso?"


Chu Feng era rimasto sbalordito dalla potenza della Dinastia Jiang. Nonostante non li temesse come le persone comuni, doveva comunque ammettere che sembravano davvero speciali.


"Che importa. Dopotutto sei già pronto a lasciare la Provincia Azzurra e hai anche sistemato la tua famiglia. Anche se le persone della Dinastia Jiang si stessero dirigendo verso la Provincia Azzurra, non ti riguarderebbe." Disse Ovetto.


"Sì." Chu Feng annuì, ma aveva anche pensato che, se la sua destinazione fosse davvero la Provincia Azzurra, molto probabilmente la Dinastia Jiang stava puntando alla Tomba dell'Imperatore.


Dopotutto la Tenuta del Principe Qilin aveva già scoperto la Tomba dell'Imperatore. Certamente doveva aver riferito la notizia alla Dinastia Jiang dopo aver scoperto di non poterla aprire. Facendo così, anche se non avesse ottenuto i tesori della Tomba dell'Imperatore, almeno la Dinastia Jiang avrebbe dato loro qualche premio.


Ma Chu Feng non era troppo preoccupato perché sapeva quanto era spaventosa la Tomba dell'Imperatore, l'esercito della Dinastia Jiang non sarebbe riuscito ad esplorarla. Solo se avesse mandato i suoi migliori esperti avrebbe potuto trarne qualche beneficio.


Così, dopo che l'esercito della Dinastia Jiang se ne andò, anche Chu Feng si precipitò fuori dalla nuvola bianca e continuò a procedere verso la Provincia Qin.


Per quanto riguarda l'esercito, come aveva previsto Chu Feng, si era diretto verso la Tenuta del Principe Qilin. Tuttavia era diverso da ciò che aveva ipotizzato il ragazzo, la Dinastia Jiang non era venuta su invito.


"Presto! Presto chiamate il Lord della Tenuta!!"


L'esercito della Dinastia Jiang discese con maestosità dal cielo. Sembravano davvero dei soldati e dei generali celesti. Spaventò moltissimo la gente e la Tenuta del Principe Qilin, la signora della Provincia Azzurra, era già entrata nel caos. I membri orgogliosi della Tenuta del Principe erano tutti terrorizzati.


"Miei signori, sono Lin Moli. Non sapevo che ci avreste onorato con la vostra presenza, così non ho fatto in tempo ad uscire a darvi il benvenuto. Perdonatemi!"


Anche Lin Moli fu colto dal panico. Se fossero venute solo una o due persone della Dinastia Jiang, allora avrebbe potuto mantenere la calma, ma al momento si trovava di fronte ad un vero e proprio esercito. Questo lo terrorizzata.


*ta* Proprio in quel momento dalla carrozza dorata trainata da una Bestia Mostruosa, uscì un uomo che indossava un abito dorato.


Era giovane. Alto due metri, robusto, con una corona di drago sulla testa e i capelli che gli ricadevano sulle spalle, aveva un viso bianco come la neve che però dava un'anormale sensazione di gelo. Specialmente il suo sguardo. Emetteva una ferocia incredibile che era così spaventosa che nessuno osava guardarlo dritto negli occhi.


"Lor... Lord Jiang Han!!" Dopo aver visto quell'uomo, Lin Moli diventò mortalmente pallido. Mostrò uno sguardo terrorizzato. Era evidente che fosse spaventato da quest'uomo che era molto più giovane di lui.


"Lin Moli, conosce i suoi crimini?" Chiese con un'espressione e un tono freddi Jiang Han.


"Mio signore, cosa... cosa intende dire? Io..." Lin Moli era terrorizzato. Questa domanda lo spaventò così tanto che non seppe più cosa fare, né come rispondere.


*whoosh* Ma prima ancora che Lin Moli finisse di parlare, Jiang Han sollevò all'improvviso la mano incurvandola come un artiglio e attirò Lin Moli.


Jiang Han aveva usato una sola mano per afferrare la testa di Lin Moli. Non importava quanto il vecchio si dimenasse, non riusciva a scappare.


Jiang Han guardò freddamente la gente della Tenuta del Principe Qilin che si era inginocchiata a terra tremando di paura e disse:


"Lin Moli, è stato nominato Lord della Tenuta del Principe Qilin dalla corte imperiale. Tuttavia quando ha scoperto una tomba misteriosa nella Provincia Azzurra, non solo non l'ha riferito immediatamente, ha anche aperto la tomba con l'intenzione di tenere tutti i tesori della dinastia per sé. Questo è un crimine gravissimo e dovrebbe essere decapitato per questo!"


"Mio signore, abbia pietà! Mio signore abbia pietà!" Lin Moli diventò viola per la paura e iniziò ad implorarlo quando sentì queste parole.


Tuttavia Jiang Han non ci badò neppure. Strinse il palmo e con uno scoppio fece a pezzi la testa di Lin Moli di fronte alla gente della Tenuta del Principe Qilin.


"Mio signore abbia pietà, abbia pietà!"


In quell'istante tutti i membri della Tenuta del Principe Qilin iniziarono a prostrarsi e ad implorarlo. Temevano di finire come Lin Moli.


Nel continente delle Nove Province, la Dinastia Jiang era il loro unico capo, nessuno osava offenderla perché chiunque l'avrebbe fatto sarebbe finito nello stesso modo. Sarebbe morto.


"Ascoltate tutti. D'ora in avanti la Provincia Azzurra sarà gestita direttamente dalla mia Dinastia Jiang. Tutti voi potete servire la mia dinastia, ma se mostrerete una qualunque traccia di slealtà, in futuro finirete come Lin Moli." Tuonò Jiang Han, il suo tono di voce era gelido.


"Siamo intenzionati a servire la dinastia! Non oseremo avere nemmeno un briciolo di egoismo!" La folla della Tenuta del Principe Qilin sembrò sollevarsi e si prostrò con espressioni piene di gratitudine.


Dopodiché l'esercito della Dinastia Jiang prese il posto della Tenuta del Principe Qilin. Avevano davvero intenzione di gestire personalmente la Provincia Azzurra.


Jiang si stava preparando in un palazzo estremamente lussuoso della tenuta. Sembrava avere intenzione di andare da qualche parte e dietro di lui c'era un vecchio dai capelli bianchi e grigi.


Il vecchio emanava un'aura molto forte, chiaramente anche lui era un esperto all'Heaven realm, ma di fronte a Jiang Han si comportava con estrema umiltà mentre chiedeva con tono rispettoso:"Mio signore, è tutto pronto. Andiamo alla tomba?"


"No. La tomba è già sotto il nostro controllo, quindi possiamo partire in ogni momento."


"D'altra parte, dato che sono appena arrivato alla Provincia Azzurra, devo andare a porgere visita ad una persona." Il tono di Jiang Han era gelido, privo di ogni traccia di emozione. Si comportava allo stesso modo anche con un membro del suo clan.


Il vecchio sembrava sapere dove l'uomo stesse per andare, così chiese umilmente:"Ha bisogno che la accompagni?"


"Non c'è bisogno, basto io." Jiang Han fece un cenno, si sollevò una raffica e il suo corpo sparì completamente. Non lasciò nemmeno una sola traccia della sua energia, si era già diretto dove voleva andare.









