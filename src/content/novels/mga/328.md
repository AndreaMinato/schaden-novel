---
title: Capitolo 328 - Aiutarlo
pubDate: 2024-06-05T06:13:16.379Z
tags:
    - mga
---
        
CAPITOLO SPONSORIZZATO ringraziamo Roberto!
9 capitoli in coda, 0/3€


-Schadenfreude


"Amico, non ho sentito male, vero? Hai detto di voler andare alla Montagna dei Mille Mostri?" Lord Li era scioccato e guardava Chu Feng con curiosità e allarme. Si trovava di fronte ad un mostro?


E dalle reazioni di Lord Li e degli altri, il ragazzo capì che molto probabilmente la Montagna dei Mille Mostri era una terra sconosciuta o una zona proibita. Quindi disse:


"In realtà, non vi nasconderò nulla, sono un coltivatore. Quando ero nella Provincia Azzurra, ho sentito che la Montagna dei Mille Mostri della Provincia Qin era una terra bizzarra e aveva dei grandi benefici per la coltivazione. Quindi sono venuto fin qui viaggiando a lungo perché volevo sperimentare la gloria della Montagna dei Mille Mostri."


"Coltivatore? Un mocciosetto come te?" Comunque l'uomo con i baffi a otto e gli altri guerrieri lo guardarono con sdegno. Ovviamente non credevano che Chu Feng fosse un coltivatore.


"Amico, non so se la Montagna dei Mille Mostri sia di beneficio per la coltivazione, ma è una terra proibita per noi esseri umani. Gli esseri umani non possono accedervi è il mondo delle Bestie Mostruose."


"La Tenuta del Grande Principe ha proibito l'accesso alla Montagna dei Mille Mostri. Altrimenti, se qualcuno irritasse le Bestie Mostruose nella montagna, si scatenerebbe un'enorme battaglia." Avvertì con serietà il Maestro Li perché temeva che Chu Feng sarebbe entrato nella Montagna dei Mille Mostri senza sapere cosa lo aspettava.


"La Tenuta del Grande Principe? Sono i governatori della Provincia Qin?" Chiese con curiosità Chu Feng.


"Amico, sembra proprio che questa sia davvero la prima volta che che vieni nella Provincia Qin e non ne sai nulla." Vedendo questo, il vecchio ne fu perplesso, poi spiegò nel dettaglio.


"La Tenuta del Grande Principe all'inizio si chiamava Grande Villa ed è l'organizzazione più potente della provincia. Visto che la Grande Villa diventava sempre più forte e aveva superato il governatore precedente della Provincia Qin, la Tenuta del Principe della Terra Rigogliosa, la dinastia ha passato il controllo della Provincia Qin alla Grande Villa."


Dopo aver sentito queste parole, Chu Feng capì la forza della Grande Villa. Riuscire ad usare le proprie risorse per superare il governatore riconosciuto alla dinastia significava che la Grande Villa aveva delle buone abilità. Se non altro la Scuola Lingyun era incapace di fare una cosa del genere.


"Le Bestie Mostruose nella Montagna dei Mille Mostri sono davvero così potenti? Perfino l'organizzazione più forte non osa provocarle?" Chu Feng provò a chiedere più informazioni.


"Naturalmente! Le Bestie Mostruose della montagna son davvero spaventose. Governano quel territorio da quasi mille anni. Ho sentito che il loro numero supera diversi milioni. Sono tutte estremamente selvagge e alcune possono assumere forma umana."


"Specialmente i Quattro Grandi Re Mostruosi della Montagna dei Mille Mostri. Sono estremamente potenti e perfino il Lord della Tenuta del Grande Principe li teme."


"Ma fortunatamente rimangono nella Montagna dei Mille Mostri, altrimenti i cittadini del principe Qin andrebbero incontro ad una catastrofe."


"E anche per questo la Grande Villa ha dichiarato che nessuno ha il permesso di accedere alla Montagna dei Mille Mostri, altrimenti, se provocasse la rabbia delle Bestie Mostruose e le facesse attaccare, sarebbe un enorme crimine punibile con lo sterminio della famiglia." Continuò Lord Li.


"Allora è così. Sembra che Lord Li capisca davvero molto riguardo alla Provincia Qin." Chu Feng ammirò un po' il vecchio. La conoscenza di una persona di solito era piuttosto limitata, così le persone in una posizione inferiore di solito avrebbero saputo ancora meno.


Specialmente considerando le dimensioni della città in cui erano Lord Li e gli altri. Era un'area di confine della Provincia Qin, quindi normalmente in quanto gente comune, non avrebbero dovuto sapere molto.


"Oh... in realtà l'ho sentito da mio nipote."


"Mio nipote è un discepolo principale di una scuola di secondo livello, la Scuola del Fulmine Illusorio. Ad essere sinceri la mia famiglia era povera, è grazie al potenziale di mio nipote che possiamo godere di questo tenore di vita." Mentre menzionava suo nipote, Lord Li mostrò orgoglio.


"Lord, Lord!" Ma proprio in quel momento risuonarono delle grida nella sala. Arrivò di corsa un giovane magro e debole.


Lord Li ridacchiò e chiese:"Wang Er! Cos'è successo? Perché hai così fretta?" Era evidente che trattasse piuttosto bene i servi della tenuta.


"È una lettera della Scuola del Fulmine Illusorio." Il giovane di nome Wang Er gli consegnò la missiva.


"È il mio nipote." Lord Li si rallegrò. Dopo aver preso la busta, la aprì e iniziò a leggere con un'espressione piena di gioia.


Tuttavia Chu Feng scoprì che l'espressione di Lord Li stava diventando sempre più spenta. Prima impallidì un po', poi si tinse di blu. Alla fine assunse un colorito viola e il vecchio iniziò a tremare, poi svenne direttamente.


"Lord Li, sta bene?" Fortunatamente Chu Feng lo sorresse. Questa scena spaventò la gente della tenuta Li che si affrettò a controllare le condizioni del signore.


Chu Feng invece sollevò la lettera che Lord Li aveva fatto cadere a terra. Dopo averla letta, il ragazzo capì la situazione e il motivo per cui Lord Li era svenuto.


Quella missiva non era stata mandata da suo nipote. Era stata mandata segretamente da uno degli amici più stretti di suo nipote nella Scuola del Fulmine Illusorio.


Nella missiva c'era scritto che il nipote di Lord Li aveva offeso accidentalmente il giovane capo della Scuola del Fulmine Illusorio. Al momento era imprigionato e il suo amico sperava che Lord Li potesse pensare ad un modo per salvarlo.


Tuttavia, come poteva Lord Li, una persona nata in una famiglia povera, avere la forza per aiutare suo nipote? La ricchezza che aveva gli era stata portata tutta da suo nipote.


Inoltre, per quella gente la Scuola del Fulmine Illusorio era un mostro intoccabile. Si sarebbe spaventata solo a pensarci, figuriamoci andare in un posto del genere per salvare il nipote.


Così non c'era da stupirsi della reazione di Lord Li, perché per lui era davvero un fulmine a ciel sereno. Un terrificante incubo.


"Ehi, qual è il nome del nipote di Lord Li?" Chiese Chu Feng all'uomo con i baffi a otto.


"Perché lo chiedi?" L'uomo guardò il ragazzo con inquietudine.


"Ti sto chiedendo il suo nome." Le pupille di Chu Feng si rimpicciolirono e mostrarono una luce fredda.


L'uomo con i baffi a otto fu terrorizzato dallo sguardo del ragazzo. Con un tonfo cadde a terra. Non osò nascondere nulla e disse con voce tremante:"Si... si chiama Li Datou."


"In che direzione è la Scuola del Fulmine Illusorio?" Chiese di nuovo Chu Feng e l'uomo con i baffi a otto lo informò sulla direzione e la distanza che lo speravano dall'accademia.


Dopo aver sentito tutto, Chu Feng se ne andò velocemente. I servi della famiglia Li avevano espressioni confuse e non capivano perché un ragazzo così giovane avesse chiesto cose del genere.


Invece l'uomo con i baffi a otto rimase stordito per molto tempo. Era ancora sconvolto dall'orrore provocato dallo sguardo di Chu Feng.


Il ragazzo aveva chiesto queste informazioni per aiutare Lord Li naturalmente. Chu Feng aveva visto che il vecchio era una brava persona e tutti i cittadini sarebbero stati d'accordo al riguardo.


Oltre alle informazioni riguardo alla Montagna dei Mille Mostri, gli aveva anche offerto un pasto. Solo in base al favore che gli aveva fatto e alla sua generosità, Chu Feng sentì il bisogno di aiutarlo.









