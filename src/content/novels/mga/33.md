---
title: Capitolo 33 - Chu Feng vs Chu Xun
pubDate: 2024-05-23T23:13:16.333Z
tags:
    - mga
---


"Cavolo! Che sta succedendo?"


A questo punto perfino molti estranei notarono Chu Feng.


"Chi è questo giovane uomo? Ha fatto arrendere due avversari."


"Non lo so, ma a giudicare dal suo abito deve far parte della corte interna della Scuola del Drago Azzurro, ma non mi pare che si sia presentato ai raduni della famiglia Chu in passato."


"Non è come sembra. Assolutamente. Senza nemmeno scambiare colpi ha impaurito l'avversario.
Con questo genere di deterrenza, che futuro avrà?"


Alcuni degli spettatori iniziarono a concentrarsi su di lui e pensarono che Chu Feng fosse una persona notevole.


"Ah! Cosa state dicendo, è solo spazzatura." Disse scontento un uomo della famiglia Chu.


"Oh? Conosci quel giovane?" Domandò una persona di costituzione robusta.


"Naturalmente lo so. Sono un membro della famiglia Chu e so che è una persona inutile."


"Guardate. Deve averli pagati sottobanco e sta semplicemente bluffando. Vi assicuro che perderà il prossimo round." Disse con sicurezza l'uomo della famiglia Chu.


"Oh, sei prevenuto nei confronti di quel ragazzo, vero? Senza offesa, ma sei un adulto, perché abbassarsi al livello di un ragazzino?" Disse l'uomo dalla costituzione robusta sorridendo.


"Cosa? Dici che lo sto calunniando? Sto solo dicendo la verità." L'uomo della famiglia Chu era estremamente irritato.


"Allora che ne dici, scommetterò con te. Se sarà come dici e quel giovane perderà il prossimo round, allora queste monete d'argento apparterranno a te. Sennò, eheh, capisci..." La persona grossa tirò fuori un <a href="https://it.wikipedia.org/wiki/Tael">liang</a> d'argento.


"Perché non scommettere? Hai solo paura che non lo faccia." Perché rifiutare soldi gratis? Anche lui tirò fuori velocemente un liang d'argento.


"Mi arrendo." Ma proprio in quel momento si sentì un altro grido provenire dal campo di allenamento.


Puntando lo sguardo da dove proveniva l'urlo, l'uomo della famiglia Chu ci rimase di sasso. Ancora, era il palco di Chu Feng e quello che si era arreso era Chu Gao.


"Dannazione. Che sfortuna." L'uomo della famiglia Chu era sconcertato.


"Eheh, mi dispiace hai perso." Vedendolo, l'uomo dalla costituzione robusta prese il liang d'argento dalle mani dell'altro con un sorriso.


Vedendo la moneta che aveva appena buttato a vuoto, il membro della famiglia Chu disse addolorato, "Osi scommettere ancora? Questa volta punterò 3 liang d'argento."


"Perché no, temevo solo che non l'avresti fatto." Rispose velocemente l'uomo grasso.


"Ahh conta anche su di me. Scommetto sulla vittoria di quel ragazzo."


Allo stesso tempo si unirono anche altri curiosi, "Mi unisco anche io. Anche io scommetto sulla vittoria di quel giovane uomo."


"Avanti avanti, venite tutti! Chi altro c'è? Accetterò le vostre scommesse!" Il membro della famiglia Chu fu colto dal panico e vuotò direttamente la sua borsa. All'interno c'erano decine di liang d'argento.


Dopo che si erano arrese tre persone di fila, gli astanti erano rimasti senza parole.


Anche gli estranei erano interessati, sempre più persone provarono a capire l'identità del ragazzo.


Avevano sentito di Chu Guyu e Chu Hongfei. Dopotutto erano giovani geni che erano entrati in una scuola di prim'ordine. Ma da dove veniva questo Chu Feng?


Anche Chu Feng era esasperato. Voleva usare il raduno per mostrare le sue capacità, ma non avrebbe mai pensato che sarebbe accaduta una cosa del genere.


In quel momento salì sul palco una bellissima ragazza. Era Chu Xue.


"Chu Feng, congratulazioni per le tue quattro vittorie." Disse Chu Xue sorridendo dolcemente.


"Chu Xue, non c'è bisogno di scherzare..." Chu Feng rise, ma sentì che c'era qualcosa che non andava, "Quattro volte? Non erano solo tre. Chu Xue, tu non..."


Chu Xue sorrise con aria birichina mentre guardava l'espressione stupefatta di Chu Feng, poi gridò alla persona fuori dal campo, "Anche io mi arrendo."


"Uuuuh"


Gli spettatori del campo di allenamento erano sempre più esterrefatti. Anche qualcuno della giovane generazione della famiglia Chu non poté trattenersi dall'osservare Chu Feng.


I loro sguardi erano pieni di domande, non riuscivano a capire cosa stesse accadendo.


Solo le persone provenienti dalla Scuola del Drago Azzurro sospirarono di sollievo e sentirono di essere state fortunate a non aver incontrato Chu Feng, altrimenti avrebbero dovuto fare la stessa cosa.


"Ahah, grazie mille."


"Hai rispettato la parola."


"Sei la persona migliore che abbia mai conosciuto!"


Allo stesso tempo, tra la folla c'era un enorme gruppo che aveva circondato un uomo della famiglia Chu e che afferrava argento dalle sue mani. Alla fine l'uomo rimase senza monete.


Quell'uomo voleva piangere mentre guardava la sua borsa vuota. Aveva la sensazione di essere stato ingannato.


Perché tutti i discepoli della Scuola del Drago Azzurro si erano arresi di fronte a Chu Feng? C'era qualcosa di losco dietro ma non riusciva a capire come Chu Feng li avesse corrotti.


*bang*


"Ah!"


In un'altra parte Chu Yue stava cadendo dal palco. Se gli anziani della famiglia Chu non l'avessero presa al volo, sarebbe rimasta gravemente ferita.


"Chu Yue, sembra che non ci sia niente di impressionante riguardo alle tecniche di arti marziali della Scuola del Drago Azzurro." Chu Xun scese dal palco con un sorriso di derisione sul volto.


"Chu Xun, il tuo livello di coltivazione è più alto del mio. Se fossi anche io al quinto livello non avrei perso." Chu Yue disse con amarezza.


"Potrà anche essere vero, ma la mia coltivazione è più alta della tua e anche questo fa parte delle mie capacità." Chu Xun sorrise freddamente.


"Tu..." Chu Yue strinse i denti con rabbia e risentimento. Era già al picco del quarto livello dello Spirit realm, se il raduno fosse stato qualche giorno più tardi, avrebbe avuto il tempo di avanzare fino al quinto livello. Ma ormai aveva perso e non voleva rispondere ulteriormente.


"Chu Xun, se non erro, sei un anno più grande di Chu Yue. Come fratello maggiore, hai vinto contro una tua sorella minore. C'è davvero da esserne orgogliosi?" Risuonò improvvisamente una voce.


Guardando da dove proveniva, Chu Yue ne fu contenta. Vide Chu Feng avvicinarsi con tranquillità insieme ad alcuni esperti della famiglia Chu.


"Chu feng, sei tu il mio prossimo avversario?" Vedendolo, ovviamente Chu Xun ne fu contento perché voleva dargli una lezione.


"Spaventato? Puoi arrenderti se hai paura!" Disse Chu Feng sorridendo leggermente.


"Ah! Se non ti gonfio di botte sarà un miracolo." Chu Xun sbuffò freddamente e balzò sul palco. Puntò un dito verso Chu Feng e disse, "Vieni qui."


"Chu Feng, sei sicuro?" Chu Yue era un po' preoccupata perché sapeva che Chu Xun voleva fargli davvero male.


"Non preoccuparti. Mi basta un solo attacco per sconfiggere persone come lui." Chu Feng sorrise lievemente e si avvicinò al palco.


Ma in quel momento, Chu Yue tirò la mano di Chu Feng e chiese in tono basso, "Chu Feng, sei arrivato primo all'esame dei discepoli della corte interna?"


Chu Feng esitò un po', ma vedendo lo sguardo di Chu Yue, non riuscì a mentirle. Poté solo annuire e poi balzò sul palco.


In quell'istante l'espressione di Chu Yue si congelò. I suoi bellissimi occhi tremolarono e perfino il suo battito cardiaco accelerò.


Nonostante sapesse già la risposta, non riusciva ancora a crederci.


Sollevò la testa, guardò Chu Xun che era determinato a vincere e sorrise. Per qualche motivo sentì un po' di compassione per lui.



