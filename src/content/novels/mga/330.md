---
title: Capitolo 330 - Giovane
pubDate: 2024-06-05T08:13:16.379Z
tags:
    - mga
---
                
CAPITOLO SPONSORIZZATO ringraziamo Roberto!
7 capitoli in coda, 0/3€


-Schadenfreude


Nella Scuola del Fulmine Illusorio andava tutto come al solito. Gli Anziani e i discepoli erano tranquilli. C'era chi coltivava e chi chiacchierava.


Comunque nessuno sapeva che un ragazzo stava gonfiando di botte il giovane capo della Scuola del Fulmine Illusorio nel cortile posteriore.


"Smettila di colpirmi, ti prego! Ti darò tutto ciò che vorrai!"


Il capo della scuola al momento aveva il naso blu e il viso gonfio. Dal suo aspetto non sembrava più il giovane dal portamento elegante di prima, perfino la sua voce era cambiata ed era ancora più stridula di un maiale portato al macello.


"Per chi mi hai preso? Credi che sia qui per derubarti, prendere quel briciolo di ricchezza che hai?" Disse con sdegno Chu Feng, ma mentre parlava stese la mano verso il Sacchetto Cosmo del caposcuola. Simultaneamente scorse con lo sguardo i giovani impalliditi di paura attorno a lui.


"Per favore accetti i nostri doni." Il gruppo fu piuttosto cooperativo. Ognuno di loro si tolse il Sacchetto Cosmo e lo presentò a Chu Feng.


"Sì, non male. Se non altro avete un minimo di intelligenza." Dopo aver preso tutti i Sacchetti Cosmo, ChU Feng annuì soddisfatto.


Ad essere sinceri, nonostante le posizioni di queste persone fossero abbastanza buone e gli oggetti che possedevano avessero una qualità decente, per Chu Feng normalmente non avevano alcun valore.


Ma al momento li aveva presi perché era completamente al verde e per pura coincidenza i loro Sacchetti Cosmo potevano riempire il suo.


Dopo aver messo via i Sacchetti Cosmo, Chu Feng gettò uno sguardo verso il volto gonfio del caposcuola e disse freddamente:"Ascolta. Oggi porterò via Li Datou, quindi farai meglio a comportarsi come se non fosse accaduto nulla."


"Sei oserai fare del male a Li Datou o alla sua famiglia, allora quelli che soffriranno non sarete solo voi, anche tuo padre e la Scuola del Fulmine Illusorio la pagheranno."


Mentre parlava, Chu Feng mostrò uno sguardo feroce. Emetteva un freddo intento omicida e con una sola occhiata poteva fare rabbrividire una persona. Non stava scherzando, dato che lo stava dicendo, avrebbe potuto farlo.


Ben presto Chu Feng diede un altro colpo di palmo e afferrò con forza il distintivo di comando sul petto del caposcuola. Disse:"Lo prenderò in prestito per un po'. Tutti voi riposate qui per un po'. In metà giornata questa formazione sparirà automaticamente."


Dopo aver detto questo, Chu Feng si preparò per andarsene, ma il giovane caposcuola chiese:"Chi sei esattamente?"


Sentendo questo, il ragazzo si girò, sorrise lievemente e poi disse:"Sono Asura."


Dopodiché balzò fuori dalla Formazione Spirit e se ne andò agilmente. Lasciò il caposcuola e gli altri esterrefatti. Le loro espressioni erano ancora profondamente impaurite.


Da quel giorno in avanti si sarebbero ricordati per sempre l'aspetto di un giovane uomo. Asura, che era ancora più giovane di loro, eppure aveva una forza così incredibile da essere anormale.


C'erano molte persone confinate nella prigione della Scuola del Fulmine Illusorio. Erano state incarcerate per ogni genere di ragione, ma bisognava dire che le persone nelle condizioni più miserabile erano quelle che avevano offeso il caposcuola.


In questo posto non avrebbero ricevuto alcuna punizione, ma non potevano coltivare. Se fossero rimasti qui per tutta la vita, significava essere condannati e le persone che avevano offeso il caposcuola sarebbero sempre finite in quel modo.


"Guardate! Quella persona sembra che sia entrata qui perché ha offeso il caposcuola."


"Allora è morto. Nemmeno gli dei possono aiutare quelli che hanno offeso il caposcuola." I prigionieri nella cella stavano puntando il dito e discutendo di un giovane magro e debole che era inginocchiato nell'angolo della cella senza dire nulla.


"Ehi! Ragazzo, qual è il tuo nome?" Dopo aver saputo che il giovane era finito qui perché aveva offeso il caposcuola, diversi prigionieri si scambiarono un'occhiata e poi lo circondarono con cattive intenzioni.


"Sono... Sono Li Datou. Senior, qual è il problema?"


Il giovane ovviamente era terrorizzato da queste persone. In una cella era normale che un prigioniero venisse picchiato dagli altri. Dato che aveva provocato il caposcuola, molti l'avrebbero attaccato per cercare di lusingare il caposcuola. Questo era il motivo per cui molte persone che avevano offeso il caposcuola venivano picchiate a morte in prigione.


Un uomo puntò il dito verso Li Datou e gridò:"Cosa? Ti chiami Li Datou? Questa è la prima volta che sento un nome così brutto! Vieni e inginocchiati, poi schiaffeggiati mille volte."


"Senior, non abbiamo alcuna ostilità tra di noi, perché dovete rendermi le cose così difficili?" Nonostante Li Datou fosse codardo, non abbassò la testa facilmente. Non voleva inginocchiarsi e schiaffeggiarsi da solo.


"Dannazione. Ti ho detto di schiaffeggiarti, quindi schiaffeggiati! Osi dire tali assurdità? Picchiatelo." Vedendo che Li Datou non seguiva i suoi ordini, l'uomo si infuriò e diede un calcio a Li Datou. Dopodiché tutti gli altri lo circondarono e iniziarono a picchiarlo.


Proprio in quel momento i vecchi anziani di guardia si avvicinarono, aprirono la cella e gridarono:"Smettetela! Cosa state facendo?" Dietro di loro c'era un giovane dall'aspetto raffinato.


Vedendoli entrare, i discepoli che avevano attaccato Li Datou si spiegarono con sollecitudine.


"Anziani. Questo ragazzo ha offeso il caposcuola e, non solo non si è pentito, ha anche osato dire parole così irrispettose. In quanto membro della Scuola del Fulmine Illusorio naturalmente abbiamo l'obbligo di dargli una lezione."


"Sì! Anziano, questo ragazzo è troppo disonesto. Dovremmo punirlo bene. Imprigionarlo per tutta la sua vita non è sufficiente."


Nonostante anche loro fossero stati imprigionati per aver compiuto malefatte, volevano fare buona impressione alle guardie picchiando i prigionieri che avevano offeso il caposcuola.


In quell'istante Li Datou abbassò la testa e non disse nulla perché sapeva che era di nuovo in una situazione disperata. Di fronte alle loro spiegazioni, non aveva nemmeno la possibilità di difendersi. Certamente, non solo non avrebbe ricevuto alcun aiuto dagli Anziani, sarebbe stato anche punito.


Tuttavia, proprio mentre Li Datou pensò che fosse finita e i giovani che lo stavano picchiando pensavano che sarebbero stati premiati, le guardie gettarono uno sguardo verso il giovane vicino a loro e chiesero rispettosamente:"Mio signore, guardi. Questo..."


Chu Feng sorrise lievemente, poi disse:"Ha detto così il caposcuola. Ha ordinato che venissero spezzati mani e piedi a quelli che osano attaccare Li Datou. Lo mettete in dubbio?" Mentre parlava, Chu Feng mostrò il distintivo di comando del caposcuola.


"Sì signore." Dopo averlo visto, diversi Anziani indurirono i loro cuori e non osarono esitare più.


I loro sguardi rivelarono ferocia e i loro volti mostrarono intento omicida. Si diressero verso i prigionieri.


"Ahhh!!"


In quell'istante risuonarono delle grida agghiaccianti.


Li Datou invece era rimasto a bocca spalancata per lo shock. Rimase stordito sul posto con un'espressione stordita.


Solo quando il giovane lo portò fuori dalla cella, lasciò la Scuola del Fulmine Illusorio a bordo dell'Aquila Testabianca per poi volare verso la sua città natale capì che era stato salvato da questo giovane.









