---
title: Capitolo 331 - Grande Villa
pubDate: 2024-06-05T09:13:16.380Z
tags:
    - mga
---
                
CAPITOLO SPONSORIZZATO ringraziamo Roberto!
6 capitoli in coda, 0/3€
-Schadenfreude


Dopo aver salvato Li Datou e averlo portato via, Chu Feng tornò nella piccola città. Per evitare guai, non lo lasciò direttamente in città, atterrò un po' in lontananza.


Inoltre, per evitare che il caposcuola si vendicasse, Chu Feng aveva dato a Li Datou uno dei Sacchetti Cosmo che aveva preso dal giovane caposcuola.


Mentre teneva il Sacchetto Cosmo, Li Datou si emozionò così tanto da non sapere cosa fare, non riusciva a capire il motivo per cui Chu Feng l'avrebbe aiutato. Così, dopo aver esitato un po', chiese con curiosità:"Giovane Eroe, perché mi ha aiutato?"


"Oh..." Di fronte alla domanda, Chu Feng sorrise lievemente ma non rispose. Balzò sull'Aquila Testabianca e quando la creatura si preparò a volare via, Chu Feng disse:"Torna e dì a tuo padre di ringraziarlo per avermi offerto il pasto."


Allo stesso tempo, l'Aquila Testabianca aveva già preso il bolo e, con un grido, si inoltrò nella Provincia Qin. Li Datou non era stupido, capì che suo nonno doveva aver fatto qualcosa ed era per questo che il giovane misterioso gli aveva salvato la vita.


Dopo aver capito, senza alcuna esitazione, Li Datou andò nella piccola città. Prima doveva capire cosa aveva fatto suo nonno, poi avrebbe dovuto spostare la sua famiglia lasciando la città. Doveva allontanarsi il più possibile dall'area di influenza della Scuola del Fulmine Illusorio.


Nel frattempo Lord Li si era già svegliato. Tuttavia, visto che suo nipote aveva offeso il capo della Scuola del Fulmine Illusorio e non sapeva se fosse ancora vivo, Lord Li era diventato incredibilmente triste.


Dato che era un vecchio di umili origini, la fama e la ricchezza contavano poco per lui. Anche senza la sua proprietà, sarebbe potuto sopravvivere, ma se fosse successo qualcosa a suo nipote, allora non avrebbe avuto alcun senso vivere per lui.


"Nonno, nonno!"


Proprio in quel momento risuonò una voce al di fuori della porta. Li Datou entrò frettolosamente nella stanza. Dopo aver saputo che suo nonno era svenuto, il giovane si era preoccupato molto.


"Datou, sei tu? Non... non sto sognando vero?" Dopo aver visto Li Datou, il vecchio non capiva cosa stava succedendo.


"Nonno, sono io! Sono Datou!"


"Lord, è il signorino! È davvero il signorino, è tornato!" Li Datou annuì e allo stesso tempo i servi si rallegrarono.


"Sei davvero Datou? Ma non sei stato imprigionato?" Vedendo che suo nipote era davvero tornato, Lord Li si rallegrò e al tempo stesso si confuse. Sentì che c'era qualcosa di strano.


"Nonno, non hai chiesto a qualcuno di salvarmi?" Li Datou rispose con una domanda.


"Ho chiesto a qualcuno di salvarti? No, Datou, conosci la situazione della nostra famiglia. Il motivo per cui abbiamo la nostra ricchezza è tutto per merito tuo. Come potrei chiedere a qualcuno di salvarti dalla prigione della Scuola del Fulmine Illusorio?" Negò Lord Li.


"Nonno, non hai chiesto a qualcuno di salvarmi? Allora recentemente hai offerto un pasto ad un giovane?" Continuò a chiedere Li Datou.


"Questo... stamattina in effetti c'è stato un giovane che proveniva dalla Provincia Spirit che ha mangiato un pasto nella tenuta. Datou, perché me l'hai chiesto? La persona che ti ha salvato non può essere lui, no?" Lord Li era un po' stupito dalla domanda.


"Dovrebbe essere così. Nonno, dato che hai aiutato gentilmente gli altri, un esperto è venuto a salvarmi, dopo che mi ha salvato, il giovane mi ha detto di ringraziarti per avergli offerto il pasto." Li Datou aveva già capito la situazione.


"Datou, hai detto la verità? Quel giovane ti ha salvato? Ma alla sua età, com'è possibile..."


In quell'istante Lord Li mostrò un'espressione stupita. Ricordava ancora bene il volto di Chu Feng e la sua giovanissima età.


Nonostante il ragazzo si fosse definito un coltivatore, anche se fosse, era impossibile che avesse la forza per salvare suo nipote della Scuola del Fulmine Illusorio, no? Se Chu Feng fosse stato così formidabile, allora era davvero terrificante. Non era una questione che un cittadino comune avrebbe potuto comprendere.


E di fronte alle domande di Lord Li e degli altri, Li Datou annuì e disse:"Era un giovane ed è sicuramente quello di cui mi hai parlato. Nonno, stavolta mi hai salvato la vita in maniera fortuita!"


Vedendo Li Datou così sicuro, tutti sussultarono e non ebbero altra scelta se non accettare che era stato il giovane che aveva mangiato nella tenuta stamattina a salvare Li Datou.


Tuttavia, in confronto allo shock degli altri, l'uomo con i baffi ad otto e gli altri guerrieri robusti si riempirono di paura. Avevano quasi attaccato un coltivatore del genere, erano terrorizzati al solo pensiero.


Dopodiché Li Datou seguì le istruzioni di Chu Feng. Nello stesso giorno, portò via dalla città suo nonno e i suoi familiari più stretti.


Tuttavia Chu Feng non seppe nulla delle reazioni della famiglia Li, al momento l'obiettivo del ragazzo era molto chiaro. Doveva entrare nella Montagna dei Cento Mostri e, dopo aver saputo che era una terra pericolosa dove le Bestie Mostruose governavano, la sola possibilità di entrare per Chu Feng era di farlo tramite la Grande Villa.


Nonostante la Provincia Qin fosse molto grande, con la velocità dell'Aquila Testabianca di massima qualità, Piccolo Bianco, dopo un po' di giorni Chu Feng arrivò a destinazione.


Nonostante la Grande Villa si chiamasse in questo modo, in realtà era un'organizzazione enorme. Sulla cima della catena montuosa c'erano diverse città. Non solo ricoprivano un'ampia area, ognuna di esse era perfino connessa. Sia in termini di potenza che di area, era la più grande organizzazione che Chu Feng avesse mai visto.


Tuttavia, a causa dell'Assemblea, al momento c'erano fiumi di persone al di fuori della Grande Villa. I giovani geni delle Nove Province si erano radunati e al momento perfino entrare nella Grande Villa era un problema, figuriamoci ottenere il diritto di partecipare all'Assemblea.


"Dannazione. Questa coda... nessuno qui può trovare una moglie? Perché sono venute così tante persone?"


Al momento Chu Feng era in mezzo ad un oceano di persone. Mentre guardava le strade ricolme di una cosa interminabile, si accigliò e il suo viso assunse una lieve tinta blu. Perché non sapeva quanto tempo ci avrebbe messo per entrare nella Grande Villa.


Inoltre, non solo doveva fare la coda, molte persone venivano perfino cacciate via al primo punto di controllo a causa della loro reputazione insufficiente.


E dopo aver visto degli esami così rigidi, Chu Feng non sapeva se sarebbe riuscito ad entrare nella Grande Villa.


"Ehi, ragazzo. Fai la coda o no? Se non vuoi entrare non bloccare la strada. La gente dietro di te deve ancora entrare eh!" Proprio quando Chu Feng stava esitando, la gente dietro di lui iniziò a gridare con impazienza.


"Maledetti..." Chu Feng già era di cattivo umore, quando sentì le persone gridare, si infuriò. Si girò con l'intenzione di insultarli, ma quando vide le persona dietro di sé, il suo sguardo si accese e si rallegrò.









