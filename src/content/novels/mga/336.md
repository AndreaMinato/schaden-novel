---
title: Capitolo 336 - Premio
pubDate: 2024-06-05T14:13:16.380Z
tags:
    - mga
---
                
CAPITOLO SPONSORIZZATO ringraziamo Roberto!
1 capitoli in coda, 0/3€


-Schadenfreude


*rumble rumble rumble* Proprio quando il vecchio finì di parlare, si sentì un rombo assordante. Alla fine apparirono due enormi entrate. A quanto pareva sottoterra c'erano due profondi e ampi tunnel che conducevano ad un palazzo sotterraneo.


"Questi due tunnel conducono allo Sconfinato Palazzo Sotterraneo della mia Grande Villa. Dovrete superarlo per poter partecipare a questa Assemblea."


"E visto che ci sono molte persone che partecipano, per correttezza ci sono due livelli. Uno per i coltivatori al Profound realm e per le persone al di sopra dei diciotto anni. Queste persone devono entrare nel livello Profound dello Sconfinato Palazzo Sotterraneo."


"L'altro livello è per i coltivatori che non hanno compiuto ancora diciotto anni. Possono scegliere di entrare nel livello Origin del palazzo e se possono superarlo possono ottenere i requisiti per partecipare all'Assemblea."


"Inoltre, se le persone che non hanno ancora compiuto diciotto anni credono che il livello Origin sia troppo semplice e credono che sia un'ingiustizia nei confronti della loro forza, possono scegliere di entrare nel livello Profound. Tuttavia quelli che hanno già compiuto diciotto anni non possono assolutamente entrare nel livello Origin."


"E in entrambi i livelli, il primo a superarlo otterrà un generoso premio."


"Il primo a superare il livello Origin riceverà un Distintivo. Le persone che hanno un Distintivo possono ricevere il miglior trattamento nel territorio della mia Grande Villa. Potranno uscire ed entrare nella Grande Villa come desiderano."


"A parte il Distintivo, il primo a superare il livello potrà ottenere diecimila perle Origin in premio."


"Anche la persona che supererà il livello Profound riceverà il distintivo e potrà anche ricevere diecimila Perle Profound in premio." Disse ad alta voce l'Anziano.


"Cosa? Diecimila Perle Profound?!" Dopo aver sentito quelle parole, quasi tutti mostrarono espressioni entusiaste. Perfino Gu Bo e gli altri della gilda si leccarono le labbra e dissero:"La Grande Villa è davvero ricca. I loro premi sono incredibili."


"Oh cielo, hanno usato Perle Profound come premio e sono perfino diecimila!" Ma in confronto agli altri, la persona più scioccata era Chu Feng.


Il ragazzo proveniva dalla provincia più isolata del continente, non aveva mai visto una Perla Profound. Aveva perfino devastato la scuola più forte della Provincia Azzurra, eppure non aveva trovato una sola Perla Profound.


Tuttavia in quell'istante, la Grande Villa aveva tirato fuori diecimila Perle Profound in premio. Era un livello ben lontano da quello della Scuola Lingyun.


Da questo si poteva vedere il divario tra di loro. Non c'era da meravigliarsi che la Scuola Lingyun avesse potuto definirsi signora della Provincia Azzurra, ma non fosse in grado di estendersi nel continente. In confronto alle altre organizzazioni come la Grande Villa, era troppo debole.


"Chu Feng, diecimila Perle Profound non solo potranno farti avanzare facilmente al Profound realm, forse potresti perfino arrivare al secondo livello. Davvero grandioso!"


"Se arriverai al scondo livello del Profound realm, la tua e la mia coltivazione saranno separate solo da un livello. Potrai definirti il re tra i potenti del Profound realm. Non è stato un errore venire qui, otterrai enormi profitti!" Anche Ovetto era entusiasta, non solo Chu Feng.


"Diecimila Perle Profound in effetti sono una grande attrattiva, ma l'hai visto anche tu. Tra le decine di migliaia di persone qui, oltre la metà di loro sono nel Profound realm e molte anche al picco. Tra di loro chissà quanti hanno una forza superiore a quella di Dugu Aouyun."


"Inoltre, a parte loro, c'è anche quel vecchio lascivo Wang Qiang. Con un esperto all'Heaven realm qui, non è facile ottenere il primo posto!" Chu Feng sospirò, poi subito dopo disse con decisione:"Ma l'attrattiva di quelle diecimila Perle Profound è troppa. Devo comunque provarci."


"Il premio per il primo posto è nell'area d'uscita del corridoio. Il primo a superarlo potrà prenderlo."


"Tuttavia, devo ricordarvi che questo Sconfinato Palazzo Sotterraneo è il risultato di centinaia di anni di trasformazione dei Senior della mia Grande Villa. Non solo è estremamente ampio, ma anche pericoloso. Quelli che non sono abbastanza forti rischiano di morire."


"Quindi, una persona troppo debole, è meglio che non entri, altrimenti potrà solo affidarsi al fato. Se capiterà qualche disgrazia, la mia Grande Villa non sarà responsabile."


"Il limite della prova è di dieci ore. Dopo quelli che l'hanno superata potranno partecipare all'Assemblea, quelli che non potranno invece saranno squalificati."


"Va bene. Ora i discorsi inutili sono terminati. Ora attenderò e vedrò chi otterrà i due Distintivi."


Subito dopo il discorso dell'Anziano, le diecimila persone nella piazza iniziarono a muoversi. Si separarono in due gruppi e si precipitarono verso le entrate dei due tunnel.


C'erano due ingressi. In quella Origin c'era una Formazione Spirit speciale, era stata creata in combinazione con un particolare equipaggiamento. Poteva valutare l'età di una persona.


Così, quando molti che avevano compiuto diciotto anni cercarono di approfittarsi della confusione per entrare nel livello Origin, furono tutti fermati dalla Formazione Spirit. Alcuni rimasero feriti e le persone che avevano cercato di imbrogliare furono istantaneamente squalificati e cacciati via dalla Grande Villa.


"Oh? Non è quello zoticone della Provincia Azzurra, Chu Feng? Non avrei mai pensato che anche tu saresti venuto qui! Sei davvero venuto qui a perdere tempo."


Risuonò una voce acuta. Proveniva da un volto familiare. La persona che si stava avvicinando a Chu Feng era un membro del clan Jie, Jie Bufan.


Al momento era allo stesso livello di Gu Bo, anche lui era al nono livello dell'Origin realm. C'erano anche molti membri del clan Jie dietro di lui ed erano persone nel Profound realm.


"Mi chiedevo chi fosse. Così è la spazzatura che è stata spaventata da me dopo essere stata picchiata nella Torre Fantasma Asura." Chu Feng gli gettò un'occhiata sdegnata.


"Ahah, che scherzo. Sei riuscito a sconfiggermi solo perché non eri bloccato dalla soppressione della Torre Fantasma Asura. Ora saresti in grado di farlo?"


"Vuoi provare?" Chu Feng non lo temeva perché al momento dietro di lui c'erano anche Gu Bo e gli uomini della Gilda del Mondo degli Spiriti. Inoltre al suo livello, figuriamoci Jie Bufan, Chu Feng avrebbe potuto superare anche diversi membri del clan al Profound realm dietro di lui.


"Molto bene. Ti aspetterò dentro. Entra se ne hai il coraggio." Dopo aver detto queste parole, Jie Bufan entrò nel livello Profound e i suoi compagni lo seguirono dopo aver gettato occhiate gelide verso Chu Feng.









