---
title: Capitolo 34 - Stupore
pubDate: 2024-05-24T00:13:16.333Z
tags:
    - mga
---


"Finalmente è arrivata l'occasione."


Vedendo che l'avversario era Chu Xun, l'uomo della famiglia Chu si riprese dallo sconforto.


Sapeva che Chu Xun era al quinto livello dello Spirit realm ed era tra i primi cinque della giovane generazione.


Dopo aver visto l'ostilità tra Chu Xun e Chu Feng aveva capito che i due non andavano d'accordo e che Chu Xun non si sarebbe arreso, era sicuro che Chu Feng avrebbe perso.


"Ahh, osate scommettere ancora?" Urlò a squarciagola l'uomo della famiglia Chu.


"Naturalmente, ma hai ancora del denaro?" Le persone che avevano vinto tutte le monete d'argento risero.


"Umpf. Mi state sottovalutando?" Disse freddamente l'uomo tirando fuori due Erbe Saint Spirit dalla tasca, "Finché oserete scommettere, allora giocherò con voi fino alla fine."


Vedendo le medicine Spirit nella sua mano, molti rimasero senza parole. L'Erba Saint Spirit era di alta qualità e poteva essere venduta per un liang d'oro, che equivaleva a 100 liang d'argento!


Con una posta in gioco del genere, molti non avrebbero nemmeno potuto scommettere contro di lui e in più sembrava molto sicuro di vincere.


Per questo molti non osarono rispondere, non potevano permettersi di perdere una puntata simile.


Ma quell'uomo dalla costituzione robusta tirò fuori due Erbe Saint Spirit, "Sei proprio audace. Scommetterò con te ancora una volta." 


"Eh bene." Vedendo questo, l'uomo della famiglia Chu divenne estremamente felice, la possibilità di recuperare era a portata di mano.


"Presto guardate, sta cominciando lo spettacolo." Gridò proprio in quel momento una persona.


Sul palco Chu Xun aveva già cominciato ad attaccare Chu Feng.


*whoosh whoosh whoosh*


Chu Xun arrivò di fronte al suo avversario e attaccò con entrambe le mani, i suoi colpi erano sempre più veloci, un pugno dopo l'altro.


Le onde d'urto provocate da quegli attacchi non erano normali, era una tecnica marziale di livello due.


Chu Feng schivò lateralmente più volte. Era sorpreso dal fatto che Chu Xun fosse in grado di usare una tecnica marziale di livello 2 in quel modo. Era normale che Chu Yue avesse perso.


Tuttavia queste mosse non erano una minaccia per lui.


*ta* Chu Feng non schivò più e aspettò l'attacco di Chu Xun.


"Bell'opportunità." Chu Xun pensò perfino che il suo avversario avesse fatto un errore. Strinse il pugno e lo scagliò verso il volto di Chu Feng.


In quel momento le persone preoccupate per Chu Feng sudarono freddo, temevano che non avrebbe potuto ricevere quel potente attacco.


Quelli che odiavano Chu Feng invece stavano gioendo, aspettavano da tempo quel momento e volevano che rimanesse ucciso da quel pugno.


Ma naturalmente Chu Feng li avrebbe delusi!


"Ah!"


All'improvviso Chu Feng urlò ed emise una pressione incredibile. Sferrò l'attacco ad una velocità fulminea, dritto contro il pugno di Chu Xun.


*crack* Ci fu una collisione e risuonò il rumore di ossa che si spaccavano.


"Ahh!" Chu Xun urlò e si afferrò il braccio. Si rotolò per il palco iniziando ad ululare di dolore.


"Sesto livello dello Spirit realm." Gli spettatori, sia fuori che all'interno del campo di allenamento, rimasero sbalorditi.


Anche Chu Xuan si alzò e iniziò a tremare per l'emozione.


Tutti avevano percepito chiaramente la pressione al sesto livello dello Spirit realm di Chu Feng.


"Com'è successo? Non era la spazzatura della famiglia? Come può essere al sesto livello? Allora non è come Chu Guyu e Chu Hongfei?" Nella folla risuonarono voci scioccate. Alcuni erano ancora increduli.


"Chu Feng, lui..."


In realtà perfino Chu Yue, Chu Wei, Chu Xue, Chu Cheng, Chu Zhen, Chu Gao e gli altri... i discepoli della Scuola del Drago Azzurro erano sbalorditi.


Sapevano che Chu Feng era estremamente forte dato che poteva uccidere 40 Bestie Feroci, diventando il numero uno nell'esame dei discepoli della corte interna.


Ma credevano che Chu Feng fosse al quinto livello, non al sesto!


Sesto livello dello Spirit realm alla sua età, poteva essere considerato un genio. E Chu Feng era solo un quindicenne, aveva un potenziale illimitato.


"Uuuuuuh"


Non era rimasta turbata solo la famiglia Chu, anche molti altri nel campo di allenamento gridarono per la sorpresa.


Era apparso un genio del genere nella famiglia Chu. Era una notizia esplosiva e, in un certo modo, la sua forza era ancora più sbalorditiva di quella di Chu Guyu e Chu Hongfei.


Dopotutto Chu Feng era più giovane di loro e nel giro di due anni probabilmente sarebbe avanzato al settimo livello.


"Genio. È un vero genio. La famiglia Chu stava nascondendo un talento del genere. È davvero difficile da credere."


"Sembra che la famiglia Chu abbia un degno successore. Il loro futuro non si limiterà alla piccola Città Pendente."


Molti che appartenevano alle varie potenti fazioni del luogo provavano ammirazione. Il futuro della famiglia Chu era assicurato a giudicare dalla prestazione di Chu Feng e degli altri. Le loro famiglie non avevano una giovane generazione così eccellente.


"Era così potente." Anche Chu Guyu che era ancora sul palco era rimasto colpito dalla forza di Chu Feng. Sul suo volto emerse un'espressione molto felice.


"Com'è possibile... Come può essere accaduto... Questo... questo è semplicemente..."


Ma paragonato allo shock degli altri, un uomo della famiglia Chu crollò a terra fiaccamente.


In quel momento finalmente capì perché Chu Xue, Chu Gao, Chu Cheng e Chu Zhen si erano arresi. Non lo avevano fatto per niente, sapevano del potere sbalorditivo di Chu Feng.


"Grazie tante." La persona dalla costituzione robusta si avvicinò e gli prese le due Erbe Saint Spirit.


Vedendo questo, l'uomo della famiglia Chu rimase avvilito.


All'improvviso si schiaffeggiò la faccia due volte e poi sussurrò, "Idiota."


Le persone lì attorno compresero il motivo del suo gesto. Nonostante non ci fossero persone povere qui, non erano nemmeno estremamente ricche. Perdere due Erbe Saint Spirit sarebbe stato un grosso colpo per chiunque.


Lo compresero, ma non provarono simpatia per lui. Aveva calunniato un giovane della sua famiglia, stava raccogliendo ciò che aveva seminato. Se l'era meritato.


Le persone fuori dal campo di allenamento tifavano per Chu Feng. In quel momento stava salendo su un altro palco.


Ma Chu Feng rivelò un'espressione scontenta. Perché il suo avversario era suo fratello, Chu Guyu.



