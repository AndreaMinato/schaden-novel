---
title: Capitolo 349 - Surclassarti
pubDate: 2024-06-06T03:13:16.383Z
tags:
    - mga
---
                
CAPITOLO SPONSORIZZATO, ringraziamo NanoWar!
0 capitoli in coda, 0/3€


-Schadenfreude


"Naturalmente sono le mie capacità a darmi tutta questa sicurezza. Non perdere tempo a dire parole inutili. Attacca pure. Non attaccherò per primo sconfiggendoti immediatamente, ti darò qualche opportunità per mostrare le tue capacità!"


Jie Qingming aveva messo una mano dietro la schiena e stava stendendo in avanti l'altra di fronte al petto. Aveva la compostezza di un esperto eccezionale e mentre parlava, usava un tono di voce molto alto perché voleva fare sapere a tutti che Chu Feng non era degno di scambiare colpi con lui.


"Dato che sei così gentile, vediamo se una tua mano può bloccare i miei attacchi."


Chu Feng sorrise freddamente, poi subito dopo, avanzò veloce come una freccia e scagliò un colpo esplosivo. Quando arrivò di fronte a Jie Qingming, non usò alcuna tecnica marziale. Iniziò ad attaccare a mani nude il suo avversario.


*whoosh whoosh*


Ogni pugno di Chu Feng era veloce come un fulmine. Un semplice colpo sconvolse Jie Qingming, che non capì come difendersi.


"Com'è possibile? La sua forza e la sua velocità sono così formidabili?"


Jie Qingming cambiò drasticamente espressione. La sua calma e la sua tranquillità scomparirono, rimpiazzate da shock.


Perché al momento Chu Feng sembrava un esercito di mille cavalieri. Non poteva bloccare il suo colpo con una sola mano, eppure non era nemmeno in grado di attaccare. Così poté solo indietreggiare per evitarlo.


*swish*


Jie Qingming balzò all'indietro, ma Chu Feng lo seguì come un'ombra e attaccò di nuovo. Jie Qingming si accigliò, ma non poté fare altro che continuare a scappare.


Così, in questo spazio enorme, si svolse una scena che stordì la folla. Jie Qingming, la persona che aveva parlato con così tanta arroganza e aveva detto di poter sconfiggere Chu Feng con una sola mano, veniva inseguita da Chu Feng ed era in svantaggio.


"Cosa sta succedendo? Perché Jie Qingming non sta contrattaccando?"


"Non capisci nemmeno cosa sta succedendo? Chiaramente Jie Qingming sta lasciando che Chu Feng faccia quello che vuole per un po' e, dopo, quando attaccherà, certamente Jie Qingming riuscirà a sconfiggere il ragazzo in un colpo solo, facendogli capire l'enorme differenza che c'è tra di loro." Alcuni avevano piena fiducia in Jie Qingming. Pensavano perfino che stesse giocando con Chu Feng.


"Questo Chu Feng è piuttosto forte. I suoi attacchi sono ineccepibili e sia la sua velocità che la sua forza sono formidabili. I cambiamenti nel suo stile solo anche astuti."


"Il suo potere combattivo può essere paragonato ai coltivatori nel settimo livello del Profound realm. Sembra che stavolta Jie Qingming sia stato incauto e abbia sottovalutato il suo nemico. A quanto pare si è messo in difficoltà da solo."


In confronto alle persone che credevano ciecamente in Jie Qingming, Xu Zonghyu capì la situazione. Sentiva che, se Jie Qingming non avesse contrattaccato, molto probabilmente sarebbe stato sconfitto.


Vedendo che Xu Zongyu stava lodando Chu Feng, Gu Bo mostrò un'espressione orgogliosa, come se suo fratello avesse fatto i complimenti a lui.


"Ti ho detto che il fratello Chu Feng ha delle capacità incredibili. Stavolta mi credi, no?"


"Nonostante Jie Qingming sia molto forte, dato che è allo stesso livello di Chu Feng, non riuscirà assolutamente a sconfiggerlo. Anche se usa l'Armamento Élite, sarà comunque un incontro combattuto."


"Piccolo Bo, non capisci la potenza degli Armamenti Élite. Nonostante Chu Feng sia davvero sbalorditivo, nemmeno Jie Qingming è una persona fuori dal comune. Se usa davvero l'Armamento Élite, credo che Chu Feng sarà in difficoltà." Xu Zhongyu scosse la testa. Anche lui aveva un Armamento Élite e capiva bene quanto erano terrificanti.


Gu Bo spiegò a bassa voce nell'orecchio di Xu Zhongyu:"Fratellone Zhongyu, anche Chu Feng aveva un asso nella manica. Quel giorno, nella Torre Fantasma Asura, anche Jie Bufan indossava l'Armatura di Spine, ma alla fine è stato picchiato come un cane da Chu Feng. Se non fossi andato a dissuaderlo, temo che quel giorno Chu Feng avrebbe ucciso Jie Bufan e l'Armamento Élite non lo avrebbe salvato."


"È successa davvero una cosa del genere?" Dopo aver sentito queste parole, Xu Zhongyu rimase un po' scioccato e dopodiché ettò un'occhiata un po' curiosa verso Chu Feng mentre diceva:


"Voglio davvero vedere che metodi userà per affrontare la potenza di un Armamento Élite."


"Ma Jie Qingming, oh Jie Qingming, ti rimangerai la parola e userai l'Armamento Élite?"


"Sei nato nell'anno della scimmia, vero? Stai correndo proprio veloce! Più veloce più veloce! Altrimenti ti prenderò!" Chu Feng stava inseguendo Jie Qingming per tutto lo spazio e occasionalmente rideva riempiendolo di ridicolo.


"Puoi fare così solo perché non posso usare l'altra mia mano. Se usassi tutta la mia potenza non potresti comportarti in modo così spudorato." Jie Qingming aveva il volto rosso dalla rabbia e stava rimpiangendo le sue parole.


"Ohohoh? Allora usa tutto il tuo potere! Sono stato io a proibirti di usarlo? Mi chiedo chi sia il bastardo che ha detto di aver bisogno di una sola mano per sconfiggermi?"


"Che c'è? Avanti, attacca e sconfiggimi! Cosa sta facendo quella mano? Allora è solo per dare spettacolo? Se ti sei stancato di scappare, fai pure e usa la tua mano per correre in giro! Se non altro potrai sfruttare un po' del suo valore, no?"


"Chu Feng, non credere di poterti approfittare della situazione. Ammetto di essere stato incauto e aver sottovalutato la tua forza, ma è meglio non esagerare troppo. È meglio che ti lasci una via per ritirarti, attento, altrimenti incontrerai un pericolo sconosciuto e non saprai nemmeno come morirai in futuro."


Jie Qingming aveva detto queste parole a bassa voce e solo Chu Feng poteva sentirle, perfino lui si imbarazzava fare discorsi del genere e sentiva di schiaffeggiarsi da solo.


Ma Chu Feng non ci badò. Disse ad alta voce, come se volesse farlo sapere a tutte la gente sulla montagna:"Jie Qingming, cos'hai detto? Hai detto che rimpiangi di aver detto quelle spacconate?"


"Non importa. Io, Lord Chu Feng, sono una persona di gran cuore. Ti darò una possibilità. Ti permetterò di usare entrambe le mani contro di me. Che ne dici? Va bene, va bene. Darò alle tue parole la stessa importanza a cui darei ad una scoreggia. Una scoreggia particolarmente puzzolente."


"Chu Feng, vuoi morire!"


Jie Qingming lo guardò infuriato. Perdendo la ragione, vorticò e usò tutti entrambe le mani. Corse usando tecniche profound e i suoi pugni diventarono una tempesta di meteore che iniziò a contrattaccare Chu Feng.


"Guardate, Jie Qingming ha attaccato! Non mi torna. Non ha detto che avrebbe usato solo una mano? Ora sta attaccando con tutte le sue forze!"


"Cosa sta accadendo? Che ciò che ha detto Chu Feng sia vero? Jie Qingming non riesce a sconfiggerlo con una sola mano, così è costretto ad usare tutte le sue forze?"


Molti rimasero sbalorditi perché Jie Qingming stava contraddicendo le loro aspettative! Avevano pensato che avrebbe potuto battere Chu Feng usando una sola mano, ma ora la situazione era cambiata completamente, no?


"Cosa ne sapete? Non dimenticatevi che Jie Qingming è al primo livello dell'Heaven realm. Al momento ha ridotto la sua coltivazione al terzo livello del Profound realm. Ci sta già andando piano. E anche se usasse mani e piedi? Non vuole che Chu Feng sia sconfitto troppo facilmente."


Jie Qingming si era fatto un bel po' di amici, così in quella situazione molti lo difesero, tuttavia la situazione non sembrava affatto buona per lui nonostante le loro giustificazioni.


Questo perché, nonostante Jie Qingming stesse usando tutte le sue forze, la folla scoprì con stupore che era perfino in svantaggio.


Il grande Jie Qingming, il futuro capo del clan Jie, il numero uno della giovane generazione stava venendo surclassato da un moccioso della Provincia Azzurra.







