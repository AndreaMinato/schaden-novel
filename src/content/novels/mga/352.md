---
title: Capitolo 352 - Arrivano le Bellezze
pubDate: 2024-06-06T06:13:16.383Z
tags:
    - mga
---


CAPITOLO SPONSORIZZATO, ringraziamo Salvatore!
1 capitoli in coda, 0/3€


-Schadenfreude


*bang* Quando il pugno colpì, si formò un'onda d'urto impazzita. Jie Qingming fu scagliato all'indietro, ma stavolta non atterrò con stabilità, invece cadde a terra con violenza.


*boom* L'impatto fece ondeggiare la Formazione Spirit di colore blu che ricopriva il terreno, come se non potesse trattenere l'energia dell'impatto e Jie Qingming sentì un dolore devastante. Ben presto colò del liquido dalla sua bocca. Era sangue. Jie Qingming stava tossendo sangue a causa del pugno di Chu Feng.


"Dannazione." Ma naturalmente Jie Qingming non poteva sputare quel sangue, così strinse i denti e lo mandò giù. Allo stesso tempo iniziò ad infuriarsi.


Dopo essere stato ridotto in quelle condizioni da Chu Feng, sentì un intenso desiderio, la voglia di mostrare la propria coltivazione e fare a pezzi con un colpo di palmo Chu Feng.


Tuttavia una voce razionale nella sua testa gli diceva di non farlo perché c'erano troppi esperti sul posto. Anche se avesse usato la sua vera coltivazione, non sarebbe riuscito ad uccidere Chu Feng.


Se non avesse potuto schiacciarlo, allora avrebbe solo perso la faccia. Dopotutto aveva già fatto la sua promessa a Jiang Wushang, se si fosse rimangiato la parola sarebbe diventato lo zimbello di tutto il continente.


*whoosh*


Proprio quando Jie Qingming stava esitando, Chu Feng si precipitò di nuovo su di lui e scagliò una tempesta di pugni mentre era ricoperto dalla Tecnica dell'Armatura della Tartaruga Nera.


*swish*


Ma prima che raggiungesse Jie Qingming, apparì una figura all'improvviso. Una mano potente afferrò il polso di Chu Feng.


"Quest'aura."


In quell'istante il ragazzo sentì un'aura esplosiva penetrare nel suo corpo, non poteva opporsi. Era potere Heaven. Il potere Heaven era formidabile e occupò istantaneamente il suo organismo. Riuscì ad impedire ogni suo movimento e rimase lì fermo.


Tuttavia, dopo aver fermato gli attacchi di Chu Feng, quella persona lasciò velocemente la sua mano, facendo recuperare le forze al ragazzo.


Dopo che alzò gli occhi, Chu Feng scoprì con stupore che la persona di fronte a lui era un uomo di mezz'età.


Aveva delle sopracciglia simili a spade, occhi da aquila e un volto dai lineamenti affilati, aveva un aspetto estremamente mascolino.


Inoltre indossava gli abiti particolari della Grande Villa, eppure era diverso dalle persone normali. La sua coltivazione era ancora più sbalorditiva, poteva essere descritta solo con una parola "insondabile".


"Il capo della Villa?"


Allo stesso tempo, tutti i membri della Grande Villa cambiarono espressione e anche Chu Feng capì l'identità dell'uomo grazie alle loro parole. Il capo della Grande Villa, una delle persone più potenti del continente.


"Amici miei, quando confrontate la vostra forza, dovreste fermarvi al momento giusto. Oggi fatemi un favore e finite ora questo incontro, che ne dite?" Disse il capo della Grande Villa con un sorriso.


Di fronte alla sua richiesta, non importava quanto fosse arrogante Jie Qingming, il giovane avrebbe comunque dovuto rispettarlo. Inoltre questa interruzione aveva lo scopo di aiutarlo, cercando di non farlo perdere in modo troppo umiliante, quindi naturalmente annuì e accettò.


Per quanto riguarda Chu Feng, il ragazzo aveva già messo alle strette Jie Qingming e tutti avevano visto l'incontro. Aveva già raggiunto il suo obiettivo, quindi naturalmente non insistette.


"É quasi l'ora e anche questa Assemblea dovrebbe iniziare. Amici miei, entrate pure."


Dopo aver risolto la disputa tra Chu Feng e Jie Qingming, il capo della Grande Villa sorrise di fronte agli spettatori e fece cenno loro di entrare. Il posto era così affollato che non sarebbe riuscita a passare nemmeno dell'acqua mentre tutti camminavano verso la cima della montagna.


"Lord caposcuola." Proprio in quel momento un Anziano della villa si avvicinò e disse a bassa voce:"Oggi Zhang Tianyi non è apparso. Sembra che non abbia intenzione di venire."


"Oh?" Dopo aver sentito queste parole, il capo della Grande Villa ne rimase lievemente stupefatto, ma la sua espressione non cambiò molto. Poi sorrise a Chu Feng e disse:"Perché non vieni con noi sul palco a riposare?"


Le espressioni di quasi tutti i coltivatori attorno cambiarono drasticamente. Specialmente Liu Zhizun. Il suo sguardo era pieno di invidia mentre osservava Chu Feng, era perfino un po' ostile.


Questo perché tutti sapevano cosa rappresentava quel palco. In questa Assemblea, c'era un palco estremamente lussuoso. Su di esso c'erano delle posizioni speciali e da lì si poteva vedere ogni cosa da una prospettiva ancora più vicina.


Tuttavia quei posti potevano essere occupati da persone con una posizione speciale. Si poteva dire che fossero gli ospiti più importanti dell'Assemblea.


C'erano solo dieci posti per la giovane generazione. Erano per gli otto geni che avevano ricevuto la Lettera d'Invito e per Gu Bo e Jiang Wushang che avevano ottenuto il primo posto nello Sconfinato Palazzo Sotterraneo.


E il motivo per cui il capo della Grande Villa aveva invitato Chu Feng era perché Zhang Tianyi non si era presentato e quindi c'era un posto extra. Comunque anche così non poteva essere occupato da persone normali. Dopotutto Liu Zhizun non aveva i requisiti per farlo, così Chu Feng disse con modestia:"Non sarebbe sconveniente? Dopotutto..."


"Ahh, i posti sul palco sono per gli ospiti più importanti. Chu Feng, tutti hanno visto la tua forza, sei degno di occupare quel posto."


"Quindi non rifiutare e vieni con noi sul palco." Disse con sincerità il capo della Grande Villa.


Allo stesso tempo alcuni iniziarono a spronarlo:"Sì, fratello Chu Feng, non rifiutare. Andiamo!"


Non importava quale fosse la coltivazione del ragazzo, la forza e il potenziale che aveva mostrato erano stati riconosciuti pienamente. quasi tutti pensavano che Chu Feng fosse degno di salire sul palco degli spettatori.


"Dato che è così, accetterò." Chu Feng non esitò più.
Così, seguito dallo sguardo invidioso di Liu Zhizun, seguì il capo della Grande Villa mentre Gu Bo, Jiang Wushang, Xu Zhongyu e gli altri arrivavano sul lussuoso palco degli spettatori.


Poi tutti occuparono i loro posti. Il capo della Grande Villa fece qualche saluto e poi annunciò l'arrivo delle protagoniste di questa Assemblea, le cento bellezze.


*Aooooh*


Subito dopo risuonarono delle grida dal cielo. Dopo aver alzato la testa, gli ospiti scoprirono che nel cielo stellato stavano volando delle enormi gru colorate.


Erano un tipo di cavalcatura, la loro velocità era simile a quella delle Aquile Testabianca, ma a causa della loro rarità, erano molto più costosi.


C'erano circa cento gru che volavano in cerchio nel cielo notturno. Erano creature molto belle. Diedero uno spettacolo incredibile mentre si radunavano attorno al palco.


Tutti alzarono la testa a guardare. Stavano osservando con attenzione perché sapevano che la Grande Villa aveva selezionato con attenzione le cento bellezze che stavano arrivando.



