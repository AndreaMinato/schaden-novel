---
title: Capitolo 359 - Nemico Pubblico degli Uomini
pubDate: 2024-06-06T13:13:16.384Z
tags:
    - mga
---
                
CAPITOLO SPONSORIZZATO ringraziamo Nicolò
0 capitoli in coda, 0/3€
-Schadenfreude


"Anziano, è possibile fare un'eccezione? Vorrei andare all'altra parte. Sono un grande amico di Bai Yunfei e degli altri, quindi sarebbe meglio se andassi insieme a loro."


Tang Yixiu stava trattenendo un Anziano capo della Grande Villa. Visto che Zi Ling non era nel loro gruppo, stava chiedendo di essere trasferito.


Tuttavia la sua richiesta fu rifiutata dall'Anziano perché era una regola. Se tutti avessero chiesto di essere nello stesso gruppo di Zi Ling, come si sarebbe potuto tenere l'evento?


"Presto guardate! Non è la signorina Zi Ling?"


"Wow, è davvero lei! Possibile che si unirà al nostro gruppo?" Esclamò sorpresa una persona nella folla. La ragazza si stava davvero avvicinando a loro.


Vedendo questo, l'Anziano capo andò a salutarla con un atteggiamento umile e chiese ridacchiando:"Signorina Zi Ling, è successo qualcosa?"


"Anziano Xu, vorrei una persona da lei." La voce della ragazza era estremamente bella. Si poteva rimanere incantati dalle sue parole dette a bassa voce e quando la videro sorridere, la gente si entusiasmò e i loro cuori quasi balzarono dal loro petto.


L'Anziano Capo non rifiutò, ma chiese:"Cosa... Mi chiedo chi voglia la Signorina Zi Ling?" Aveva capito il significato dietro le parole di Zi Ling e chiaramente era un po' in difficoltà.


"Lui." Zi Ling puntò il dito verso Chu Feng e gli altri.


In quell'istante tutti i cuori degli uomini attorno a Chu Feng iniziarono a battere più velocemente e i loro respiri accelerarono. Perfino Xu Zhongyu che era accanto a Chu Feng e Jie Qingming che era dietro di lui si agitarono.


Zi Ling aveva invitato una persona a stare accanto a lei e significava che provava qualcosa nei confronti di quella persona! Tutti speravano di poter ottenere un onore del genere.


"Me**a." Chu Feng imprecò mentalmente. Dall'altra parte non avrebbe avuto una persona come Xu Zhongyu a proteggerlo. Se fosse stato trasferito nell'altro gruppo sarebbe stato troppo pericoloso.
Dopotutto perfino Zi Ling aveva intenzione di ucciderlo.


"Signorina Zi Ling, sta... sta parlando di me?" Disse proprio in quel momento un uomo davanti a Chu Feng con incredulità ed entusiasmo.


"Non tu, quello dietro di te." Zi Ling si accigliò, poi puntò il dito verso Chu Feng.


Vedendo questo, il ragazzo cambiò espressione e poi si affrettò a nascondersi dietro Gu Bo.


"Chu Feng, sto parlando di te. Dove ti stai nascondendo?" Ma chi avrebbe pensato che questo avrebbe costretto Zi Ling a chiamarlo per nome?


"Cosa? Chu Feng?"


La situazione diventò orribile. Quasi tutti, uomini, donne, vecchi e giovani puntarono lo sguardo verso Chu Feng. Negli occhi delle ragazze c'era una luce strana, ma anche un po' di gelosia. Altri mostrarono intento omicida.


Ciò che fece rimanere senza parole Chu Feng era che mentre rimaneva sul posto con un'espressione amareggiata, Zi Ling si era fatta strada tra la folla e l'aveva afferrato per il polsino. Chu Feng fu trascinato da lei sotto gli occhi della folla.


Zi Ling arrivò di fronte all'Anziano capo. Poi disse:"Anziano, è lui." Senza nemmeno voltarsi, trainò Chu Feng nell'altro gruppo.


"Questo..."


Mentre guardavano i due, Gu Bo e Xu Zhongyu si scambiarono un'occhiata sbalordita. Anche se avevano ottimi rapporti con Chu Feng, nei loro sguardi apparì un po' di gelosia.


Comunque Xu Zhongyu fu il primo a sorridere. Disse:"Il fratello Chu Feng è davvero fortunato."


E Gu Bo annuì. "I due sembrano proprio una bella coppia."


Tuttavia, in confronto a loro, gli altri potevano solo invidiare Chu Feng. Specialmente persone come Jie Qingming e Tang Yixiu. Erano così arrabbiati che avevano lo sguardo acceso e digrignavano i denti.


La persona che amavano stava preferendo un giovane a loro ostile, che perfino odiavano. Quella sensazione li fece sentire una fitta acuta di gelosia.


Per quanto riguarda i maschi dell'altro gruppo, erano ancora più furiosi. Specialmente Bai Yunfei, Song Qingfeng e Liu Xiaoyao. Impallidirono dalla rabbia e mostravano sguardi truci desiderando di poter strangolare Chu Feng.


All'inizio credevano di poter corteggiare Zi Ling visto che erano nel suo stesso gruppo, ma cos'era questa situazione? Possibile che la ragazza avesse già scelto il moccioso della Provincia Azzurra?


Ma non importava quanto fossero scontenti, al momento potevano solo sopportare perché c'erano ancora gli Anziani capi della Grande Villa.


Dopo che Zi Ling aveva trainato Chu Feng nella sua squadra, una figura si avvicino velocemente. Era Liu Zhizun.


Nonostante non fosse un partecipante, si era unito all'evento in quanto discepolo numero uno della Grande Villa e, come gli altri, era rimasto scontento dalle azioni di Zi Ling.


In quell'istante si fermò di fronte a Chu Feng e Zi Ling e, mentre sorrideva, disse alla ragazza:"Junior Zi Ling, la divisione tra le due squadre è già stata decisa dagli Anziani. Non sembra appropriato, no?"


"Oh..." Zi Ling sorrise dolcemente e poi disse:"L'Anziano ha già approvato, quindi non c'è bisogno che ti faccia problemi." Dopo Zi Ling non gli badò più e tirò Chu Feng tra la folla.


Vedendo questo, nello sguardo di Liu Zhizun brillò una lieve luce gelida, ma stava guardando Chu Feng e non Zi Ling.


"Sono finito, sono finito! Sono stato ingannato da questa ragazza." Dato che era uno Sciamano, Chu Feng naturalmente poteva sentire gli sguardi pieni di intento omicida che puntavano su di lui.


Sentiva di essere stato ingannato da Zi Ling. Era stato trascinato in questa situazione problematica ed era diventato il nemico pubblico di tutti gli uomini.


Eppure non poteva aver fatto nulla. Non avrebbe potuto rifiutare di fronte a questa bellissima ragazza, no? Inoltre, anche l'Anziano capo aveva accettato, come poteva non farlo lui?


Ma pensandoci, dato che ormai era arrivato a questo punto, perché non cogliere l'occasione per toccare un po' Zi Ling? Così mosse la manica distrincandosi e afferrò la mano di Zi Ling.


"Tu..."


Zi Ling cambiò espressione, ritrasse la mano, gettò un'occhiata feroce verso Chu Feng e disse a bassa voce:"Non credere che abbia dei pensieri su di te. Temo solo che non potrai controllare la lingua mentre sei insieme agli altri."



