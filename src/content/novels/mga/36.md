---
title: Capitolo 36 - Accetterò la sfida
pubDate: 2024-05-24T02:13:16.334Z
tags:
    - mga
---


Nel caso vi siate persi le <a href="http://novelleleggere.com/2016/12/10/news-10122016/">NEWS</a>...
Sono cambiati i ritmi, in pratica i capitoli di MGA saranno pubblicati giovedì e venerdì.
-Schadenfreude


"Hongfei. Sei sicuro?" Chu Yanba guardò il ragazzo.


"Nonno, posso sistemare persone del genere in dieci mosse." Chu Hongfei disse pieno di sicurezza.


"Molto bene. Vai, mostra la forza della giovane generazione della famiglia Chu." Chu Yuanba sorrise con soddisfazione.


"Sì signore." Chu Hongfei sfrecciò veloce come il vento. Dopo un'elegante capriola a mezz'aria raggiunse il palco.


"Spazzatura della famiglia Xu, vediamo se riuscirai a resistere a dieci delle mie mosse." Chu Hongfei attaccò immediatamente e mostrò una serie di agili tecniche da boxe mentre caricava verso Xu Tianyi.


Tuttavia Xu Tianyi non schivò nemmeno. Il suo sguardo era pieno di disprezzo e fu solo quando Chu Hongfei si era avvicinato che alzò la mano e sferrò uno schiaffo.


*bang*


Volò uno schizzo di sangue. Chu Hongfei, che prima era forte come una tigre, divenne come un aquilone con il filo rotto. Fu sbalzato in aria e atterrò pesantemente a terra.


Una mossa. Ha usato una sola mossa!


Il numero uno della giovane generazione della famiglia Chu, Chu Hongfei al sesto livello dello Spirit realm, non era stato in grado nemmeno di ricevere una mossa. Davvero imbarazzante.


"Impressionante. Quel ragazzo è al settimo livello dello Spirit realm."


"Raggiungere quello stadio a quest'età. Non raggiungerà risultati sbalorditivi in futuro? È un vero genio!"


In quell'istante ci fu un gran trambusto. Gli astanti erano scioccati dal potere di Xu Tianyi. Essere in grado di sconfiggere Chu Hongfei con uno schiaffo rivelava una grande forza bruta.


"Il figlio di Xu Qiang ha un talento del genere?"


Il volto di Chu Yuanba era pallido e gli angoli della sua bocca si stavano contorcendo. Con una dimostrazione del genere tutti ormai avrebbero pensato che i giovani della famiglia Chu non potessero sconfiggere quelli della famiglia Xu. Non erano capaci nemmeno di resistere ad un attacco.


Chu Yuanba si sentì umiliato. Aveva perso tutta la sua reputazione, ma cosa avrebbe potuto fare? Non poteva biasimare la mancanza di talento di suo nipote, vero? Dopotutto nella sua famiglia Chu non c'erano mai state delle persone così potenti.


"Ahahah la giovane generazione della famiglia Chu non è un granché."


Xu Qiang fece una risata arrogante.


"C'è qualcuno nella famiglia Chu che osa combattere contro di me?" Xu Tianyi non voleva dar loro tregua e rivelò uno sguardo pieno di disprezzo.


In quell'istante tutti i membri della famiglia Chu si infuriarono, ma nessuno osò accettare la sfida perché sapevano che non sarebbero stati capaci di batterlo. Se fossero saliti comunque sul palco, si sarebbero umiliati di fronte a tutti.


"Lascia stare Tianyi. Nessuno nella giovane generazione della famiglia Chu può batterti. Lasciali andare." Xu Qiang rise e disse in tono canzonatorio.


"Umpf." Xu Tianyi sbuffò freddamente e si preparò ad andarsene insieme a Xu Qiang.


Proprio in quel momento risuonò un grido tonante, "Accetterò la sfida."


Una figura balzò in aria e atterrò sul palco con eleganza.
"Chu Feng!" Vedendo il ragazzo entrare in campo rimasero tutti sbalorditi.


"Feng'er torna indietro." Urlò frettolosamente Chu Yuan perché temeva che suo figlio sarebbe finito come Chu Hongfei.


"Davvero imbarazzante." Il volto di Chu Yuanba diventò verdastro. Pensava che le sue azioni avrebbero solo fatto perdere altra reputazione alla famiglia.


"Ragazzo, pensi davvero di poter vincere?" Xu Tianyi disse con sdegno, sottovalutando il suo avversario.


"Lo saprai presto." Disse con calma Chu Feng.


"Molto bene." Xu Tianyi balzò in avanti, sollevando un'ondata di vento. In un batter d'occhio arrivò di fronte a Chu Feng. Usò lo stesso schiaffo mirando allo stesso punto. Voleva ridurre Chu Feng nello stesso stato miserabile di Chu Hongfei.


In quel momento alcuni membri della famiglia Chu non riuscirono più a guardare e si girarono. Non erano dispiaciuti per Chu Feng ma non volevano vederlo mentre aggravava la situazione.


*whoosh* Ma proprio quando gli spettatori pensavano che avrebbe perso, Chu Feng si sporse leggermente a lato e schivò facilmente l'attacco di Xu Tianyi. Dopodiché Chu Feng menò un rovesciò verso la faccia di Xu Tianyi.


"Questo..." Chu Feng era troppo veloce e Xu Tianyi ne rimase scioccato. Usò l'altra mano per cercare di bloccare lo schiaffo.


Ma proprio quando la mano di Xu Tianyi stava per toccare quella del suo avversario, la manata di Chu Feng fluttuò nell'aria e scomparve.


"Dannazione, questa è una tecnica marziale." Xu Tianyi fu in grado di capirlo grazie alla sua esperienza. Ma era troppo tardi perché il palmo illusorio di Chu Feng aveva già colpito il petto di Xu Tianyi.


*bang*


*ta ta ta*


Il palmo atterrò e fece arretrare Xu Tianyi di diversi passi. La potenza del colpo lo aveva fatto quasi cadere dal palco.


"Guarda, Chu Feng ha davvero colpito Xu Tianyi."


"Che tecnica forte. È riuscito ad avvantaggiarsi di una breccia lasciata da una persona al settimo livello dello Spirit realm."


Risuonarono grida di sorpresa e rimasero tutti di sasso. Anche i membri della famiglia Chu che odiavano il ragazzo non poterono non spalancare gli occhi con le facce sbalordite.


Lo schiaffo che aveva sconfitto Chu Hongfei con un colpo. Non solo lo aveva schivato, ma aveva anche colpito Xu Tianyi. Cosa significava? Che Chu Feng era più forte di Chu Hongfei.


Figuriamoci gli altri, anche Chu Yuanba, che prima era arrabbiato, era stupefatto.


"Un po' abile, ma non ci andrò piano con te stavolta."


*bang* Xu Tianyi avanzò e perfino il palco tremò sotto i suoi passi. Una forte onda d'urto investì nuovamente Chu Feng.


Xu Tianyi stese le mani. Le immagini residue dei pugni riempirono l'aria, portando con sé un forte vento. Erano come una pioggia che seguiva quel vento impetuoso.


"Tecnica marziale di livello 3."


La folla era scioccata. Avevano capito che Xu Tianyi stava usando una tecnica marziale di livello 3 e l'aveva padroneggiata. Chu Feng non poteva difendersi contro una tecnica marziale del genere.


"Proprio in tempo."


Ma gli astanti non si aspettavano che Chu Feng non si sarebbe ritirato dagli attacchi.
Il ragazzo mosse le braccia, contrattaccando con innumerevoli colpi di palmo a mezz'aria.


Ogni ombra sembrava nitida, quasi reale. Era come se Chu Feng avesse innumerevoli braccia. L'aura che emetteva era ancora più forte di quella di Xu Tianyi.


*bang bang bang* La grande quantità di pugni si scontrò con i palmi. Nessuno dei due stava avendo la meglio sull'altro.


*Uuuuuh*


In quell'istante la folla iniziò nuovamente ad agitarsi. Non sarebbe stato sbalorditivo se Chu Feng avesse usato una tecnica marziale di livello 3, ma la usava ad un livello uguale a quello di Xu Tianyi.


Chu Feng era solo al sesto livello dello Spirit realm mentre il suo avversario era al settimo!


"Questo... Chu Feng sta davvero usando quella tecnica." Dopo aver osservato per un po', Chu Wei comprese e lo stupore sul suo volto aumentò.


"Wei'er, che tecnica sta usando?" Chiese improvvisamente la un vecchio accanto a lui. Si girò a guardare e vide Chu Yuanba.


Aveva un'espressione scioccata e incuriosita.



