---
title: Capitolo 360 - Imperscrutabile
pubDate: 2024-06-06T14:13:16.384Z
tags:
    - mga
---
                
Capitolo regolare
-Schadenfreude


Dopo che Zi Ling trascinò Chu Feng, l’evento iniziò ufficialmente.


I due gruppi si divisero e cominciarono ad avanzare. Mentre venivano guidati dai due Anziani capi, si diressero verso l’area sicura.


Nel gruppo in cui c’era Chu Feng c’erano quasi cinquecento uomini, ma solo cinquanta donne. A parte il capo Anziano e Liu Zhizun, tutti gli altri uomini stavano partecipando all'Assemblea.


Quindi per questo c’erano molti lupi affamati e poca, pochissima carne.


In una situazione del genere, i giovani geni di ogni dove iniziarono a fare di tutto per ottenere i favori delle bellezze e specialmente di Zi Ling.


C’erano innumerevoli uomini che volevano avvicinarsi, ma quelli che volevano approcciarla furono respinti freddamente. Perfino i giovani che avevano ricevuto la Lettera d’Invito Song Qingfeng, Bai Yunfei e Liu Xiaoyao non fecero eccezione.


Di fronte ad una scena del genere, perfino gli Anziani si limitarono a scuotere la testa esasperati e non osarono interferire. Nonostante respingere quelle persone andasse contro l’idea dell’Assemblea, quando pensavano alla posizione speciale della ragazza e al suo nonno mostruosamente forte, che perfino il capo della villa temeva, l’Anziano capo poteva solo rimanere a guardare.


Ma c’erano eccezioni per ogni cosa, Chu Feng ad esempio. Nonostante Zi Ling tenesse le distanze con gli altri, attirava a sé il ragazzo e, anche se Chu Feng avesse voluto andarsene, non avrebbe potuto.


Ciò che era più intollerabile era che, dopo aver cercato di svignarsela senza ottenere alcun risultato, Chu Feng aveva iniziato a diventare più scortese e non solo aveva iniziato a cercare di intrattenere rapporti con lei, si era approfittato dell’occasione per toccarla. Questo faceva indignare il resto dei giovani.


Song Qingfeng, Bai Yunfei e Liu Ziaoyao, i tre uomini pieni di orgoglio, andarono di fronte a Chu Feng ostacolandogli il cammino, puntarono il dito verso di lui e ricordarono con fermezza.


“Ragazzo, comportati bene! Come puoi anche solo toccare Lady Zi Ling?”


In quell'istante Chu Feng stava discutendo con Zi Ling e sentendo queste parole si incupì. All’inizio voleva imprecare, ma prima ancora che aprisse bocca, la ragazza accanto a lui intervenne:


“Nessuno di voi deve interrompere la nostra discussione. Se ostacolerete di nuovo il mio cammino, non biasimatemi se sarò scortese.” La voce di Zi Ling era piacevole, ma aveva un tono orgoglioso, come se non considerasse minimamente i tre che aveva di fronte.


“Noi… noi…” Song Qinfgeng e gli altri rimasero esterrefatti, poi si incupirono e furono presi alla sprovvista. Credevano di difendere Zi Ling, ma chi avrebbe pensato che si sarebbe rivoltata contro di loro.


Tuttavia non avevano alcuna scusa per intervenire, così alla fine, di fronte alla folla, poterono soltanto farsi da parte con amarezza. Avevano perso la faccia, eppure non potevano fare nulla per rimediare.


“Eheh, stai ancora dicendo che non ti piaccio? Se non ti piaccio perché mi aiuti?” Chu Feng ridacchiò e mentre parlava stese le grinfie verso la vita di Zi Ling e si avvicinò.


Nonostante non sapesse perché Zi Ling lo tenesse accanto a sé, che fosse perché desiderava che il ragazzo attirasse l’odio di tutti quanti o perché volesse tenerlo d’occhio, Chu Feng si approfittò di questa opportunità e iniziò ad usare delle tattiche infide. Voleva assillarla e imbarazzarla.


Ciò che voleva fare era farla arrabbiare così tanto da non farsi più tenere sotto osservazione. Solo allora Chu Feng avrebbe avuto l’occasione per distanziarsi dal gruppo.


Non era al sicuro, Chu feng non sapeva in che tipo di situazione sarebbero finito dopo che il capo Anziano se ne fosse andato. Figuriamoci gli altri, anche l’imperscrutabile Zi Ling era un’enorme minaccia, quindi doveva andarsene in fretta.


Quando stese la mano, Zi Ling cambiò espressione e la schivò velocemente. Gettò un’occhiata furente verso di lui e disse:”Farai meglio a non pensare che il tuo affetto sia ricambiato. Voglio solo che gli altri non mi disturbino e non ti stavo aiutando.”


“Spiega, continua a spiegare. È meglio spiegare così gli altri ci crederanno.”


“Non ci crederò comunque. So chiaramente anche senza che tu me lo dica che ti sei già innamorata di me e non hai modo di separarti da me, così ti inventi dei motivi stupidi per tenermi vicino.”


Chu Feng sorrise e ridacchiò. Puntò gli occhi verso il seno di Zi Ling, si emozionò guardandolo e non poté trattenersi dallo stendere la lingua e leccarsi le labbra.


“Tu… Non ho mai visto una persona così spudorata come te prima d’ora! Se non fosse per… Umpf!!”


Zi Ling arrossì per la rabbia a causa dell’atteggiamento di Chu Feng. Stava rivelando perfino un po’ di intento omicida, ma lo mostrò solo per poco prima che lo reprimesse. Alla fine sbuffò freddamente e avanzò velocemente.


“Eheh, vediamo quanto potrai sopportarmi.” Chu Feng sorrise mentre la stuzzicava e la inseguì.


“Ehi, ragazza, non arrabbiarti! Ti dirò una barzelletta per rallegrarti.”


“Non ti ascolto.”


“Allora ne dirai una tu per rallegrarmi?”


“Sta zitto!”


La gente aveva la sensazione che Chu Feng stesse puntando a qualcosa di irraggiungibile, eppure gli altri non potevano capire la situazione; lei era imperscrutabile. Nonostante sembrasse spazientita, non permetteva che lui si allontanasse. Sembrava masochista.


Mentre vedevano Zi Ling rimproverare Chu Feng, molti ebbero la voglia di andare a dare un calcio al ragazzo, ma quando pensarono a come erano finiti Song Qingfeng, Bai Yunfei e Liu Xiaoyao, alla fine lasciarono perdere.


“Dannazione. Cosa c’è di così grandioso in un moccioso della Provincia Azzurra?!” Song Qingfeng strinse i denti per la rabbia. Aveva conquistato innumerevoli donne, eppure non avrebbe mai pensato che avrebbe perso contro uno zoticone di campagna.


“Chi se lo sarebbe immaginato? Cosa sta pensando Zi Ling? Forse si attraggono a vicenda perché sono entrambe persone sgradevoli, chi si somiglia si piglia.” Bai Yunfei arricciò le labbra con amarezza.


Nota Traduzione: "chi si somiglia si piglia" letteralmente è “una tartaruga fisserà due fagioli mungo” 所谓的王八看绿豆 (perché li ha scambiati per un’altra tartaruga) sarebbe “due persone brutte che si trovano attraenti l’un l’altra” e ha una connotazione negativa.


“Chissà cosa sta pensando Zi Ling. Forse si sono incontrati prima e potrebbero avere un segreto.” Ipotizzò Liu Xiaoyao.


“Se non lo capisci, non dire assurdità. Come potrebbe Zi Ling innamorarsi di una persona come lui?”


Proprio in quel momento sentirono un’aura estremamente fredda dietro di loro. Si girarono a guardare e videro che era Liu Zhizun.



