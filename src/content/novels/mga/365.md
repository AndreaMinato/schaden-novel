---
title: Capitolo 365 - Forza Terrificante
pubDate: 2024-06-06T19:13:16.385Z
tags:
    - mga
---
                
CAPITOLO SPONSORIZZATO ringraziamo NanoWar!
4 Capitoli in coda 2/3€
-Schadenfreude


*swish swish swish*


Subito dopo che Zi Ling tornò nella sua tenda, tre persone discesero dal cielo e atterrarono tra la folla.


“Bai Yunfei, Song Qingfeng e Liu Xiaoyao sono tornati!”


Tutti si entusiasmarono e li circondarono.


Tuttavia, dopo aver visto che Chu Feng non era con loro, le loro espressioni di gioia si congelarono.


Anche Liu Zhizun era accorso e chiese:“Cos'è successo? Dov'è Chu Feng?”


“Quel moccioso era troppo bizzarro. Ha usato una tecnica potentissima e una strana creatura che sembrava un serpente o un drago. Non so se era una Bestia Mostruosa o che. Comunque era stranamente rapido ed è scomparso in un batter d’occhio. Non siamo riusciti a raggiungerlo.” Disse subito Song Qingfeng.


“Cosa? Perfino tre geni all'Heaven realm non sono riusciti a raggiungere Chu Feng?”


“Quel Chu Feng è un po’ troppo forte, vero? Cosa dovremmo fare? Quel moccioso è troppo misterioso. Chissà quali altri metodi speciali ha. Se torna a vendicarsi, cosa dovremmo fare?”


La folla si fece prendere dal panico. Si ricordavano delle parole che Chu Feng aveva detto mentre scappava.


Sentirono che il ragazzo era troppo pericoloso, specialmente quando ripensavano alla strana forza combattiva che aveva avuto durante l’incontro con Jie Qingming e i suoi strani metodi. Se fosse diventato più potente, non avrebbero potuto bloccarlo e ne avrebbero sofferto tutti.


“Che spazzatura.” Dopo aver saputo della fuga di Chu Feng, Liu Zhizun si incupì.


All'inizio voleva uccidere personalmente Chu Feng evitando molti guai, ma dato che il ragazzo apparteneva alla Gilda del Mondo degli Spiriti non voleva sporcarsi le mani.


Ma non avrebbe mai pensato che Song Qingfeng e gli altri fossero così inutili. Figuriamoci catturare Chu Feng, non erano riusciti nemmeno a sfiorare l’orlo dei suoi vestiti e l’avevano lasciato scappare via. Era furioso perché era praticamente come aver perso una grande occasione per ucciderlo.


“Non è ancora il momento. I miei compagni della Grande Villa hanno bisogno di riposare, andate tutti a dormire.” Dopo aver gridato per un po’ con un pessimo umore, Liu Zhizun tornò nella sua area di riposo.


Dopo essere stati insultati, Song Qingfeng e gli altri erano estremamente scontenti, ma conoscevano la forza di Liu Zhizun e non osarono dire nulla. Poterono solo mormorare:”Dannazione, ci hai davvero preso per tuoi sottoposti! Aspetta e vedrai, prima o poi ne subirai le conseguenze.”


Allo stesso tempo, dopo aver seminato i suoi inseguitori con la sua incredibile tecnica marziale, Chu Feng accelerò ancora un po’. Solo dopo aver sentito di aver percorso una grande distanza iniziò ad intrufolarsi nella catena montuosa.


“Questo Drago che Viaggia per i Nove Cieli è davvero sbalorditivo.”


“L’antenato ha detto che deriva da una Tecnica Segreta, questo significa che la Tecnica Segreta è ancora più misteriosa.”


“Dev'essere un’abilità miracolosa, vorrei davvero metterci le mani.”


“Ora ho l’impareggiabile Tecnica del Massacro della Tigre Bianca e l’indistruttibile Tecnica dell’Armatura della Tartaruga Nera. Se ottenessi anche una veloce Tecnica Segreta, non diventerei imbattibile?”


Per la prima volta, il ragazzo notò quanto era fantastico il Drago che Viaggia per i Nove Cieli e aspettava con sempre più impazienza la Tecnica Segreta del fondatore, sapeva che sarebbe stato un metodo ancora superiore.


“Roaar!”


Ma proprio in quel momento risuonò un ruggito arrabbiato. Era assordante e ancora più terrificante di quello di una tigre feroce.


Chu Feng sentì la terra sotto i suoi piedi tremare come se ci fosse un terremoto. Subito dopo una violenta raffica lo travolse, gli alberi attorno ne furono scossi.


“Bestia Mostruosa. È una Bestia Mostruosa all'Heaven realm.”


Dopo aver sentito quel suono, Chu Feng aveva già capito la forza del nemico. Era una Bestia Mostruosa all'Heaven realm.


“Roaaar!”


All'improvviso la Bestia Mostruosa gemette miserabilmente e Chu Feng vide chiaramente un’esplosione che minacciava di travolgerlo. Una grande area di foresta collassò sollevando una densa nuvola di fumo.


“Me**a.”


Con il suo acuto Potere Spirit, Chu Feng sentì la presenza di una corrente d’aria che stava trapassando ogni cosa rivolgendosi verso di lui.


Sapendo che la situazione si stava mettendo male, Chu Feng cercò di scappare, ma fu troppo lento.


*boom* Proprio quando si voltò, un’enorme forza lo caricò e non ebbe alcun modo di resistere. Poteva solo seguire il flusso ed essere spinto.


In quell'istante sentì la sabbia, le rocce, gli alberi e perfino la Bestia Mostruosa travolte dall'enorme impatto.


“Roooaaar!”


Alla fine la raffica si indebolì e Chu Feng cadde a terra. Sollevò la testa e scoprì che intorno a lui c’era il caos. Dietro di lui in particolare c’era uno spazio spianato a causa della forza terrificante.


A causa dell’impatto, la Bestia Mostruosa che era stata respinta era già stata uccisa. Perfino Chu Feng aveva subito lievi ferite e i suoi abiti si erano ridotti a brandelli.


“Così forte. Che livello bisogna avere per seminare una distruzione del genere?” vedendo un’area così grande distrutta, Chu Feng rimase scioccato, la persona in grado di fare una mossa del genere doveva essere spaventosa.


Proprio in quel momento, le rovine di fronte a lui iniziarono a volare. Un’aura terrificante avvolse ogni cosa.


Era una Bestia Mostruosa. Non aveva assunto una forma umana ed era nel suo stadio più selvaggio.


Era alta tre metri, lunga dieci, aveva le sembianze di un lupo, ma ogni singolo pelo del suo corpo era affilato come una spada. Emanava un’aura estremamente potente. Era all’Heaven realm.


Tuttavia era ferita, gran parte del suo pelo affilato si era spezzato e stava colando una grande quantità di sangue dalle sue lesioni. Perfino molti dei suoi denti si erano rotti.


Dopo aver visto Chu Feng, i suoi occhi verdi si accesero. Divenne furiosa e aprì la bocca per cercare di mordere il ragazzo.


“Me**a”


Chu Feng imprecò internamente. Non aveva modo di scappare a distanza così ravvicinata. L’aura della Bestia Mostruosa lo aveva già bloccato.


Vedendo le fauci sanguinose che si stavano avvicinando, Chu Feng sentì che stava per diventare il suo cibo, fatto a pezzi, per poi essere inghiottito e raffinato in sangue.



