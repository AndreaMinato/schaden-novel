---
title: Capitolo 366 - Cambiamento Improvviso
pubDate: 2024-06-06T20:13:16.385Z
tags:
    - mga
---
                
CAPITOLO SPONSORIZZATO ringraziamo NanoWar!
3 Capitoli in coda 2/3€
-Schadenfreude


*boom*


Ma proprio quando pensava di stare per morire, una scia di luce discese dal cielo e impattò contro la Bestia Mostruosa.


La sua velocità era rapidissima e il suo potere formidabile. Quando si scontrò con la creatura, la Bestia mostruosa affondò nel terreno e non solo smise di attaccare Chu Feng, sputò una boccata di sangue e morì.


Quell'improvviso cambiamento scioccò Chu Feng. Quando alzò la testa a guardare, rimase stupefatto.


Aveva scoperto che la Bestia Mostruosa non era stata schiacciata da un oggetto, ma da un vecchio piccolo e magro.


Non era alto nemmeno 1,5 metri ed era molto esile, sembrava che una raffica di vento potesse spazzarlo via.


Nonostante il suo aspetto non fosse speciale, il suo sguardo era particolarmente vivace. Cosa più importante, Chu Feng non era in grado di vederne la coltivazione, era come il capo della Grande Villa: imperscrutabile.


“Ehi ragazzo, sei qui per l’Assemblea, vero?”


Anche il vecchio aveva notato Chu Feng. Prendendo lo slancio, fece una splendida capriola e atterrò vicino al ragazzo. Alzò la testa e lo guardò con attenzione.


“Senior, potrei osare chiederle chi è?” Il ragazzo non rispose direttamente, voleva conoscere l’identità del vecchio.


“Sono un ospite della Grande Villa, Zi Xuanyuan.” Disse il vecchio dopo essersi dato una pacca sul petto.


Dopo aver sentito queste parole, Chu Feng pensò:“Zi Xuanyuan? Quel cognome… forse ha qualche rapporto con Zi Ling?”


Dopotutto non c’era molte persone con il cognome “Zi”, finora ne aveva incontrate due. Una era Zi Ling e l’altra era questo vecchio.


“La mia nipotina sta partecipando anche lei all'Assemblea, dev'essere anche lei nella Montagna dei Mille Mostri. Ragazzo, conosci mia nipote? Sai dov'è?” Chiese all'improvviso Zi Xuanyuan.


“Anziano Xuanyuan, sua nipote è…?”


“Ah, quella ragazza si chiama Zi Ling. Dovresti sapere chi è, vero?”


“Questo…” Nonostante avesse i suoi sospetti, Chu Feng pensò che fosse una coincidenza un po’ assurda aver incontrato il nonno di Zi Ling qui. Ovviamente non era vantaggioso per lui.


Il nonno di Zi Ling sembrava ancora più incredibile della ragazza. Era un esperto dalla forza insondabile. Se Zi Ling avesse informato suo nonno della Tecnica Segreta, Chu Feng non l’avrebbe pagata cara?


“Così è il nonno della signorina Zi Ling. Sono rimasto separato dal gruppo per un giorno e ora non so dove siano.”


Chu Feng era appena scappato, come poteva ritornare da loro? E portando anche un vecchio così potente! Sarebbe stato un suicidio.


“Ohh, allora è così. Ragazzo, sei davvero stupido. Ma non importa, sei stato fortunato ad incontrarmi. Ti riporterò da loro.”


Mentre parlava, Zi Xuanyuan fece spuntare una mappa dal nulla. Era una mappa uguale alla loro, l’area dell’evento era segnata.


“Anziano Xuanyuan, non c’è bisogno che si disturbi. Può andare a trovarli da solo, non voglio approfittarmi della sua forza.”


“Dopotutto questa è un’esperienza. Mi sono perso e questo perché non sono stato abbastanza capace. Devo rimediare, così voglio contare sul mio potere per ritrovare la strada.” Chu Feng scosse la testa e rifiutò.


“Ahh, non sai quanto è pericoloso questo posto. Ragazzo, stai cercando praticamente di suicidarti camminando in giro a caso.”


“Senior, sto davvero bene, dovrei comunque…”


“Basta parole inutili, lascia che ti porti indietro.”


Zi Xuanyuan non ascoltò le assurdità di Chu Feng. Stese la mano e afferrò il bavero di Chu Feng. Ben presto il ragazzo sentì solo delle raffiche di vento fischiargli nelle orecchie. Era stato già sollevato in aria da Zi Xuanyuan, che era ancora più rapido di quando Chu Feng usava il suo Drago che Viaggia per i Nove Cieli.


Inoltre il vecchio capiva bene dove si trovava e sembrava avere un ottimo senso dell’orientamento nella Montagna dei Mille mostri. Così, dopo aver viaggiato per un po’, vide la posizione in cui si teneva l’evento.


Zi Xuanyuan cambiò espressione quando vide quell'area e avanzò nella foresta insieme a Chu Feng.


Quando atterrarono, il ragazzo imprecò mentalmente, sapeva che era il luogo dove Liu Zhizun e gli altri avevano allestito l’accampamento. Sembrava che presto sarebbe andato incontro ad una catastrofe.


“Questo…”


Tuttavia, dopo che Chu Feng vide l’accampamento, cambiò completamente espressione.


C’era un caos completo. La Formazione Spirit era stata distrutta e le tende erano state fatte a pezzi. Nelle vicinanze c’erano perfino decine di cadaveri. Erano le persone che partecipavano all'Assemblea ed erano morte in modo miserabile. Non era stato lasciato dietro un solo cadavere intatto.


“Dannazione.” Vedendo questa scena, Zi Xuanyuan sembrò intuire qualcosa e iniziò ad innervosirsi.


“Perché è successo questo? Stavano bene, possibile che…” Chu Feng era scioccato. Non avrebbe mai pensato che sarebbe accaduta una cosa del genere. Ovviamente Zi Ling e gli altri avevano incontrato una catastrofe.


Vedendo la distruzione dell’accampamento e i segni degli artigli, Chu Feng poteva indovinare chi fosse l’autore di questo assalto. Chiaramente erano state Bestie Mostruose estremamente potenti, altrimenti Zi Ling, Liu Zhizun e gli altri avrebbero potuto reagire.


Chu Feng non era preoccupato per la loro vita, ma dopotutto Zi Ling aveva un Corpo Divino e il ragazzo voleva ottenere dei benefici dal suo corpo, naturalmente non voleva che le accadesse qualcosa di male.


Quindi Chu Feng estese il suo Potere Spirit per cercare degli indizi.


Nonostante non si aspettasse molto, in realtà trovò dei segni di vita. Tra i cadaveri c’era un sopravvissuto.


“Anziano Xuanyuan, da questa parte!”


Chu Feng si affrettò a raggiungere il sopravvissuto. Solo dopo essersi avvicinato scoprì che era un giovane. Non aveva più le gambe, come se qualcuno gliele avesse strappate a forza, ma era ancora vivo. Chu Feng lo sentiva.


“Ehi, cosa ti è successo?” Chu Feng lo scosse, perché quella persona stava giacendo a terra senza muoversi.


“Non uccidermi, non uccidermi!” Proprio quando il ragazzo lo toccò, il giovane iniziò a gridare. A quanto pareva non era privo di coscienza, era solo spaventato a morte.


“Amico, non temere. Sono un Anziano della Grande Villa.” Anche Zi Xuanyuan si era avvicinato. Mise il suo palmo sulla testa del sopravvissuto e ci riversò un potere particolare.


Con questo intervento, l’espressione terrorizzata del giovane si attenuò e recuperò gradualmente la ragione.



