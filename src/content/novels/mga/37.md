---
title: Capitolo 37 - Sbalordire tutti
pubDate: 2024-05-24T03:13:16.334Z
tags:
    - mga
---


In quanto esperto all'Origin realm, anche Chu Yuanba aveva visto che il ragazzo stava usando una tecnica marziale di livello 3 ed erano mosse molto più misteriose di quelle che Xu Tianyi stava utilizzando.


Secondo la sua esperienza una tecnica del genere dovrebbe essere estremamente difficile da allenare. Eppure Chu Feng sembrava averla padroneggiata. Per questo desiderava sapere che tipo di tecnica fosse.


"Nonno, se non sbaglio, sta usando la tecnica più difficile nell'intera corte interna della Scuola del Drago Azzurro, il Palmo Illusorio." Chu Wei disse con solennità.


"Cosa? Quella più difficile? Non avrei mai pensato che questo ragazzo fosse così bravo!" Chu Yuanba sussultò.


"Non solo. Nell'esame dei discepoli della corte interna c'è stata una persona che ha combattuto 40 Bestie Feroci da sola. Prima dell'arrivo degli altri le aveva uccise tutte, ottenendo il premio."


"E pensiamo che questa persona feroce sia Chu Feng." Chu Wei continuò a parlare.


Sentendo le sue parole, Chu Yuanba cambiò nuovamente espressione, era così scioccato da essere rimasto senza parole. Guardò immediatamente verso Chu Feng con uno sguardo completamente diverso rispetto a prima.


In quel momento pensò che forse Chu Feng sarebbe stato in grado di recuperare dignità per la famiglia.


Prima non avrebbe mai pensato che avrebbe potuto contare su questo ragazzo, che dopotutto non era davvero un membro della famiglia, tuttavia ora era la sua unica speranza.


*whoosh whoosh*


Era estremamente arduo determinare chi avesse il vantaggio in questa battaglia. Gli osservatori non potevano capirlo, ma Xu Tianyi si stava incupendo.


Non aveva sovrastato Chu Feng con la sua forza e le loro tecniche erano alla pari.


Stava già ansimando dopo così tanti attacchi, ma Chu Feng rimaneva impassibile, come se non sapesse cosa volesse dire "stanchezza".


"Non va bene. Sta temporeggiando e vuole farmi stancare." Xu Tianyi sentì uno strano presentimento e si disse, "Sembra debba finirla velocemente."


Pensando a questo, Xu Tianyi non osò perdere tempo, cambiò la sua tecnica, emettendo una forte pressione dal suo corpo. La sua aura era cambiata completamente.


Chu Feng sentì che il palco stava tremando ancora più violentemente di prima. Su entrambi i pugni di Xu Tianyi c'era una luce color bianco argentato. Era come se fossero rivestiti d'acciaio e da essi proveniva un'aura indomita che si avventò su Chu Feng.


"Tecnica marziale di livello 4!"


Sentendo il potere esplosivo di Xu Tianyi, gli spettatori si agitarono ancora di più. Perfino l'espressione di Chu Yuanba che si era appena calmato era nuovamente cambiata.


Tecnica marziale di livello 4. Non era qualcosa che un normale discepolo potesse allenare. Nel campo di allenamento delle arti marziali c'erano molti potenti guerrieri. Tra così tante persone non ce n'era nemmeno una che aveva tecniche simili. Perfino Chu Yuanba non ne possedeva una.


Il motivo era molto semplice. I coltivatori che potevano allenare una tecnica marziale di livello 4 erano molto importanti per le scuole. I loro futuri risultati non sarebbero stati limitati ad un piccolo posto come questo.


Inoltre non solo le tecniche marziali di livello 4 erano estremamente difficili da ottenere, era anche arduo allenarle.
Anche se uno avesse ottenuto una tecnica così complicata, non avrebbe potuto comprenderla. Era quindi naturale che Xu Tianyi avesse sbalordito tutti.


Nonostante non stesse mostrando tutto il potere di una tecnica marziale di livello 4, poteva essere definito un genio al suo livello.


Perso. Chu Feng avrebbe perso. Questo era ciò di cui erano certe moltissime persone. Tuttavia non sarebbe stata un'ingiustizia, non era per il fatto che fosse debole, era il suo avversario ad essere troppo forte.


Dopotutto Chu Feng era ancora giovane e al sesto livello dello Spirit realm. Se fosse stato della stessa età di Xu Tianyi allora forse le cose sarebbero andate diversamente.


Nonostante tutti credessero che Chu Feng avrebbe perso, nessuno si sentiva di deriderlo.
Perché anche lui era un genio.


*swoosh*


Ma proprio in quel momento anche Chu Feng cambiò tecnica. Al suo posto apparì un'immagine residua che schivò agilmente l'attacco di Xu Tianyi.


*bzzz*


Chu Feng iniziò a girarsi. Si alzò un forte vento e apparirono anche delle scintille. La sua potenza era ancora più forte di quella di Xu Tianyi.


"Questa..."


"Cielo! Questa è una tecnica marziale di livello 4! Anche Chu Feng può usare una tecnica marziale di livello 4!"


Se Xu Tianyi aveva sbalordito gli spettatori, Chu Feng li avrebbe fatti impazzire.


All'età di 15 anni, al sesto livello dello Spirit realm e poteva anche usare tecniche marziali di livello 4.
Era assurdo.


Ma la cosa incredibile era che era apparso dietro a Xu Tianyi e...


*bzz*


Chu Feng scagliò un calcio, alcune scintille sfrecciarono verso Xu Tianyi.


"Dannazione." Xu Tianyi non osò rallentare il ritmo. Ritrasse immediatamente le mani per bloccarlo perché sapeva quanto fosse forte quell'attacco.


*whoosh* Ma non avrebbe mai pensato che Chu Feng avrebbe ritratto il calcio, cambiando la direzione del suo attacco e mirando verso il tronco di Xu Tianyi.


*bang*


Era accaduto tutto così in fretta. Così rapidamente che Xu Tianyi non ebbe tempo di reagire. La gamba di Chu Feng colpì il suo tronco e, accompagnato da rumori di ossa rotte, Xu Tianyi volò via dal palco.


"Tianyi!" Vedendo questo, Xu Qiang e gli altri accorsero subito a sostenerlo.


"Non muovetemi" Urlò Xu Tianyi con il volto sfigurato dal dolore, "Sono rotte. Costole rotte."


"Cosa?"


"Uuh!"


Tutti rimasero allibiti. Xu Tianyi aveva perso. Un discepolo di una scuola di primo livello, un giovane al settimo livello dello Spirit realm aveva perso contro una persona di due anni più piccola di lui al sesto livello dello Spirit realm.


*clapclapclap*


Improvvisamente gli spettatori si alzarono e iniziarono ad applaudire. Alcuni stavano addirittura esultando e continuavano a gridare il nome di Chu Feng.


Non riuscivano a controllare le loro emozioni. Un ragazzo del genere, non era un semplice genio. Era praticamente un mostro.


Le battaglie erano state fin troppo entusiasmanti. Nonostante l'ultimo scambio si fosse concluso in un attimo, aveva fatto esaltare il pubblico.


"Un mostro simile è apparso nella famiglia Chu. Sembra che dovremo intrattenere buoni rapporti con loro in futuro."


Alcuni avevano deciso di avere più contatti con la famiglia Chu.


Con un mostro del genere, il successo della famiglia Chu sarebbe stato solo solo una questione di tempo, in futuro sarebbe stata inarrestabile.


Così molti la videro come un'opportunità, se avessero intrattenuto buoni rapporti con questa famiglia forse in futuro avrebbero potuto contare su un enorme potere.
