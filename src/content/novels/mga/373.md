---
title: Capitolo 373 - Il Portamento di un Re
pubDate: 2024-06-07T03:13:16.386Z
tags:
    - mga
---
                
CAPITOLO SPONSORIZZATO ringraziamo Weed!
79 Capitoli in coda 0/3€


-Schadenfreude


“Questo insetto si chiama Divoratore di Ossa. Se entra nel tuo corpo ti divorerà gli organi interni, la carne e perfino le ossa.”


“Ma prima sentirai chiaramente tutto il dolore che provocherà. Immagino che adorerai questa sensazione.” Il Rospo Nero giocherellò con il Divoratore di Ossa e sorrise in modo strano.


“Tsk, così è un Divoratore di Ossa, pensavo che fosse qualcosa di sbalorditivo.” Tuttavia Chu Feng arricciò le labbra con sdegno mentre guardava il terrificante insetto.


“Cosa? Riconosci questo Divoratore di Ossa?” Il Rospo Nero ne fu stupito. L’insetto era il suo animale ed era molto raro. Le persone normali non l’avrebbero mai visto prima.


“Umpf. Naturalmente l’ho visto prima. È solo un insetto che può mangiare la carne e le ossa.”


“Per gli altri potrebbe andare bene, ma per me non è minimamente una sfida. Sarà meglio se cambi i tuoi metodi.” Disse Chu Feng.


“Davvero? Allora è molto semplice. Prima affronterai questo Divoratore di Ossa. Se riuscirai a sopravvivere allora troverò un altro metodo per torturarti.” Il Rospo Nero sorrise in modo strano come se avesse capito che Chu Feng stava recitando e si avvicinò.


“Ehi, non è niente di che. Usa un altro metodo, dannazione, non darmi una cosa così disgustosa. Ehi! Ahhhh!”


Stavolta il Rospo Nero non gli prestò più attenzione. Con una mano aprì la bocca di Chu Feng e con l’altra avrebbe cacciato il Divoratore di Ossa in bocca a Chu Feng.


“Lascialo andare, non ho bisogno che lui muoia per me!”


Vedendo questa scena, Zi Ling mostrò un’espressione riluttante. Tremò lievemente e iniziò ad emanere un potere sconfinato rompendo perfino i rampicanti che la tenevano legata. Stese la mano con l’intenzione di fermare il Rospo Nero.


“Torna lì. Si fa come dico io.” Tuttavia, con un cenno, ricoprì Zi Ling e sigillò il suo potere facendola cadere da un lato e immobilizzandola.


Vedendo che stava per infilargli un disgustoso insetto nella bocca, il volto di Chu Feng diventò verde. Non voleva mangiare una schifezza del genere.


“Padre, salvamiiiiiii.” Proprio in quel momento risuonò il grido di un rospo dall’entrata del palazzo.


Chu Feng vide il Rospo Nero agitarsi. Non solo fermò i suoi movimenti, guardò verso l’entrata del palazzo e gridò:”Lascialo andare!”


Anche Chu Feng volse lo sguardo alla fonte del suono. Scoprì che c’era un vecchio lì, Zi Xuanyuan.


Di fronte a lui c’era una Bestia Mostruosa inginocchiata. Il suo aspetto era simile al Rospo Nero, non solo era color nero, anche i suoi occhi e il suo fisico erano simili. Inoltre aveva una coltivazione al settimo livello del Profound realm. A quanto pareva il Rospo Nero aveva perfino un figlio.


Non c’era da meravigliarsi che Zi Xuanyuan non era apparso finora, così era andato a catturare il figlio del Rospo Nero.


In effetti a quanto sembrava, il re teneva molto a suo figlio. Stavolta Zi Xuanyuan teneva in pugno il suo punto debole.


“Anziano Xuanyuan.” Liu Zhizun e gli altri discepoli della Grande Villa si emozionarono perché conoscevano tutti la forza di Zi Xuanyuan. Era almeno uguale a quella del Rospo Nero, per loro era praticamente un salvatore.


Tuttavia Zi Xuanyuan non prestò loro attenzione e disse al Rospo Nero:”Lascia andare due bambini, altrimenti ucciderò il tuo piccolo rospo.”


“Oserai farlo?! Se osi fare qualcosa a mio figlio non pensate nemmeno di lasciare questo posto.” Il Rospo Nero gridò furiosamente mentre scoccava uno sguardo freddo in tutte le direzioni.


“Non osererei? Vuoi provare?” Zi Xuanyuan sorrise lievemente e mostrò uno sguardo glaciale.


“No! Lo lascerò andare.” Il Rospo Nero si fermò, sollevò Chu Feng e disse:”Per essere corretti, tu lascerai mio figlio e io lascerò lui. Lasciali camminare per conto loro, nessuno di noi due potrà muoversi. Che ne dici?”


“Bene, come dici tu, ma farai meglio a non fare qualche trucchetto. Se oserai muoverti te ne farò pagare le conseguenze.” Zi Xuanyuan non esitò, rispose subito.


Mentre parlava, spinse il rospo, ma allo stesso tempo lo seguì con la sua aura. Se il Rospo Nero avesse osato muoversi, lo avrebbe ucciso subito.


“Smamma.” Simultaneamente spinse via Chu Feng, ma tenne Zi Ling accanto a sé.


Chu Feng sentì un paio di occhi gelidi fissarlo da dietro e un’aura terrificante che lo seguiva.


Così il ragazzo non osò fare movimenti strani e camminò con cautela verso Zi Xuanyuan. Allo stesso tempo preparò il Fulmine Divino nel suo corpo per ogni evenienza.


Quando stava per superare il rospo, la creatura attivò la sua aura al settimo livello del Profound realm e stese le sue mani appiccicose verso Chu Feng cercando di afferrarlo, anche se Zi Xuanyuan avesse voluto attaccarlo sarebbe stato troppo tardi. “Crac, l’ho catturato!”


“Umpf.”


Chu Feng sbuffò freddamente. Entrambe le sue pupille cambiarono e la sua aura arrivò al quinto livello del Profound realm. Afferrò il braccio del rospo, lo girò e con un tonfo lo schiacciò a terra così da farlo inginocchiare di fronte a lui.


“Cosa?!” Il Rospo Nero e le altre Bestie Mostruose ne furono sbalordite.


Non avrebbero mai pensato che l’aura di Chu Feng sarebbe cambiata all’improvviso e che fosse così forte. Era riuscito a catturare così facilmente il figlio del Rospo Nero.


Le altre persone che stavano partecipando all’evento reagirono con molta più calma.


Dopotutto sapevano già che Chu Feng era pieno di sorprese, aveva molti metodi particolari e un potere innaturale. Anche così comunque non si sarebbero aspettati che il ragazzo avrebbe sconfitto così facilmente il rospo al settimo livello del Profound realm.


Quella non era una normale Bestia Mostruosa, era il figlio del rospo Nero, doveva avere un sangue speciale. Eppure questa creatura così potente era stata sconfitta così facilmente da Chu Feng. Questo mostrava quanto fosse spaventoso il ragazzo.


“Libera la signorina Zi Ling altrimenti renderò tuo figlio un invalido.” Una delle mani del ragazzo afferrò la spalla del rospo e un’altra condensò uno dei suoi pugnali dorati puntando al collo del rospo.


“Dannato umano, osi ricorrere a questi trucchetti? Abbiamo accettato di liberarvi allo stesso tempo. Cosa significa questo?” Il Rospo Nero non rispose e gridò con furia.


“Era solo un accordo tra te e l’Anziano Xuanyuan. Ha già rispettato la sua parte della promessa. Ora io sto negoziando con te. Non chiedermi cosa significa, ho solo da fare una domanda. La liberi o no?”


Lo sguardo di Chu Feng era affilato come una spada e il suo tono maestoso incantò molte bellezze sul posto perché l’atteggiamento del ragazzo non era normale, conteneva la maestosità di un re.





