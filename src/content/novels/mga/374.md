---
title: Capitolo 374 - Ritirata
pubDate: 2024-06-07T04:13:16.386Z
tags:
    - mga
---
                
CAPITOLO SPONSORIZZATO ringraziamo Weed!
78 Capitoli in coda 0/3€


-Schadenfreude


“Moccioso, osi parlarmi in quel modo? Sai quali saranno le conseguenze di queste minacce?” Il rospo nero mostrò un’espressione agghiacciante. Era estremamente scontento di essere ricattato da un piccolo moccioso e stava stringendo i denti per la rabbia.


*whoosh*


Con un cenno, Chu Feng fece schizzare sangue ovunque. Aveva infilzato il volto del rospo.


“Ahhhh!” La sofferenza fece spalancare la bocca e gridare il figlio del re. Ovviamente non era un dolore lieve.


“Tu…” Vedendo la grande quantità di sangue che schizzava dalla faccia di suo figlio, gli occhi del Rospo Nero tremolarono, era terrorizzato.


Non avrebbe mai, mai pensato che Chu Feng, un moccioso umano, avrebbe avuto il coraggio di essere così violento e attaccare suo figlio. Era qualcosa che nemmeno Zi Xuanyuan aveva avuto il coraggio di fare!


Ma non era ancora tutto. Vedendo che il Rospo Nero non aveva risposto, Chu Feng tirò fuori il pugnale dalla ferita e lo puntò verso l’occhio della creatura.


“Fermo! La libererò!!” Il re gridò frettolosamente e solo allora Chu Feng si fermò.


“Ma seguiremo le regole di prima, li libereremo insieme. Lascia andare mio figlio e lascerò andare questa ragazza.” Il Rospo Nero sollevò Zi Ling da terra.


“Quelle erano le regole che hai stabilito con l’Anziano Xuanyuan. Erano inutili per me. Libera Zi Ling ora o caverò gli occhi a tuo figlio.” L’atteggiamento di Chu Feng era fermo e il suo tono glaciale.


“Moccioso, non tentare troppo la fortuna. Se osi fare qualcosa a mio figlio, credi che non la farò a pezzi?” Disse con ferocia il Rospo Nero.


*whoosh* Ma prima ancora che finisse di parlare, Chu Feng calò di nuovo il pugnale. Il sangue schizzò ovunque, il ragazzo spinse a fondo l’arma e ne cavò un bulbo oculare.


*whoosh* Dopodiché, senza dare segno di fermarsi, né di preoccuparsi delle minacce del Rospo Nero. Mirò all’altro occhi, per poi calare di nuovo il pugnale. I suoi attacchi erano decisi e bruschi.


“Fermo! La libererò!!”


Il Rospo Nero fu colto dal panico e non provò più a trattare. Afferrò Zi Ling e la lanciò direttamente verso Chu Feng. In quel momento Zi Xuanyuan balzò e prese tra le braccia Zi Ling, liberandola dai rampicanti che la imprigionavano.


“Presto! Presto libera mio figlio!!” Gridò istericamente il Rospo Nero, che stava tremando. Non si sapeva se fosse infuriato o terrorizzato da Chu Feng, ma alla fine stava cercando di trattenere il suo intento omicida.


“Dì ai tuoi sottoposti di liberarli.” Tuttavia Chu Feng non lasciò immediatamente il suo ostaggio, invece puntò lo sguardo verso Xu Zhongyu e gli altri circondati dalle Bestie Mostruose.


“Moccioso, hai un bel coraggio. Ho già liberato le persone che volevi liberassi, ma ora non solo non stai lasciando andare mio figlio, vuoi anche che liberi tutti! Osi ancora parlare?!” Il tono del re conteneva una sete di sangue inquietante, ma Chu Feng non ne fu minimamente impaurito.


Invece disse con calma:”Credo che ti sia sbagliato. Non ho mai detto che avrei liberato tuo figlio se avessi lasciato Zi Ling. Era solo una tua illusione.”


“Dannazione, non ho mai visto un essere umano spudorato come te prima d’ora!”


“Allora oggi se non altro ho allargato i tuoi orizzonti. Rispondi direttamente. Li liberi o no?” Mentre parlava, Chu Feng alzò di nuovo il pugnale.


“Li libero! Li libererò! Non ferirlo più. Ma devi promettermi che dopo che li avrò rilasciati, libererai mio figlio.” Il Rospo Nero teneva troppo a suo figlio e non voleva che soffrisse ulteriormente.


“Bene, te lo prometto.” Chu Feng annuì.


In seguito, ad un cenno del Rospo Nero, le Bestie Mostruose che circondavano completamente Xu Zhongyu e gli altri slegarono frettolosamente i prigionieri.


Alla fine Xu Zhongyu e gli altri arrivarono all’entrata del palazzo e si nascosero dietro Zi Xuanyuan.


“Lascia andare mio figlio, lascia andare mio figlio! Ho già fatto tutto quello che mi hai detto di fare! Non puoi infrangere la tua promessa!”


Il Rospo Nero stava quasi impazzendo. I suoi ruggiti scuotevano il palazzo, facendolo tremare, sembrava quasi che stesse per collassare.


Chu Feng sapeva che sarebbe stato spacciato se fosse caduto tra le grinfie del Rospo Nero, ma capiva anche che erano comunque all’interno del covo delle Bestie Mostruose. Nonostante fossero tutti vicino al vecchio, non significava che fossero al sicuro.


Così Chu Feng gettò un’occhiata verso Zi Xuanyuan e chiese:”Anziano Xuanyuan, la prossima mossa?”


“Ragazzo, davvero ben fatto. Mi hai tolto un po’ di problemi.” Il vecchio guardò Chu Feng con un’espressione ammirata, poi disse a Zi Ling.


“Portali via e lascia direttamente la Montagna dei Mille Mostri. Torna nella Grande Villa. Inoltre non chiedere agli Anziani di mandare delle truppe qui. Aspetta solo notizie nella villa.”


“Nonno, tu…” Zi Ling era ancora un po’ preoccupata per lui.


“Presto, vai. Siete solo una fonte di distrazione per me.” Il tono di Zi Xuanyuan era fermo.


“Zi Ling, andiamo. Non possiamo partecipare alla loro battaglia.” Anche Chu Feng intervenne.


“Nonno, devi stare attento.” Alla fine Zi Ling annuì.


“Seguitemi tutti. Vi porterò via da questo posto.” Chu Feng tirò Zi Ling per la manica e uscì. Gu Bo, Xu Zhongyu e gli altri della Gilda del Mondo degli Spiriti lo seguirono senza esitare.


Il resto del gruppo esitò per un po’, ma decise comunque di seguire Chu Feng perché dopo aver visto come il ragazzo aveva costretto il Rospo Nero a rilasciarli, la gente sentiva che questo ragazzo più giovane di loro fosse una persona estremamente affidabile.


E Chu Feng non li deluse. Non si perse nemmeno una volta nella caverna e portò via diverse centinaia di persone fuori dal covo del Rospo Nero. Il gruppo di mille si era ridotto a diverse centinaia perché ne era morta una porzione quando erano stati catturati.


*boom*


Tuttavia, subito dopo che uscirono dalla foresta di rocce, risuonarono dei boati assordanti e la terra sotto i loro piedi tremò. Si diffusero innumerevoli fessure e una grande area iniziò a crollare. Si sollevò un fumo denso dal palazzo sotterraneo.


“Correte! Dobbiamo andarcene velocemente!” In una situazione del genere tutti potevano immaginarsi che Zi Xuanyuan e il Rospo Nero avessero iniziato a combattere. La loro forza era troppo formidabile e anche un’onda d’urto derivata dal loro scontro avrebbe potuto uccidere uno qualunque di loro.


Così, Chu Feng, Xu Zhongyu, Jie Qingming e Liu Zhizun mostrarono le loro capacità e iniziarono a condurre il gruppo per scappare dalla Montagna dei Mille Mostri.


Ma ciò che Jie Qingming e Liu Zhizun non potevano sopportare era che, il capo di cui la gente si fidava di più non era la persona più potente, ma Chu Feng che era solo al terzo livello del Profound realm.



