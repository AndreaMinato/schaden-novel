---
title: Capitolo 377 - Cooperazione
pubDate: 2024-06-07T07:13:16.387Z
tags:
    - mga
---
                
Capitolo SPONSORIZZATO, ringraziamo Weed!
77 Capitoli in coda 0/3€


-Schadenfreude


“Tu... se guardi ancora, ti caverò gli occhi.” Vedendo questo, il viso bianco e morbido di Zi Ling diventò rosso come una mela e stese una mano, pronta a colpire Chu Feng.


“Eheh, bene bene bene! Non guarderò, ma dimmi la verità. Vuoi qualcosa da me dato che mi hai cercato? Non ho detto a nessuno del tuo Corpo Divino!” Disse ridacchiando Chu Feng.


“Tu!!” Sentendo queste parole, Zi Ling si tese e con un balzò arrivò di fronte a Chu Feng tappandogli la bocca.


Allo stesso tempo attivò il suo Potere Spirit e, solo dopo aver scoperto che c'erano altre persone nei dintorno, tirò un sospiro di sollievo. Guardò il ragazzo con un po' di risentimento e disse:”Sono venuta a trovarti perché vorrei il tuo aiuto.”


“Per cosa?” Chu Feng tolse la mano di Zi Ling e chiese con curiosità.


“Sono sicura che hai sentito che la mia Grande Villa ha stabilito un'alleanza con le altre organizzazioni come la Gilda del Mondo degli Spiriti.”


“Nella montagna in effetti c'è una raccolta di tesori. Non provo molto interesse per i tesori, ma vorrei proprio delle potenti tecniche marziali, quindi andrò lì a dare un'occhiata.” Disse Zi Ling.


“Dato che vuoi andare alla Montagna dei Mille Mostri, perché non vai direttamente con Qin Lei e gli altri. Con la tua posizione non ti porteranno con loro se vuoi andarci?” Chiese Chu Feng.


“Naturalmente non possono portarmi. Stavolta tutti quelli che stanno mandando sono esperti della vecchia generazione. Se andassi, sarebbe come infrangere le regole.”


“Inoltre, anche se fossero disposti a farlo, non ci andrei. Ci sarebbero troppe restrizioni e sarebbe piuttosto noioso. Voglio andare da sola.” Zi Ling sorrise e mostrò una piccola traccia di allegria giocosa.


“Allora perché ti rivolgi a me? Come potrei aiutarti?” Chu Feng finse di essere confuso. Fin dall'inizio era ancora diffidente nei confronti di Zi Ling.


“Non fingere più. Non credere che non sappia quale sia il tuo obiettivo. Non punti ai tesori della Montagna dei Mille Mostri? Mio nonno me ne ha già parlato.” La ragazza lo fissò con intensità.


“Cosa ti ha detto?” Chu Feng si accigliò lievemente. Non temeva che Zi Xuanyuan le avesse detto qualcosa, piuttosto il contrario. Dopotutto aveva maltrattato la ragazza prima.


“Ha detto che hai una mappa speciale. Ha anche detto che era sicuro che fosse uguale a quella che il Rospo Nero ha consegnato. Quindi, se voglio andare alla Montagna dei Mille Mostri, ho bisogno di portarti.” Zi Ling sorrise.


E dopo aver sentito queste parole, Chu Feng iniziò a riflettere. Stava ponderando se Zi Xuanyuan fosse un nemico o no, che intenzioni aveva quel vecchio misterioso.


Alla fine Chu Feng non riuscì a pensare a capire, ma era certo che Zi Xuanyuan non lo avrebbe danneggiato per ora e nemmeno Zi Ling.


Inoltre, voleva andare alla Montagna dei Mille Mostri. Se Zi Ling l'avesse aiutato, sarebbe stato meglio.


Dopotutto il suo Corpo Divino era molto forte e poteva rivaleggiare con un maestro all'Heaven realm. Inoltre era anche una Sciamana dal Mantello Blu. Le abilità speciali di uno Sciamano dal Mantello Blu erano davvero troppo utili.


Così Chu Feng annuì e disse:”Allora non dovremmo sprecare più tempo, muoviamoci. Dobbiamo raggiungerli.”


“Aspetta.” Prorpio in quel momento, Zi Ling lo fermò e disse:”Prima mettiamoci d'accordo. Stavolta stiamo agendo in segreto e sarebbe meglio evitare ogni contatto dalle otto organizzazioni alleate. Se ottenessimo qualcosa da questa operazione, tutto apparterrà a te e a me.”


“Sono d'accordo.” Chu Feng sorrise e annuì. Era qualcosa che voleva dire.


“Inoltre, se ci sono tecniche marziali o Tecniche Segrete, apparterranno a me. Le medicine Profound e Heaven saranno tue.” Aggiunse Zi Ling.


“E gli Armamenti Élite?” Chiese il ragazzo.


“Credi davvero che ci sarà un Armamento Élite nella Montagna dei Mille Mostri?”


“Non possiamo esserne sicuri, ma se ci fosse?”


“Allora ne discuteremo.” Dopo aver parlato, Zi Ling tirò la manica di Chu Feng e si affrettò fuori dalla finestra.


Al momento la Grande Villa era ben sorvegliata. Non solo all'esterno, ma anche all'interno. Durante questo periodo di tempo nessuno aveva il permesso di lasciare la Grande Villa.


Ma che posizione aveva Zi Ling? Suo nonno era Zi Xuanyuan! La colonna portante della grande Villa! Così, se Zi Ling avesse voluto andarsene, naturalmente avrebbe potuto farlo.


“Ehi ragazza! Perché non ti porti un airone colorato quando esci? Hai intenzione di camminare fino alla Montagna dei Mille Mostri?” Dopo aver lasciato la Grande Villa, Chu Feng scoprì che Zi Ling non aveva alcuna intenzione di chiamare un'Aquila Testabianca o un airone colorato. Sembrava che volesse viaggiare a piedi.


“Mi è sempre piaciuto contare sulle mie forze mentre sono fuori.”


Zi Ling guardò con sdegno Chu Feng, poi subito dopo si alzò in volo accompagnata da un bagliore.


La ragazza aveva imparato una tecnica marziale che le permetteva di volare e, dal suo aspetto, sembrava superiore alla Tecnica Imperiale Celeste di Chu feng.


Visto che Zi Ling era molto rapida, il ragazzo poteva solo raggiungerla usando al massimo la sua tecnica.


Inoltre, nonostante stesse usando tutte le sue energie per procedere, chiaramente Zi Ling non si stava sforzando per mantenere una rapidità del genere.


Così Chu Feng cambiò ritmo e usò il Drago che Viaggia per i Nove Cieli. Il draghetto color azzurro apparì sotto di lui e in un istante superò Zi Ling, scomparendo all'orizzonte.


“Questo tipo.”


Vedendo Chu Feng sfrecciare velocemente, Zi Ling spalancò gli occhi scioccata.


*swish*


Naturalmente Chu Feng non aveva intenzione di seminarla. Dopo aver fatto una curva a u a mezz'aria, tornò accanto a Zi Ling e disse ridacchiando:”Com'è? Bella la mia cavalcatura, vero?”


“Hai contato su di essa per sbarazzarti di Song Qingfeng e degli altri?” Zi Ling valutò con attenzione il drago azzurro sotto Chu Feng, come se stesse cercando di capire come la tecnica marziale di Chu Feng si fosse condensata.


Chu Feng non rispose e disse solo:”Avanti! Vieni dietro di me e ti darò un passaggio.”


“Umpf. Vuoi approfittarti di nuovo di me? Non pensarci nemmeno.” Zi Ling arricciò le labbra e capì le cattive intenzioni di Chu Feng.


“Non sei troppo sospettosa? Come posso essere dell'umore adatto per farlo?”


“I guerrieri dell'alleanza sono già partiti mezza giornata prima di noi. Con la tua velocità non potremo raggiungerli.”


“Se potessero distruggere le difese della Montagna dei Mille Mostri in un solo colpo e ottenere tutti i tesori, non avremmo sprecato tempo?” Spiegò Chu Feng.


Zi Ling trovò ragionevole questa argomentazione, così si sedette sul drago azzurro.


“Eheh, bene. Abbraccia stretto il tuo fratellone.”


“Non pensarci nemmeno.”


“Allora farai meglio a sederti in modo stabile.” Ridacchiò Chu Feng, poi accelerò all'improvviso.


“Ahhhh!”


Quell'aumento di rapidità fece gridare Zi Ling mentre stava per cadere all'indietro. Così poté solo stendere le mani e afferrare i vestiti di Chu Feng per mantenere l'equilibrio.



