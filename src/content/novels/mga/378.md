---
title: Capitolo 378 - Spirito del Mondo delle Fate
pubDate: 2024-06-07T08:13:16.387Z
tags:
    - mga
---
                
Capitolo SPONSORIZZATO, ringraziamo Weed!
76 Capitoli in coda 0/3€


-Schadenfreude


Si doveva dire che il Drago che Viaggia per i Nove Cieli era una tecnica formidabile. In soli due giorni Chu Feng aveva raggiunto la gente delle otto organizzazioni, ma non si avvicinò e li seguì in segreto.


Dopo che i guerrieri entrarono nel nucleo della Montagna dei Mille Mostri, attaccarono direttamente cercando di aprire l'entrata della miniera di tesori.


Con la forza di oltre ottanta esperti all'Heaven realm, spazzarono via ogni cosa e nessuna Bestia Mostruosa riuscì a fermarli. Aprirono direttamente l'entrata del palazzo sotterraneo ed entrarono.


Chu Feng e Zi Ling stavano per seguirli ma all'improvviso la ragazza cambiò espressione e trattenne Chu Feng.


All'inizio il giovane non capì perché Zi Ling lo aveva fermato, ma ben presto vide una persona sfrecciare in avanti spuntando da una foresta distante.


Era incredibilmente rapida e, con pochi salti, si precipitò verso l'entrata del palazzo sotterraneo.


Comunque Chu Feng e Zi Ling lo riconobbero.


Era il piccolo genio della Dinastia Jiang, Jiang Wushang.


“Anche questo tipo in effetti era qui per il tesoro.” Anche Zi Ling aveva capito il motivo per cui era scomparso Jiang Wushang e quale fosse il suo obiettivo, poi chiese a Chu Feng:”Sei sicuro che è questo il luogo in cui sono i tesori e che non è una trappola delle Bestie Mostruose?”


“I tesori dovrebbero essere qui, ma non so se sia una trappola o no.” Disse il ragazzo.


“Seguimi. Ricorda, non usare il tuo potere Spirit perché tra le otto organizzazioni, ci sono almeno dieci Sciamani dal Mantello Blu. Con la tua forza, se lo userai, verrai subito scoperto da loro.” Ricordò con gravità Zi Ling.


“Sì.”


E Chu Feng annuì con serietà. Naturalmente sapeva quanto fossero potenti, quindi sulla strada non aveva usato il suo potere Spirit, lasciando che fosse Zi Ling a sondare i dintorni.


Questo era il motivo per cui, quando Jiang Wushang si era avvicinato, Zi Ling l'aveva sentito mentre Chu Feng no.


In seguito, Zi Ling e Chu Feng seguirono Jiang Wushang e si diressero verso il varco aperto dai guerrieri all'Heaven realm.


Erano troppo potenti. Distruggevano ogni cosa che sbarrasse il loro cammino. Che fossero Bestie Mostruose, meccanismi o Formazioni spirit, nulla poteva fermarli.


Ma sulla strada, Chu Feng sentì una strana sensazione. Non ne sapeva il motivo, solo quando Jiang Wushang smise all'improvviso di seguire gli altri guerrieri all'Heaven realm Chu Feng e Zi Ling capirono cosa non tornava.


Il palazzo sotterraneo era già molto ampio. In realtà, sembrava più una caverna perché a parte qualche roccia fluorescente o qualche fuoco, non c'erano altre decorazioni e aveva un aspetto incredibilmente semplice.


E mentre i guerrieri si stavano inoltrando in avanti, Jiang Wushan smise di camminare e arrivò di fronte ad un muro.


Tirò fuori un oggetto speciale che sembrava una chiave. Aprì una grossa porta da cui si sprigionava un'aura davvero particolare.


Chu Feng cambiò espressione perché scoprì con stupore che era un'aura estremamente famigliare. L'aveva sentita quando era stato nella Torre Fantasma Asura e poteva percepirla sul corpo di Ovetto. Era l'aura di un Asura.


Tuttavia, dopo che Jiang Wushang attraversò la porta, scomparì e il muro tornò nella sua forma originale.


“In effetti questo tipo sa un bel po' di cose. Sembra che il percorso che ha scelto sia quello giusto.”


Dopo essersi avvicinato, Chu Feng iniziò ad esaminare con cautela la parete. Sentiva che il muro era davvero speciale, eppure non aveva modo di aprirlo. Così poté solo guardare Zi Ling e dire:”Allora, puoi aprirlo?”


“Non ne sono sicura. Questo muro è troppo strano, ma posso fare un tentativo.” Zi Ling non era sicura di poter aprire il varco, ma non poteva fare altro che impegnarsi con tutte le sue forze per farlo.


Come precauzione, Zi Ling prima creò una Formazione Spirit di occultamento, così nessuno sarebbe riuscito a vedere lei e Chu Feng e a capire cosa stava facendo.


Poi, con un pensiero, fece apparire un buco alto tre metri e ampio due di fronte a sé. Il buco nero era pieno di simboli e sembrava senza fondo. Emanava un'aura che non apparteneva a questo mondo.


*hmm*


All'improvviso uscì una persona da questo varco.


No, non era un essere umano. Ad essere più precisi, sembrava più una coscienza, ma era comunque diversa.


Era una donna. Nonostante il suo aspetto non fosse molto bello, emanava un'aura particolare. Inoltre era alta due metri e mezzo e brillava di luce dorata. Anche i suoi abiti davano un'atmosfera particolare e la sua aura era al secondo livello dell'Heaven realm.


“Porgo i miei rispetti alla mia padrona.” Dopo che apparì, salutò rispettosamente Zi Ling.


“Ora ho bisogno di una Formazione Spirit delle fate e il tuo potere.” Zi Ling non disse parole inutili e andò subito al sodo, iniziò a creare una Formazione Spirit sul muro.


Allo stesso tempo la strana donna emanò un potere speciale e lo fuse nella Formazione Spirit della ragazza.


Era davvero speciale. Era come la luce del sole, eppure c'erano lievi differenze. Per le persone sarebbe stato confortevole, come se l'energia positiva del mondo si stesse condensando.


Inoltre era forte e diede la sensazione di non dover appartenere a questo mondo.


“Ovetto, questo è lo spirito che ha fatto un contratto con Zi Ling?” Chiese con curiosità Chu Feng.


“Esatto. È uno spirito del Mondo delle Fate.”


“Questa ragazza è impressionante! È riuscita a connettersi al Mondo delle Fate e farsi servire da uno spirito di due livelli più forte di lei.” Anche Ovetto mostrò una rara espressione sbalordita.


“Mondo delle Fate? Gli spiriti del Mondo delle Fate sono davvero forti?” Chiese con curiosità il ragazzo.


“Non sono i più forti, ma non sono assolutamente deboli. Si può dire che siano i secondi tra i sette mondi degli spiriti.” Spiegò Ovetto.


“Allora il più forte? Qual è il mondo più forte?” Chiese con curiosità Chu Feng.


“C'è anche bisogno di chiederlo? Naturalmente il più forte è il mio Mondo Asura. Qualsiasi Sciamano che può instaurare un contratto con uno spirito del mio Mondo Asura può vantarsi solo per quello.” Disse con orgoglio Ovetto.


Dopo aver sentito queste parole, Chu Feng ne fu contento, questo significava che avrebbe potuto connettersi al mondo più potente.


“Non mi torna. Gli spiriti non possono lasciare i corpi dei loro padroni, no? Come può lo spirito di Zi Ling uscire ad aiutarla?”


Dopotutto Ovetto era molto forte, ma poteva solo rimanere intrappolata lì. Al massimo poteva prendere in prestito il suo corpo per mostrare il suo potere.


Così, pensava, se Ovetto potesse uscire ad aiutarlo, sarebbe stato grandioso! Dopotutto Ovetto era molto potente, era perfino terrificante.


Inoltre, se fosse stato accompagnato da una bellezza eccezionale come Ovetto, in futuro non sarebbe stato più solo. La sua vita sarebbe diventata entusiasmante e ancora più interessante.



