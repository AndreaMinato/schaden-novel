---
title: Capitolo 38 - Famoso per Miglia e Miglia
pubDate: 2024-05-24T04:13:16.335Z
tags:
    - mga
---


CAPITOLO SPONSORIZZATO, grazie per la donazione o anonimo benefattore! :)
-Schadenfreude


*whoosh*


Chu Feng balzò giù dal palco. Non prestò attenzione agli applausi e alle acclamazioni della folla e uscì dal campo di allenamento.


Nessuno sapeva cosa fare mentre guardavano la schiena di Chu Feng. Solo Chu Yuanba sorrise e disse a bassa voce, "Sembra che questo ragazzo abbia un risentimento molto profondo."


Dopo essersene andato, Chu Feng andò nella stanza di Chu Guyu. Il pugno di Chu Hongfei era stato davvero violento, dopo essere rimasto svenuto per ben quattro ore, suo fratello maggiore si stava lentamente riprendendo.


"Fratello, cos'è successo fuori? Perché c'è così tanto rumore?" Chu Guyu non sapeva co'era accaduto nel campo di allenamento.


"Niente." Il sorriso di Chu Feng era molto calmo.


"Ahh, forse il sesto zio è diventato il maestro ora. Tutto a causa mia. Se avessi potuto vincere, nostro padre avrebbe..." Chu Guyu continuò a biasimarsi.


"Guyu, stai meglio?"


Proprio in quel momento, Chu Yuanba entrò nella stanza. Dietro di lui c'erano Chu Yuan, Chu Renyi, Chu Nanshan e altre persone importanti.


"Nonno, sto bene." Vedendo Chu Yuanba, Chu Guyu si tirò su a sedere. Non osava mancare di rispetto a suo nonno.


"Molto bene." Chu Yuanba rise sommessamente e sul suo volto emerse un'espresione di rara benevolenza, mentre dava un'occhiata a Chu Nanshan che era dietro di lui.


Vedendo questo, Chu Nanshan disse con un po' di imbarazzo, "Guyu, è tutta colpa di mio figlio, ma non prendertela troppo perché ora le sue ferite sono più gravi delle tue."


"Cosa? Anche Chu Hongfei è rimasto ferito?" Chu Guyu era un po' scioccato.


"Ah..." Chu Nanshan rise con amarezza, ma non disse altro e guardò eloquentemente Chu Feng.


Chu Guyu lo fissò, subito dopo sembrò aver intuito qualcosa e il colorito del suo volto cambiò per la sorpresa. Proprio in quel momento intervenne Chu Yuanba.


"Feng'er, grazie per oggi, se non fosse stato per te la reputazione della famiglia Chu sarebbe stata calpestata dalla famiglia Xu." Mentre parlava, tirò fuori dieci Erbe Saint Spirit dalla sua tasca e le diede a Chu Feng.


"Cosa..." Vedendo questo, tutti rimasero disorientati. Il premio del primo posto nella competizione era solo di due Erbe Saint Spirit, eppure gliene stava dando dieci. Non era poco!


"Nonno, cosa significa?" Chu Feng finse di non capire.


"Questo è ciò che dovresti avere. Prendile. Se le prendi potrò sentirmi più tranquillo." Mentre parlava, Chu Yuanba aveva un'espressione dispiaciuta.


Nonostante non avesse reso le cose difficili a Chu Feng, non lo aveva mai difeso dalle angherie che aveva subito.
C'era un motivo molto semplice per questo: perché nemmeno a lui piaceva Chu Feng.


Ma oggi, se non fosse stato per lui, la sua famiglia Chu sarebbe diventata lo zimbello del paese.
Per merito di Chu Feng, il prestigio della famiglia era aumentato di molto.


Proprio in quel momento c'erano già diverse persone importanti che stavano cercando di ingraziarsi la famiglia Chu.
Chu Yuanba sapeva che era merito del ragazzo e, anche per questo, si sentiva in colpa nei suoi confronti.


"Feng'er." Vedendo che Chu Feng stava esitando, Chu Yuan lo esortò velocemente.


"Allora grazie nonno." Chu Feng accettò le Erbe Saint Spirit, ma non c'era alcun sorriso sul suo volto.


Chu Yuanba non se la prese, invece era contento. Si girò e disse a Chu Yuan, "In futuro la fornitura annuale di Feng'er sarà di cinque Erbe Saint Spirit."


Sentendo queste parole, tutti rimasero sbalorditi, perfino Chu Yuan. Nessuno aveva mai ricevuto un trattamento simile e Chu Yuanba ovviamente stava favorendo Chu Feng.


Nonostante le espressioni di Chu Nanshan e degli altri non fossero contente, non osarono dire nulla. Perché nella famiglia Chu, Chu Yuanba era come il cielo. Anche se la posizione di capofamiglia fosse passata a qualcun'altro, il suo potere decisionale sarebbe rimasto assoluto.


"Voi tre continuate a chiacchierare. Ricordate di prendervi cura di Chu Guyu. Nonostante oggi tu sia diventato il maestro, non trascurare la tua famiglia." Chu Yuanba esortò Chu Yuan.


"Capisco, padre." Rispose Chu Yuan.


Chu Yuanba guardò Chu Feng e, vedendo la sua espressione gelida, sorrise con imbarazzo e se ne andò insieme alla folla.


Proprio quando se ne stavano andando dal cortile, Chu Nanshan cominciò a criticare il ragazzo, "Padre, guarda il comportamento di Chu Feng. È davvero troppo..."


"Sta zitto!" Ma ciò che ricevette fu un duro rimprovero dal capofamiglia, che si rivolse alla folla con un'espressione estremamente solenne e disse,


"Ascoltate tutti. Non voglio più sentire nessuno criticare Feng'er."


"Non importa chi sia, se sento qualcuno parlarne male, verrà gestito senza eccezione dalla legge di famiglia."


Sentendo quelle parole, i volti di Chu Nanshan e degli altri impallidirono. Non osarono dire più nulla.


...


"Padre, sei tu il maestro ora?" Chu Feng era rimasto piacevolmente sorpreso.


"Sì ed è stato tutto grazie a te, figliolo." Anche Chu Yuan era tutto sorrisi, "Non avrei mai pensato che avessi nascosto così tante risorse!"


"Eheh." Anche Chu Feng sorrise felicemente sentendo la lode del padre. Aveva lavorato sodo proprio per diventare motivo d'orgoglio per lui e oggi sembrava che il suo desiderio si fosse avverato.


"Padre, fratello, cos'è successo?" Disse Chu Guyu, confuso.


Chu Yuan sorrise e poi iniziò a descrivere nel dettaglio cos'era accaduto nel campo delle arti marziali, includendo la famiglia Xu che si ritirava con la coda tra le gambe, l'annuncio di Chu Yuanba che Chu Yuan avrebbe ottenuto la posizione di maestro, la benevolenza di varie figure importanti e altro ancora.


Dopo aver ascoltato tutto questo, Chu Guyu era rimasto a bocca aperta. Guardò Chu Feng con un'espressione stranita, non si sarebbe mai aspettato che suo fratello avesse raggiunto dei livelli del genere.


Comunque, in quanto fratello maggiore di Chu Feng, si sentiva davvero felice per lui, perché sapeva che non avrebbe più avuto bisogno della sua protezione.


Dopo il raduno Chu Feng divenne l'argomento di discussioni accese nell'arco di centinaia di miglia. Molti vennero a sapere che la famiglia Chu aveva prodotto un genio della coltivazione marziale di soli quindici anni.


Alcuni esagerarono incredibilmente le imprese di Chu Feng. Dissero che aveva distrutto il palco con un calcio e il suo respiro provocasse burrasche, tutte queste esagerazioni divennero leggende. Alcuni iniziarono perfino a sospettare che quel ragazzo non fosse davvero umano. Comunque Chu Feng attirò l'attenzione di tutta l'area montagnosa.


Specialmente nella famiglia Chu. Sotto la pressione del capofamiglia, nessuno osò più criticare Chu Feng o mostrare scortesia nei suoi confronti.


Quel giorno Chu Feng e gli altri tornarono alla Scuola del Drago Azzurro. Mentre stava per partire, Chu Feng diede a suo fratello una busta e gli disse che poteva aprirla solo dopo che se ne sarebbe andato.


"Hai qualcosa sotto il tuo cuscino..."


Questo era il messaggio nella lettera. Guardando Chu Feng e gli altri che stavano cavalcando, allontanandosi sempre di più, Chu Guyu scosse la testa esasperato. Non sapeva cosa avesse in mente suo fratello.


Ma, dopo essere tornato nella sua stanza, sollevò con curiosità il suo cuscino. Chu Guyu aveva un'espressione tranquilla mentre era lì, ma quando vide cosa c'era sotto divenne sbalordito.
Sotto il suo cuscino c'erano 10 Erbe Saint Spirit.


Non era un numero così grande per Chu Feng, che aveva raffinato due Perle Spirituali e decine di Erbe Saint Spirit, ma per Chu Guyu era una cifra enorme.


"Ah..." Dopo essersi ripreso, Chu Guyu rise all'improvviso. Si volse in direzione della Scuola del Drago Azzurro e mormorò, "Sembra che dovrò contare sul mio fratellino d'ora in avanti."



