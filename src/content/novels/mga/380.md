---
title: Capitolo 380 - Mura distrutte
pubDate: 2024-06-07T10:13:16.387Z
tags:
    - mga
---
                
Capitolo SPONSORIZZATO, ringraziamo Weed!
74 Capitoli in coda 0/3€


-Schadenfreude


“Perché non posso salvarlo?” Disse con espressione confusa Chu Feng.


“C’è anche bisogno di chiederlo? È il nostro avversario e ci prenderà i nostri tesori.” Spiegò Zi Ling.


“No, non prenderò i vostri tesori. Salvami, Chu Feng salvami! Se mi salverai lascerò immediatamente questo posto.” Pregò Jiang Wushang. Di fronte alla morte, perfino il giovane dalla nobile identità mostrò paura.


“Non credergli. Se non erro, è una persona della Dinastia Jiang. Se lo salverai, anche se se ne andasse da questo posto, in futuro si vendicherà.” Interruppe Zi Ling.


“No! Chu Feng, credimi! Non mi vendicherò assolutamente. Non menzionerò a nessuno cos’è successo oggi.” Vedendo che Zi Ling aveva davvero intenzione di lasciare morire una persona, fu preso dal panico.


Chu Feng aggrottò le sopracciglia, il suo sguardo sembrava acceso come una torcia. Stava riflettendo.


Alla fine Chu Feng fissò il ragazzo e disse:”Jiang Wushang, oggi ti salveremo. Credo che tu non sia una persona che ripaga la gentilezza con dell’odio.”


*hualalala*


Dopo aver detto questo, Chu Feng sporse di nuovo le mani e delle catene sfrecciarono dalla Formazione Spirit davanti a lui avvolgendo Jiang Wushang.


In quel momento, lo sguardo di Zi Ling brillò e aveva un’espressione contrariata, ma non fermò Chu Feng e si limitò a guardare in silenzio ciò che stava accadendo.


Alla fine Chu Feng riuscì a salvarlo e in effetti Jiang Wushang non li attaccò. Dopo essere stato salvato la sua paura svanì e fu rimpiazzata dall’atteggiamento orgoglioso del passato. Comunque era evidente che fosse estremamente grato nei confronti di Chu Feng,


“Chu Feng, mi ricorderò di questo favore. Se ne avrò la possibilità in futuro, ti ripagherò sicuramente.”


“Ma, un consiglio, questo non è un luogo che possiamo esplorare. È meglio che lasci questo posto con me.”


“Ho capito le tue buone intenzioni, ma dato che sono arrivato fin qui non ho intenzione di uscirne a mani vuote. Vai, spero che tu possa onorare la tua promessa e non dire a nessuno cos’è successo oggi.” Disse Chu Feng.


“Non ti preoccupare. Mantengo sempre le mie promesse. Dato che insisti ad andare avanti, allora prendi questa. Forse ti sarà di qualche aiuto.”


Jiang Wushang non sollecitò più Chu Feng ad andarsene e tirò fuori una pergamena dal Sacchetto Cosmo, la consegnò al ragazzo e dopodiché tornò da dove era venuto.


Solo dopo aver accompagnato con lo sguardo Jiang Wushang mentre se ne andava, Chu Feng spiegò la pergamena. Scoprì che era una mappa, eppure non era completa.


Erano descritti l’entrata, la posizione di certi meccanismi e i metodi per annullarli. Tuttavia, non tutti i tranelli erano registrati. Ad esempio il pantano di fronte a loro e la Formazione Illusoria non c’erano, per questo Jiang Wushang era rimasto intrappolato.


“Questa mappa non è troppo importante e dobbiamo comunque contare su noi stessi.” Anche Zi Ling si avvicinò e guardò la pergamena. Dopodiché iniziò a creare una Formazione Spirit sul terreno e dopo averla completata, divenne una scia di luce che si condensò in un ponte. Andava oltre il pantano e li connetteva dall’altra parte.


“Questo pantano ha un potere attrattivo e ne verremmo risucchiati se ci volassimo sopra. È meglio essere più cauti.” Zi Ling fu la prima a percorrerlo e lo attraversò. Era stata troppo negligente prima e quindi iniziò a diventare più attenta.


Dopodiché i due avanzarono insieme distruggendo ostacolo dopo ostacolo. Alla fine scoprirono un problema. Gli ostacoli registrati sulla mappa erano piuttosto antichi e sembravano essere esistiti da molti anni.


Mentre superavano le trappole, si sarebbero riposati ogni tanto. I metodi per avanzare erano davvero brillanti e senza una mappa, Zi Ling avrebbe dovuto consumare una grande quantità di energie, forse non sarebbe riuscita nemmeno a farsi strada.


Allo stesso modo, c’erano molti meccanismi come la Formazione Illusoria di prima. La mappa non aveva note al riguardo; comunque non sembravano antichi come gli altri. Nonostante fossero incredibili, non erano eccezionali come quelli annotati sulla mappa.


Questo dimostrava che c’era un problema. Ci dovevano essere state due persone che avevano creato meccanismi in due ere differenti. Anche se ci fosse stato un tesoro, non ci sarebbero dovute essere così tante trappole.


I meccanismi erano usati per bloccare gli intrusi, ma in questo caso sembravano mettere alla prova le persone che entravano perché gli ostacoli diventavano sempre più complicati, eppure non erano impossibili da superare.


Inoltre, anche se molti meccanismi avrebbero potuto uccidere, lasciavano comunque un briciolo di vita alla vittima. Ad esempio, prima, se il pantano fosse stato un altro tipo di trappola, forse Zi Ling e Jiang Wushang sarebbero già morti-


Ma fortunatamente il Potere Spirit di Zi Ling era molto forte, specialmente il suo spirito del mondo delle fate. Alla fine i due arrivarono in fondo alla mappa.


C’era un grande palazzo, così vasto da sembrare una piazza, era sufficientemente grosso da poter contenere diverse centinaia di migliaia di persone.


La strutttura era esattamente uguale al palazzo d’oro e di giada di prima.


Tuttavia in mezzo all’edificio non c’erano tesori e non sembrava un palazzo raffinato e prezioso. Era stato parzialmente distrutto perché le mura erano state fatte a pezzi da qualcuno.


“Le pareti sono davvero speciali, perfino con la mia forza non potrei farci un graffio. La persona che ha fatto questo doveva essere molto potente.” Zi Ling osservò con cautela il palazzo e sospirò.


“Sembra che queste mura raffigurassero qualcosa di importante, così la persona che le ha distrutte deve aver cercato di impedire agli altri di vederle, vero’” Anche Chu Feng fece qualche ipotesi.


“Dannazione. Se non mi sbaglio, ciò che era sulle mura doveva essere qualcosa lasciato da un esperto di coltivazione.”


“E quello che li ha distrutti dev’essere il Re dei Mostri che era stato sconfitto dal vecchio antenato della Dinastia Jiang. Dopotutto è diventato così formidabile perché ha ottenuto una qualche eredità.”


Zi Ling strinse i denti, sembrava estremamente arrabbiata. Solo per il suo egoismo, il Re dei Mostri ha distrutto l’eredità di un esperto affinché gli altri non potessero ottenerne benefici. Era davvero irritante.


“Aspetta, non sembra la fine del palazzo sotterraneo.” Disse all’improvviso Chu Feng.


“Perché?” Chiese con curiosità Zi Ling.


“Guarda qui.” Chu Feng puntò il dito sulla mappa.


“Questo! È questo!” Dopo aver guardato ciò che indicava il ragazzo, perfino l’espressione di Zi Ling cambiò.





