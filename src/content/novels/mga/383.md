---
title: Capitolo 383 - Fai Tesoro della Persona di Fronte a Te
pubDate: 2024-06-07T13:13:16.388Z
tags:
    - mga
---
                
Capitolo SPONSORIZZATO, ringraziamo Weed!
71 Capitoli in coda 0/3€


-Schadenfreude


Lei che di solito era forte, aveva gli occhi inumiditi. All’improvviso gridò:


“Maledetto, vattene! Non ho bisogno che mi salvi!”


“Non spero che tu rinunci alla tua vita per salvarmi! Presto vai via!”


“Non avevamo alcun rapporto fin dall’inizio e non mi devi nulla, non c’è bisogno che mi aiuti così! Vai, vai via presto, non preoccuparti per me!”


Stavolta Zi Ling non voleva sinceramente che Chu Feng morisse per lei. Sperava che il ragazzo potesse continuare a vivere. Dopotutto il motivo per cui era rimasta intrappolata era stato a causa del suo egoismo. Era stata colpa sua e non aveva alcuna relazione con Chu Feng.


Tuttavia il ragazzo la ignorò e si rialzò con determinazione. E quando non poté più camminare, iniziò a strisciare. Con le sue mani e i suoi piedi congelati, si mosse poco a poco.


All’inizio voleva solo fare tutto quello che poteva per salvare Zi Ling. Se non avesse avuto modo di salvarla, allora se ne sarebbe andato. Non voleva morire per lei.


Ma quando Zi Ling aveva iniziato a dirgli di andarsene, aveva cambiato idea. Ne era rimasto colpito e decise di salvarla ad ogni costo. Divenne sempre più risoluto, era inamovibile.


Nonostante la sua determinazione, non riusciva più a muoversi.


La sua vista si annebbiò e quasi perse coscienza. Pensava solo a finire di raccogliere i pezzi della pergamena per salvare Zi Ling.


Ma alla fine il suo corpo si intorpidì e cadde a terra in coma.


Dopo che perse coscienza, Chu Feng non poté più usare il potere Profound per bloccare il freddo. Come una bestia selvaggia e feroce, il gelo lo attaccò. Ben presto Chu Feng divenne un blocco di ghiaccio, era completamente congelato.


“Chu Feng!!!” Vedendo questo, Zi Ling iniziò a gridare istericamente.


Non poteva usare il suo potere Profound perché era sigillato. Non sapeva come stesse Chu Feng e credeva che fosse morto.


Non appena ci pensò, iniziò a piangere.


“Nonostante la sua forza non fosse sufficiente, la sua perseveranza è ammirevole. Sembra che questo ragazzo fosse davvero deciso a salvarti.”


“Non ha mai cercato di scappare.” Lo Sciamano dal Mantello d’Oro era apparso vicino a Zi Ling senza fare alcun suono. Le disse:”Vuoi vedere quanto ti amava?”


Dopo aver parlato, senza nemmeno aspettare che la ragazza rispondesse, ondeggiò la manica verso il basso e il freddo del palazzo fu assorbito dal suo movimento.


Il palazzo tornò alla sua forma originale. Tuttavia l’aspetto di Chu Feng era cambiato completamente.


Era irriconoscibile. C’erano ferite su tutto il suo corpo e certe parti erano ulcerate, rivelando le ossa. Aveva geloni che avevano trapassato la sua pelle da quanto erano profondi.


“Chu Feng!!!” Vedendolo in questo stato, Zi Ling spalancò gli occhi, mostrando uno shock profondo.


“Hai visto? Questo è il dolore che ha sopportato. È molto più intenso del tuo, eppure ha resistito fino a questo punto. Dimmi, cosa lo aveva sostenuto?” Chiese sorridendo lo Sciamano dal Mantello d’Oro.


“Wuuuuuuh.” Zi Ling singhiozzò così tanto da non poter nemmeno parlare.


“Signorina, dovresti fare tesoro di una persona che ti ama così.”


“I resti che ho lasciato sono per le persone destinate ad ottenerli, tuttavia alcuni erano troppo avidi, così non ho dato tutto a loro.”


“Donerò a te questa tecnica marziale di livello 9. Spero che entrambi possiate crescere velocemente e che un giorno possiate arrivare nella terra degli eroi.”


Lo Sciamano sorrise con calma e il suo corpo iniziò a dissiparsi. Divenne un bagliore arcobaleno che coprì il cielo e discese su Zi Ling, le catene scomparirono.


Quando scese sul corpo di Chu Feng, le sue ferite guarirono istanteanemente.


“Chu Feng!!” Zi Ling balzò subito da lui e poi lo sorresse.


“Uhhh…” Chu Feng aprì gli occhi con fare confuso, aveva ancora un’espressione addolorata sul volto.


“Zi Ling, tu?” Dopo averla vista, ne fu scioccato. Alzò la testa per guardarsi attorno e scoprì che era tornato tutto alla normalità, il gelo era scomparso come se non fosse mai esistito.


“Era una Formazione Illusoria, vero?” Chu Feng si sfregò la testa e sospettò che ogni cosa che aveva sperimentato fosse solo un’illusione.


“No, non era un’illusione. Era tutto vero. La tua perseveranza l’ha impressionato e sei stato tu a salvarmi.” Dopo aver visto che era sveglio, Zi Ling lo abbracciò stretto.


“Questo…” Chu Feng era un po’ esterrefatto perché era successo tutto così in fretta.
Aveva conquistato Zi Ling solo così?


Comunque era qualcosa che sperava che accadesse. Così non si trattenne e cercò di abbracciarla.


“Cosa stai facendo?”


Ma chi avrebbe pensato che, non appena la toccò, Zi Ling tremò e si separò da lui. Stava quasi per dargli uno schiaffo.


Fortunatamente, quando la sua mano arrivò e mezzo pollice dal volto del ragazzo, si fermò, e solo allora Chu Feng sfuggì ad un disastro.


Zi Ling mostrò un po’ di vergogna. Poi si alzò e si precipitò verso la tecnica marziale di livello 9.


“Zi Ling…” Vedendo questa scena, Chu Feng si spaventò. Pensò:”Questa ragazza desidera ricchezze, ma disdegna la sua vita! Dopo essere sfuggita al pericolo, vuole ancora quella tecnica! Non impara mai.”


*whoosh* Ma chi avrebbe pensato che stavolta sarebbe riuscita ad afferrarla, per poi fluttuare verso il basso.


Dopo essere atterrata, prese la mano sinistra di Chu Feng e gli diede la tecnica marziale dicendo:”Tieni.”



