---
title: Capitolo 389 - Ritorno
pubDate: 2024-06-07T19:13:16.389Z
tags:
    - mga
---
                
Capitolo regolare.
66 Capitoli in coda 0/3€


-Schadenfreude


“Allora è così? Non significa che solo la mia Ascia Fantasma Asura è il solo vero Armamento Élite?” Dopo aver sentito queste parole, Chu Feng si entusiasmò.


“Naturalmente! Prova a controllarlo. Si muoverà come desideri.” Disse Ovetto ridacchiando. Era contenta per il ragazzo.


*whoosh* Chu Feng non esitò. Lo afferrò con una mano e, emanando un bagliore, fece tornare nuovamente l'Ascia Fantasma Asura nelle sue dimensioni precedenti.


Ben presto, con un altro comando mentale, l'arma scomparì di nuovo, ritornando nel palmo di Chu Feng.


Dopo aver visto il ragazzo controllare l'ascia in un modo così naturale, tutti cambiarono espressione.


Proprio in quel momento Zi Ling avanzò di due passi e disse alla folla:


“Credo che con la vostra esperienza saprete degli Armamenti Élite che riconoscono il proprio padrone. Le persone normali non possono usare un'arma del genere e anche se la ottenessero, non potrebbero usare il suo potere, sarebbe solo spazzatura nelle loro mani.”


“Solo la persona che approva può mostrarne il potere e ora l'Armamento Élite ha già approvato Chu Feng, quindi significa che non è un oggetto senza padrone. È di Chu Feng e l'Armamento Élite lo ha scelto. C'è qualcos'altro che avete da dire?”


“Questo...” La folla rimase senza parole perché non avevano modo di rispondere. Dopotutto era proprio come aveva detto Zi Ling. Al momento l'Armamento Élite non era più un oggetto senza padrone.


“Non avrei mai pensato che esistessero ancora armi che potessero approvare il proprio padrone.” Il vice-capo della Gilda del Mondo degli Spiriti, Gao Qizhi, sospirò con un'espressione piena di ammirazione. Non c'era alcuna traccia di avidità nel suo sguardo.


“Il padrone di questo posto era molto potente, quindi a parte questo Armamento Élite forse ci sono altri tesori.” Interruppe Zi Ling.


“Esatto. Signorina, Chu Feng, non siete entrati dall'ingresso principale prima, vero?” Chiese con curiosità il vice-capo Gao.


“Esatto. A parte questo posto, c'è un altro passaggio nascosto. Ci sono molti meccanismi nel passaggio e abbiamo dovuto affrontarli e superarli. Purtroppo non abbiamo ottenuto il minimo guadagno e alla fine siamo arrivati qui.” Zi Ling scosse la testa.


“Davvero? C'è un passaggio nascosto?” Dopo aver sentito queste parole, Jie Yan e degli altri membri del clan Jie cambiarono espressione e iniziarono a riflettere.


Erano tutti Sciamani. Jie Yan in particolare aveva delle tecniche di Formazione Spirit eccellenti e, anche se Chu Feng e Zi Ling non avevano ottenuto nulla, non significava che non avrebbero avuto possibilità di guadagnarne qualcosa.


Ben presto, tutti gli esperti della Gilda del Mondo degli Spiriti e del clan Jie entrarono per esplorare la via.


Dopo che l'Armamento Élite aveva riconosciuto il suo padrone, nessuno cercò di mettere in difficoltà Chu Feng. Il ragazzo vagò in giro, ma con un obiettivo in mente. Voleva trovare l'oggetto che era venuto a cercare fin da principio, il tesoro che poteva allenare il suo Potere Spirit.


Chu Feng aveva chiesto al vice-capo Gao se avessero trovato dei tesori lungo la strada e aveva ricevuto una risposta molto chiara. Sulla via non avevano scoperto nulla.


Questo era il motivo per cui erano diventati così entusiasti dopo aver visto il palazzo e la grande pila di tesori sotto il palco di roccia, ma poi erano stati imprigionati nella formazione.


Dopo aver saputo tutto, Chu Feng sentiva che il tesoro che desiderava fosse ancora nel palazzo sotterraneo. Così iniziò a cercare attorno.


Ma più esplorava, più si innervosiva. Dopo aver girato per l'enorme palazzo diverse volte, Chu Feng non aveva ancora ottenuto nulla, era proprio come aveva detto il vice-capo Gao. A parte l'Armamento Élite non c'era altro.


“Dannazione. Perché non c'è il tesoro che ha un effetto speciale sul potere Spirit?” Il ragazzo si accigliò e si stava spaventando un po'. Se non avesse potuto trovare quell'oggetto, il suo Potere Spirit non si sarebbe sviluppato in fretta. Come avrebbe potuto salvare Su Rou e Su Mei?


“Non ti preoccupare. Forse hai già trovato il tesoro di cui parlava la Bestia Mostruosa.” Disse all'improvviso Ovetto.


“Davvero?” Chu Feng ne fu confuso.


“Senti con cautela l'Ascia Fantasma Asura nel tuo palmo. Usa il tuo Potere Spirit per percepirla. Hai scoperto che nelle profondità del nucleo dell'arma c'è uno strato di energia senza forma e nascosta?”


Il ragazzo seguì frettolosamente le istruzioni di Ovetto. Alla fine scoprì che era proprio come aveva detto.


“Cosa sta succedendo? Che l'Ascia Fantasma Asura sia il tesoro che può allenare il Potere Spirit?” Chu Feng si rallegrò, sembrava che stesse vedendo un po' di luce in un'oscurità sconfinata.


“Naturalmente, i veri Armamenti Élite contengono altre funzioni che di solito non sono offensive.”


“Se non mi sbaglio, può allenare il Potere Spirit.”


“Tuttavia, quel potere speciale dev'essere estratto da una formazione speciale per essere rilasciato.”


“Questo forse è il motivo per cui le rocce del palco sono piene di segni.”


“Quando ti sei precipitato lì, eri a corto di tempo e non hai notato questi dettagli, ti sei solo concentrato ad estrarre l'Ascia Fantasma Asura.”


“Ma io l'ho notato. Così, fin dall'inizio, ho osservato con cautela i simboli della formazione e, dopo che hai lasciato questo posto, potrò aiutarti a ricreare la formazione per usare le abilità nascoste dell'arma.”


“Se questa Ascia Fantasma Asura è davvero un tesoro che può allenare il tuo Potere Spirit, allora avrà sicuramente effetto. Altrimenti posso dire solo che sei stato preso in giro, che non ci sono tesori che possono allenare il potere Spirit e che forse la Bestia Mostruosa voleva solo che tu morissi qui.”


“Sì, può essere solo così.” Chu Feng annuì. Sentiva che ciò che aveva detto Ovetto era davvero ragionevole e al momento poteva solo seguire i suoi consigli e provare.


“Maledizione. Niente. Non c'è niente qui!”


“Dannazione. Chi ha diffuso le voci che c'erano tesori qui? Chi ha detto che questo posto contiene i resti di esperti di coltivazione? Erano solo stupide, dicerie, assurdità. Ci stavano ingannando.”


Proprio in quel momento risuonarono grida rabbiose, alcuni iniziarono a colpire il palazzo indistruttibile.


I capi delle organizzazioni stavano facendo come Chu Feng, stavano esplorando il palazzo sotterraneo, ma fu tutto inutile.


Questo li rese estremamente scontenti. Dopotutto durante questo viaggio avevano perso molti esperti all'Heaven realm. Non potevano formare così facilmente guerrieri del genere, quindi avevano subito gravi perdite durante questo viaggio.


“Chu Feng, stavolta, è stato tutto grazie a te e a Zi Ling. Dopo che torneremo alla Grande Villa, dovrò ripagarvi per avermi salvato la vita.” In confronto agli altri, Qin Lei sembrava piuttosto calmo e sembrava grato a Chu Feng e a Zi Ling.


Dopodiché Qin Lei invitò tutti i capi per tornare nella Grande Villa come onorabili ospiti per assistere ai risultati dell'Assemblea.


All'inizio i capi non avevano intenzione di presentarsi, ma dopo aver riflettuto, accettarono. Così il gruppo si incamminò verso la Grande Villa.


Tuttavia, a causa della loro furia, seminarono distruzione nella Montagna dei Mille Mostri. Massacrarono una grande quantità di Bestie Mostruose, che non avevano più l'aiuto dei loro re e che quindi subirono una grave sconfitta.



