---
title: Capitolo 39 - Dimostrazione di Forza
pubDate: 2024-05-24T05:13:16.335Z
tags:
    - mga
---


CAPITOLO SPONSORIZZATO, grazie per la donazione o anonimo benefattore!
-Schadenfreude


Chu Feng aveva reso un grande servizio alla famiglia Chu, così aveva ottenuto il favore di Chu Yuanba.
Tutti i membri della famiglia Chu si comportavano in modo diverso con il ragazzo.


Sulla strada di ritorno alla Scuola del Drago Azzurro, le persone che prima erano ostili a Chu Feng cominciarono a cercare di ingraziarselo. Ma a parte quando si rivolgeva a Chu Yue, il ragazzo rimase impassibile.


Vedendo Chu Feng e Chu Yue che parlavano con entusiasmo e scherzavano tra di loro, molti iniziarono ad invidiare la ragazza e a rimpiangere le loro azioni.


Si sentivano rodere il cuore dal rammarico, ma non potevano fare nulla perché non avevano la capacità di tornare indietro nel tempo.


"Chu Yue, se hai bisogno di qualcosa vieni a trovarmi. Sai dov'è il mio alloggio."


Dopo essere arrivato alla Scuola del Drago Azzurro, Chu Feng salutò solo Chu Yue e non si preoccupò di offendere gli altri mentre se ne andava con un'andatura spavalda.


L'espressione di Chu Wei era piena di emozioni contrastanti mentre guardava il ragazzo andarsene. Voleva davvero dirgli, "Chu Feng, unisciti all'Alleanza Chu. Se vuoi, potrai anche diventarne il capo."


Ma non poteva dirlo perché non ne aveva il coraggio. In più sapeva anche che Chu Feng non sarebbe entrato anche se lo avesse invitato.


Anche lui pensava che l'Alleanza Chu non fosse degna di Chu Feng, che era riuscito a sconfiggere una persona al settimo livello dello Spirit realm. Perfino nella corte interna sarebbe stato considerato sbalorditivo.


Chu Feng non tornò direttamente nella sua residenza. Arrivò nel posto dove si potevano selezionare le missioni.


I discepoli della corte interna avevano abbastanza tempo libero, ma molti sarebbero rimasti lì a coltivare perché la Scuola del Drago Azzurro poteva fornire una vasta quantità di risorse.


A parte l'annuale Caccia alla Medicina Spirit, l'ufficio dove si selezionavano le missioni era l'unico modo per ottenere delle risorse di coltivazione.


Lì si poteva svolgere ogni genere di compito e dopo averlo terminato con successo si sarebbe ricevuta la ricompensa.


C'erano missioni più semplici e altre più difficili. Le prime riguardavano trovare oggetti o scortare convogli; le altre invece avevano come obiettivo uccidere mostri o aiutare durante una battaglia.
Il premio di queste missioni naturalmente era correlato alla difficoltà.


"Perché tutte queste missioni sono così semplici?" Nella sala principale dell'ufficio, Chu Feng stava guardando le tavole nel tabellone delle missioni con aria pensosa. Ma dopo aver guardato per un po', non ne trovò una di suo gradimento.


A causa del Fulmine Divino nel suo corpo, se Chu Feng avesse voluto aumentare il suo livello di coltivazione avrebbe necessitato di una quantità di energia spirituale sempre più grande. Non sarebbe stata sufficiente qualche Erba Saint Spirit.


Per questo il suo obiettivo erano le Perle Spirituali. Ma dopo aver letto tutti gli annunci, il premio più sostanzioso consisteva solo in qualche Erba Saint Spirit. Figuriamoci Perle Spirituali.


"Ahh... Sembra che possa solo accumulare poco a poco le risorse." Pensando a questo, Chu Feng fece una pazzia. Con un braccio afferrò tutte le tavolette che davano come ricompensa Erbe Saint Spirit.


"Dannazione. Guarda cosa sta facendo quel ragazzo! È impazzito?"


"Sarà mica un attaccabrighe?"


Chu Feng aveva attratto attenzione. Agli occhi della gente lì attorno, alla sua età, doveva essere al massimo al quarto livello dello Spirit realm. Le missioni di grado più alto richiedevano almeno il sesto livello per essere completate. Quindi pensavano che Chu Feng stesse provocando guai.


Ma dopotutto le missioni ad alta difficoltà erano poche. Quindi, dopo aver preso quelle che davano come premio Erbe Saint Spirit, Chu Feng diede un'occhiata a quelle di media difficoltà.


"Oi! Che stai facendo? Che cavolo hai?" All'improvviso qualcuno urlò.


Chu Feng si accigliò e si volse a guardare la persona che aveva gridato. Solo allora scoprì che la conosceva. Era qualcuno che era entrato insieme a Chu Feng e anche una persona di grande notorietà, Duan Yuxuan.


Duan Yuxuan aveva un'espressione scontenta, dopo aver cercato così a lungo aveva trovato finalmente una missione che gli piaceva, ma Chu Feng l'aveva appena presa.


Se Chu Feng avesse voluto sul serio quella missione, allora se ne sarebbe fatto una ragione, ma sembrava che il ragazzo non stesse facendo sul serio, quindi Du Yuxuan non riuscì a tollerare il suo gesto.


"Mi stai insultando?" Chu Feng chiese con calma.


"E anche se lo stessi facendo? Che problema hai? Credi che sia di proprietà della tua famiglia? Da quello che vedo sei qui solo per causare guai..."


*bang* Prima che Duan Yuxuan avesse finito, finì schiaffeggiato in pieno volto.


Il colpo fece volare all'indietro Duan Yuxuan e, mentre atterrava, aprì la bocca e sputò tre denti.


*Woooow*


Nella folla si scatenò un putiferio, avevano tutti visto che quel giovane incredibilmente era un esperto al sesto livello dello Spirit realm e la sua aura era incredibilmente densa.


Sesto livello dello Spirit realm. Nonostante non fosse il più forte nella corte interna, raggiungerlo alla sua età era sbalorditivo. Anche i fratelli Drago e Tigre dell'Alleanza Wings erano al sesto livello dello Spirit realm e, ovviamente, il giovane di fronte a loro pareva più forte perfino di loro.


Chu Feng ignorò gli sguardi stravolti, mentre mise la grande quantità di tavolette nella borsa sulle sue spalle. Si rivolse a Duan Yuxuan che era a terra e disse,


"Sta attento a cosa dici la prossima volta. Prenderò quante missioni voglio e questo non ha niente a che fare con te."


Dopo aver detto questo Chu Feng se ne andò come se niente fosse. Con la sua forza, perfino le persone al settimo livello dello Spirit realm non riuscivano a tenergli testa. E usando tutte le sue risorse, poteva addirittura combattere contro praticanti di arti marziali all'ottavo livello.


Da ciò che sapeva le persone più forti dell'intera corte interna arrivavano all'ottavo livello e non ce n'erano più di dieci. Quindi nell'intera corte interna non c'erano molti che avrebbe potuto temere.


In più, dopo aver parlato con Su Mei, non si preoccupava più che la gente ritenesse sospette le sue capacità.


Dopotutto nella corte interna c'era già un genio come Su Mei. Nella Provincia Azzurra e anche in tutte le Nove Province ci sarebbero stati talenti ancora più impressionanti. Quindi le tecniche che stava mostrando non avrebbero attirato troppa attenzione.


Questo era il motivo per cui Chu Feng non sentiva più il bisogno di nascondere la sua forza. Se non altro non avrebbe abbassato il capo di fronte alle persone che gli mancavano di rispetto.


"Chi è? La pressione che stava emettendo era piuttosto spaventosa. Non credo di averne sentito parlare prima." La folla cominciò a discutere mentre guardavano la schiena di Chu Feng.


"So chi è. È Chu Feng, è la persona che ha rifiutato l'invito dell'Alleanza Wings." Gridò qualcuno in quel momento. Sentendo quelle parole, la gente sussultò nuovamente per la sorpresa.


Per quanto riguarda Duan Yuxuan, era ancora steso a terra tremante di paura. Non poteva assolutamente permettersi di offendere qualcuno al sesto livello dello Spirit realm e che aveva l'attenzione dell'Alleanza Wings.



