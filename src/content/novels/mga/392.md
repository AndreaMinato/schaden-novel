---
title: Capitolo 392 -  Desidera ricchezze ma a scapito della sua vita
pubDate: 2024-06-07T22:13:16.390Z
tags:
    - mga
---
                
CAPITOLO regolare!
64 Capitoli in coda 0/3€


-Schadenfreude


“Ahah, bene, proprio diretto!”


“Signori, è solo un milione di Perle Profound. Ognuno di noi può offrire centoventicinquemila Perle Profound. Nessuna obiezione, vero?” Disse Jie Yan.


“Nessuna obiezione.” Risposero gli altri capiscuola. Solo i membri della Gilda del Mondo degli Spiriti non dissero nulla e fissarono Chu Feng con curiosità, non sapevano che intenzioni avesse.


“No, solo i vostri sette Sect.” Disse all'improvviso il ragazzo.


“Cosa intendi dire?!” Chiese con furia il capo della Scuola delle Stelle.


“In quanto parte della Gilda del Mondo degli Spiriti, come potrei chiedere qualcosa a loro? Inoltre la gilda non vorrà il mio braccio destro e credo anche che non vogliano i tesori della mia Ascia Fantasma Asura.”


“Così questo scambio riguarda me e le vostre sette organizzazioni.” Disse sorridendo con calma Chu Feng.


“Tu...” Dopo aver sentito queste parole, tutti cambiarono espressione. Nonostante in superficie le parole del ragazzo fossero sensate, in realtà stava cercando di farli pagare di più.


“Si tratta solo di dare un po' più di Perle Profound. Non potete permettervelo?”


“Allora, ognuno darà centocinquantamila Perle Profound. Per quanto riguarda le cinquantamila in più, prendila come una compensazione in più.”


“Dopotutto sei un genio nella coltivazione e se perdi una mano sarebbe difficile che non ci siano degli effetti sulle tue arti marziali.” Jie Yan sorrise sinistramente con un po' di derisione.


“Esatto. Si tratta solo di tirare fuori un po' più di Perle Profound. Possibile che non possiamo permettercelo? Chu Feng, un milione e cinquantamila Perle Profound dovrebbero essere sufficienti per farti vivere comodamente, per il resto della tua vita, no? Ahahah...”


Allo stesso tempo gli altri capi risero fragorosamente, dal loro tono traspariva compiacimento e derisione. Stavano sottovalutando Chu Feng perché desiderava ricchezze a scapito della sua vita.


Di fronte a questa umiliazione, Chu Feng si limitò a sorridere lievemente, strinse la mano destra e l'Ascia Fantasma Asura apparì nella sua mano. Guardò la folla e disse:”Non c'è bisogno che vi preoccupiate se un milione e cinquantamila Perle Profound saranno abbastanza a ritirarmi o no.”


“Quindi tirate fuori un milione e cinquantamila Perle Profound e questa Ascia Fantasma Asura sarà vostra.”


“Questo...”


Jie Yan e gli altri erano in difficoltà. Chi sarebbe stato così incurante da portare con sé centinaia di migliaia di Perle Profound per nessun motivo? Anche se avessero radunato tutte le loro proprietà, al massimo avrebbero radunato cento o duecentomila Perle Profound.


“Capo della villa Qin, guardi...” Così in quella situazione, iniziarono a volgere uno sguardo implorante verso il capo della Grande Villa.


“Oh... c'è un numero limitato di Perle Profound nella mia Grande Villa non ce n'è a sufficienza per coprire tutti.”


Vedendo questo, Qin Lei sorrise con un tono di scusa. Nonostante potesse radunare un milione di Perle Profound se avesse contato tutti i suoi possedimenti e tesori, non sarebbe stato così stupido da prestarlo a queste persone. Dopotutto un milione di Perle Profound non era una piccola cifra e avrebbe danneggiato le basi della Grande Villa.


“Cosa? Non potete tirarla fuori? Così i capiscuola non sono così ricchi come mi immaginavo, uh?” Vedendo le difficoltà del gruppo, Chu Feng sorrise.


“Assurdità. Chi si porterebbe così tante Perle Profound per nessun motivo?” Il caposcuola delle Stelle gettò un'occhiataccia verso Chu Feng.


“Umpf. Allora è un vostro problema. Vi do dieci giorni. Dovete radunare un milione di Perle Profound, altrimenti non biasimatemi se mi ritirerò.” Chu Feng sbuffò freddamente e mostrò un atteggiamento fastidioso e prepotente.


“Cosa? Dieci giorni? Non è un po' troppo poco?”


“Questo è un vostro problema, non è affar mio.”


“Tu...” Dopo aver sentito queste parole, i capiscuola si infuriarono.


Invece Jie Yan rimase calmo fino alla fine. Sorrise con calma e disse:”Ci vedremo qui tra dieci giorni! Ricorda, non giocare qualche trucchetto, altrimenti nessuno potrà proteggerti.”


Dopo aver detto queste parole, Jie Yan scorse la folla con lo sguardo e se ne andò.


Tuttavia, proprio quando stavano per girarsi tutti, Chu Feng disse con intento omicida:
“Capo della villa Qin Lei, così questa è la gratitudine che mi ha dato per averle salvato la vita. Mi ha proprio illuminato oggi.” 


Dopo aver sentito queste parole, l'espressione di Qin Lei cambiò. Mostrò un po' di vergogna e anche furia. Dopo aver esitato per un po', non disse nulla e se ne andò velocemente.


“Chu Feng, sei impazzito? Hai davvero intenzione di dare loro questa Ascia Fantasma Asura?” Chise Gu Bo con un'espressione confusa dopo che i capiscuola se ne andarono.


“Un'Ascia Fantasma Asura non è così importante. Dopotutto è solo un Armamento Élite e non è impossibile incontrare un altro tesoro del genere in futuro.”


“D'altra parte, fratello Chu Feng, sei davvero disposto a scambiare un braccio per un milione di Perle Profound?! È troppo affrettato.” Xu Zhongyu scosse la testa.


“Il clan Jie è sempre stato ostile nei tuoi confronti. Specialmente dopo aver scoperto che eri un raro genio, hanno cercato perfino di sbarazzarsi di te. Avrebbero comunque pensato ad un modo per farlo anche senza avere questa occasione.”


“Solo che... Chu Feng, sei un membro della mia Gilda del Mondo degli Spiriti, eppure possiamo solo rimanere a guardare mentre il tuo braccio viene tagliato via. Davvero...” Il vice-capo Gao aveva un'espressione piena di vergogna.


“Non dica così per favore. Io ricorderò sempre la gentilezza che mi avete mostrato. Questo problema è stato creato da me fin dall'inizio e non voglio trascinare con me l'intera gilda a causa delle mie ostilità personali e fare morire persone innocenti a causa mia.” Disse Chu Feng.


“Ah...” Il vice-capo Gao sospirò e poi chiese con sincerità:”Mi chiedo se ci sia qualcosa per cui posso aiutarti?”


Vedendo questo, Chu Feng si guardò attorno e solo dopo aver visto che non c'erano anormalità, si avvicinò e disse nell'orecchio al vice-capo Gao.


“Ho bisogno di una Medicina Proibita che può aumentare la mia coltivazione. Più alta è la qualità e meglio è, non c'è bisogno di preoccuparsi degli effetti collaterali.”


“Ho anche bisogno di almeno dieci talismani d'attacco che possono rompere le Formazioni Spirit di colore blu. Mi chiedo se può procurarmeli?”


“Chu Feng, sei...” Dopo aver sentito queste parole, il vice-capo Gao cambiò espressione e strabuzzò gli occhi.


Quando vide il sorriso del ragazzo, gli parve risoluto, aspettava solo la sua risposta.


“Ahh, forse questo è l'unico metodo possibile. Solo che temo che in futuro avrai molte difficoltà.”


Il vice-capo Gao aveva un'espressione esasperata, poi aggiunse:”Ma non ti preoccupare, entro dieci giorni ti darò una risposta soddisfacente.”


Dopodiché il vice-capo Gao e gli altri discuterono a lungo con Chu Feng, mangiarono anche un ricco banchetto e se ne andarono solo quando si fece buio.


Tuttavia, per la sicurezza del ragazzo, Xu Zhongyu e Gu Bo rimasero ad accompagnarlo nel caso qualcuno volesse attaccarlo di nascosto.


Naturalmente Jie Yan e gli altri non si fidavano di Chu Feng, così avevano disposto delle guardie a sorvegliare di nascosto il ragazzo. Se avesse provato a scappare, lo avrebbero attaccato e ucciso.



