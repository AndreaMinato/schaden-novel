---
title: Capitolo 397 - Un semplice Colpo di Palmo
pubDate: 2024-06-08T03:13:16.390Z
tags:
    - mga
---
                
CAPITOLO SPONSORIZZATO ringraziamo FraMas!
59 Capitoli in coda 0/3€


-Schadenfreude


Dopo che la voce risuonò, Chu Feng sentì uno strato di energia dolce che lo ricoprì e lo fece fluttuare all’indietro.


Dopo che si fermò, il ragazzo scoprì con stupore che accanto a lui c’era un vecchio dall’aria familiare. Era il nonno di Zi Ling, Zi Xuanyuan.


Gli dava la sensazione di essere davvero molto potente. Anche se Chu Feng stava contando sul potere di una Medicina Proibita e la sua coltivazione era aumentata di molto, non riusciva comunque a capire la coltivazione di Zi Xuanyuan. Inoltre, a giudicare dall’espressione calma del vecchio, era evidente che non temesse affatto Jie Xingpeng.




Jie Xingping chiese freddamente mentre si accigliava:”Chi sei?”


“Sono un amico di Chu Feng.” Rispose con gentilezza Zi Xuanyuan mentre stringeva gli occhi.


“Amico? Sto chiedendo il tuo nome.” Sbuffò freddamente Jie Xingping.


“Oh, il nome. Il mio nome è Zi Xuanyuan.” Sorrise il vecchio.


“Lei è Zi Xuanyuan?” Sentendo quel nome, l’espressione di Jie Xingpeng cambiò e mostrò una traccia di shock.


“Mmh? Che tu abbia sentito parlare di me?” Chiese sorridendo Zi Xuanyuan.


“Oh… Molti anni fa, il signore di questa Provincia Qin era la Tenuta del Principe della Terra Rigogliosa. Le fondamenta della tenuta erano molto stabili ed era già la signora della Provincia Qin da trecento anni, distruggendo tutte le altre organizzazioni del paese. Entro i confini della Provincia Qin non esisteva una sola potenza capace di combattere contro di loro.”


“Tuttavia la silenziosa e sconosciuta Grande Villa è salita al potere all’improvviso una decina di anni fa circa e ha sconfitto la Tenuta del Principe della Terra Rigogliosa ed è diventata la signora della Provincia Qin. Tutto questo è dovuto ad un anziano.”


“Quest’uomo si è recato nella Grande Villa come Anziano Ospite. Sembra molto semplice, ma in realtà ha rivoluzionato l’organizzazione. In pochi anni di tempo si è espansa ogni giorno fino a superare la Tenuta del Principe della Terra Rigogliosa ed è diventata la signora della Grande Villa.”


“E questo anziano leggendario… non è lei Zi Xuanyuan?” Mentre parlava, Jie Xingpeng stava fissando Zi Xuanyuan con uno sguardo molto strano.


“Ahahah, non avrei mai pensato di essere così famoso. Tuttavia gli estranei non capiscono molto bene la situazione, quindi sembra che il tuo clan abbia indagato molto.” Rise Zi Xuanyuan e poi disse con tono assorto:


“In effetti ho qualche rapporto con il capo precedente della Grande Villa. Eravamo vecchi amici e mi ha affidato il compito di prendermi cura della Grande Villa rimanendo come ospite.”


“All’inizio la Tenuta del Principe della Terra Rigogliosa era troppo tirannica. Vedendo che la Grande Villa aveva del potenziale, la attaccò molte volte. Ricorse a qualche trucchetto di nascosto e la intimoriva apertamente- Questo spaventò la gente della Grande Villa e provocò molto caos.”


“Non l’ho più sopportato, così sono andato a dire qualche parola alla Tenuta del Principe della Terra Rigogliosa, ma non mi sarei mai aspettato che avrebbe preso l’iniziativa di mandare una lettera alla Dinastia Jiang dicendo che la sua organizzazione fosse inferiore alla Grande Villa e implorando di consegnare la Provincia Qin alla Grande Villa.”


“Nonostante fosse un risultato inaspettato, devo dire che il Lord della Tenuta della Terra Rigogliosa mi ha proprio fatto un bel favore.”


“Oggi voglio portare via Chu Feng. Ti chiedo con sincerità, capo Jie, di perdonare Chu Feng. Mi chiedo se anche tu puoi farmi un favore?”


L’espressione di Zi Xuanyuan era lievemente sorridente e le sue parole sembravano gentili, ma in realtà aveva degli intenti nascosti. Stava mostrando la sua forza e voleva fare sapere a Jie Xingpeng la difficoltà della situazione.


“Dato che perfino lei, Senior Zi Xuanyuan, è intervenuto, naturalmente le farò questo favore. Oggi perdonerò Chu Feng, ma in futuro se ci incontreremo di nuovo, non potrò garantire che non lo attaccherò.” Disse Jie Xingpeng.


“Allora la ringrazio capo Jie.” Erano dei ringraziamenti superficiali, ma in realtà Zi Xuanyuan non era affatto grato.


“Ahah, Senior Xuanyuan, è davvero troppo cortese. Ma dato che può intimorire perfino la Tenuta del Principe della Terra Rigogliosa, sono sicuro che la sua forza sia fuori dal comune.”


“Non ho altre intenzioni, ma mi piace sfidare persone di livello più alto in quanto a coltivazione. Vorrei scambiare un po’ di colpi con lei, mi chiedo se possa farmi questo favore?”


Jie Xingpeng era davvero astuto. Nonostante avesse promesso di perdonare Chu Feng, in realtà non aveva intenzione di farlo.
Voleva lottare contro Zi Xuanyuan. Se non avesse potuto sconfiggerlo, allora non sarebbe successo nulla, ma se il vecchio non fosse riuscito a batterlo, molto probabilmente sarebbero morti entrambi per mano sua.


“Ahah, va bene. Ho sentito che il clan Jie è molto longevo.”


“Oggi, dato che ho incontrato il capo di un clan del genere, dev’essere destino. Quindi devo sperimentare la forza del capo del clan Jie!”


All’improvviso l’abito del vecchio svolazzò e, subito dopo, scomparì come un fantasma. Quando fece la sua comparsa era già di fronte a Jie Xingpeng.


Poi attaccò. Non usò tecniche marziali appariscenti, né abilità particolari; non era un potere terrificante, né estremamente veloce. Scagliò solo un colpo di palmo lento, senza affrettarsi.


“Ahh!”


Anche se il colpo era pieno di aperture e non era minaccioso, fece cambiare espressione a Jie Xingpeng che mostrò uno sguardo pauroso.


Gridò, usò una Tecnica Misteriosa di alto livello e fece circolare il potere Heaven del suo corpo. Strinse la mano sinistra al petto e la sua mano destra si aprì cercando di affrontare il palmo dell’avversario.


Nonostante fossero entrambi colpi di palmo, il divario tra i due era enorme.
Mentre Jie Xingpeng attaccava, Chu Feng vide chiaramente che lo spazio attorno a lui stava tremando. Sconfinato potere Heaven si scatenava dentro il suo corpo. La sua potenza non era da sottovalutare e perfino il picco di una montagna sarebbe stato distrutto dal suo palmo.


*hmm*


Tuttavia, proprio quando si avvicinò al palmo di Zi Xuanyuan, iniziò a diminuire in velocità e alla fine colpì lievemente la mano del vecchio.


Non ci fu alcuna esplosione. I palmi si erano solo toccati lievemente.


*ta*


Tuttavia la collisione che sembrava lieve, non era così pacifica come sembrava in superficie. Quasi nell’istante in cui si toccarono, Jie Xingpeng arretrò di un passo e il forte potere aveva fatto apparire degli squarci nell’aria.


Subito dopo il potere divampò dal suo corpo e l’energia Heaven si scatenò ancora di più. Si potevano vedere dei vortici attorno a Jie Xingpeng.


Il capo del clan Jie stava usando dei metodi particolari per condensare il potere Heaven. Aveva davvero usato tutto il suo potere, ma anche così non riuscì a muovere Zi Xuanyuan. Invece strinse i denti ed arretrò di nuovo.







