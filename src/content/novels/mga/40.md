---
title: Capitolo 40 - Sono il Ragazzo di Su Mei
pubDate: 2024-05-24T06:13:16.337Z
tags:
    - mga
---


CAPITOLO SPONSORIZZATO, grazie per la donazione o anonimo benefattore!
-Schadenfreude


"Sparisci dalla mia vista. Se continui ad intralciarmi allora ti concerò per le feste." Ma proprio quando Chu Feng se ne andò dall'Ufficio Missioni, sentì la voce acuta di una ragazza.


"Su Mei?"


Sentendo quelle parole, Chu Feng non poté non sentirsi allarmato. Pensò perfino che la ragazza avesse incontrato guai e quindi andò velocemente in direzione della sua voce.


In effetti trovò Su Mei circondata da una decina di Membri dell'Alleanza Sword.


Non stavano nascondendo la loro aura, quindi Chu Feng poteva sentire chiaramente che la maggior parte di loro era al quinto livello dello Spirit realm. Il più forte era un giovane al sesto livello.


Il ragazzo era alto, dal volto bianco, dai grandi occhi e le sopracciglia spesse, si poteva definire un tipico bel ragazzo. Al momento stava sorridendo sinistramente verso Su Mei e il gruppo dell'Alleanza Sword la stava importunando di fronte alla folla.


Tuttavia, forse a causa della particolare reputazione di Su Mei, l'uomo dalla carnagione bianca era piuttosto insistente, irritandola incredibilmente: sembrava che stesse per andare fuori di testa.


Vedendo questo, Chu Feng, che all'inizio voleva aiutarla, si fermò sui suoi passi. Sapeva della forza di Su Mei, era al settimo livello dello Spirit realm, eppure queste persone osavano importunarla. Stavano cercando guai.


Ma ovviamente la ragazza non voleva mostrare la sua forza, quindi si stava trattenendo. Così Chu Feng si unì alla folla per godersi la scena e sogghignò, "Vedremo quanto potrai sopportarlo."


"Signorina Su Mei. Mi piaci davvero. Non puoi darmi una possibilità?"


"Nell'intera corte interna, che sia per status, forza o aspetto, chi potrebbe essere adatto a te oltre a me, Jian Chen?"


L'uomo di carnagione bianca di nome Jian Chen rivelò i suoi sentimenti, ma il suo sguardo scaltro stava ispezionando il corpo di Su Mei da cima a fondo. Guardando le curve attraenti non poté non leccarsi le labbra.


"Tu..."  Su Mei stava per perdere le staffe, non poteva sopportare che qualcuno la importunasse in quel modo.


Ma proprio quando stava per esplodere, all'improvviso vide una faccia familiare tra la folla. Le venne in mente un piano e nascose la sua espressione arrabbiata dicendo con un po' di imbarazzo a Jian Chen, "In realtà io amo già un'altra persona."


"Cosa? Ami qualcuno? Chi?" Sentendo quelle parole, Jian Chen ci rimase di sasso e si arrabbiò all'istante.


Su Mei sorrise con orgoglio, guardò tra la folla e con un tono estremamente affettuoso disse,
"Caro, rimani a guardare mentre qualcuno mi maltratta?" Stava guardando proprio Chu Feng.


"Cavolo!" Chu Feng pensò stravolto. Non avrebbe mai pensato che Su Mei l'avrebbe scoperto così in fretta e si sarebbe presa gioco di lui, lo stava ovviamente usando come scudo!


Nonostante fosse scontento, in quanto uomo, e mentre era di fronte agli sguardi della folla, come poteva ritirarsi? Dopotutto all'inizio aveva avuto intenzione di aiutare Su Mei.


"Tesoro, sono appena arrivato. Chi è il bastardo che ti sta maltrattando? Me ne occuperò io." Chu Feng continuò la messinscena, mentre spuntò fuori dalla folla. Arrivò di fronte a Su Mei, sorrise sinistramente e poi fece un'azione che sbalordì tutti quanti.


Fece un cenno, provocando una forte folata di vento che spinse la piccola bellezza, Su Mei, nel suo abbraccio.


La scena fece strabuzzare gli occhi e spalancare le bocche della gente.


Chi era Su Mei? Era un genio rinomato nella corte interna e anche uno schianto.
Nonostante non l'avessero vista in molti, quelli che la osservavano rimanevano incantati dal suo fascino.


Alcuni la consideravano una dea, quelli che erano forti e avevano grandi origini avevano dichiarato il loro amore per lei. Questo Jian Chen era solo uno di loro.


"Tu..." Il fatto che Chu Feng si prendesse certe libertà di fronte a così tante persone fece infuriare Su Mei.


Ma dopo aver pensato ai vantaggi che ne avrebbe tratto, represse la sua rabbia. Non solo non perse le staffe, era tutta sorrisi e continuò a rimanere nell'abbraccio di Chu Feng.


In quell'istante Chu Feng sentì le morbide curve della ragazza a contatto con la sua pancia. Quella sensazione confortevole lo fece fremere lievemente. Dopo non riuscì a non stringere un po' di più Su Mei, godendosi l'abbraccio quanto desiderava.


"Chi diavolo sei?!"


Mentre guardava la sua dea che veniva abbracciata da qualcun altro di fronte a lui, Jian Chen si infuriò ed iniziò ad emettere intento omicida.


"Chi sono? Sono la persona che Su Mei ama." Chu Feng sporse il petto e alzò il capo con orgoglio.


"Maledetto.." Su Mei pensò. Tutti potevano capire cosa intendeva Chu Feng. Aveva detto che era Su Mei ad amarlo invece che il contrario!


"Dannato. Ti distruggerò." Alla fine Jian Chen esplose di rabbia. Sfoderò la spada che portava sulla sua schiena e fece un affondo verso Chu Feng.


"Caro, occupati di lui per me."


Chu Feng era senza parole: Su Mei l'aveva spinto via con forza proprio verso la spada di Jian Chen. Si stava praticamente avvantaggiando di Chu Feng, vendicandosi senza nemmeno cercare di nasconderlo!


Ma che forza aveva Chu Feng? Poteva sconfiggere persone al settimo livello, figuriamoci una di sesto.


*bang*


Chu Feng si sporse da un lato e schivò l'attacco di Jian Chen. Dopodiché alzò la gamba e con un calcio ridusse il suo avversario in uno stato miserabile.


"Ragazzo, tu vuoi morire." Vedendo questo gli altri dieci membri dell'Alleanza Sword sguainarono le loro spade e attaccarono Chu Feng.


Ma come potevano essere dei degni avversari per Chu Feng? In un attimo furono picchiati così tanto da rimanere con il naso sanguinante e pieni di lividi, mentre si stavano rotolando sul pavimento, ululando di dolore.


*ta* Chu Feng calpestò il corpo di Jian Chen e disse con ferocia, "Se osi disturbare di nuovo la mia adorata ti spaccherò i denti."


Dopo aver detto questo Chu Feng andò di nuovo di fronte a Su Mei sogghignando e la abbracciò senza trattenersi.
Poi disse, "Andiamo cara." Poi camminò con andatura spavalda verso il suo alloggio.


"Chi è? Ha osato fare questo a Su Mei..."


Vedendo la scena, molti iniziarono a speculare sulla sua identità, nella folla si poteva sentire il suono di diversi cuori spezzati.


Mentre camminavano Chu Feng non si trattenne minimamente. Stava tenendo stretta Su Mei nel suo abbraccio, ignorando completamente lo sguardo di disprezzo della ragazza e anche la sua manina che stava pizzicando di nascosto il suo braccio.


Chu Feng pensava:"Anche se devo sopportare un po' di dolore, mi prenderò dei piccoli vantaggi. Questo è il prezzo per avermi usato come scudo."


"Maledetto, smettila."


Proprio mentre entravano nell'alloggio di Chu Feng, Su Mei spinse via Chu Feng. Arrivò una raffica di vento e Su Mei scagliò un calcio violento verso di lui.


"Cavolooo"


Chu Feng era sbalordito perché Su Mei lo sorpassava sia in velocità che in forza.


La ragazza aveva già raggiunto l'ottavo livello dello Spirit realm!



