---
title: Capitolo 400 - Appare Zi Ling
pubDate: 2024-06-08T06:13:16.391Z
tags:
    - mga
---
                
CAPITOLO SPONSORIZZATO ringraziamo Weed!
56 Capitoli in coda 0/3€
-Schadenfreude


“Esatto. La giovane generazione delle Nove Province non è costituita solo da Xu Zhonyu e Jie Qingming.”


“E Zi Ling avrà sicuramente scelto me… Murong Yu!”


All’improvviso si avvicinò una persona che portava una Divina Spada di Legno dietro la schiena. Era il giovane capo della Valle del Dio della Spada, Murong Yu.


“Umpf. Ne ho viste di persone spudorate, ma mai quanto te.” Dopo aver sentito queste parole, Song Qingfeng e gli altri sbuffarono freddamente. Naturalmente erano ostili a Murong Yu e non avrebbero sopportato le sue vanterie.


“Cosa? Ti prudono le mani e vuoi essere picchiato?” Murong Yu guardò con sdegno i quattro.


“Stai contando solo sul tuo Armamento Élite. Se non lo avessi, potresti non sconfiggermi.” Disse con amarezza Tang Yixiu.


“Davvero ignorante. Anche avere Armamenti Élite è un’abilità. Cosa? Ho un Armamento Élite eppure non dovrei usarlo? Se ne sei capace, ottienine uno anche tu! Se non ci riesci, non dire agli altri di non usarlo.” Disse con sdegno Murong Yu.


“Ca**ate. Hai ottenuto quella Divina Spada di Legno da solo? Hai contato su tuo nonno.” Imprecò Bai Yunfei.


“Ho un buon nonno probabilmente perché ho fatto buone azioni durante la mia vita passata, ecco perché sono così fortunato in questa vita.”


“Non c’è bisogno che mi ammiriate o mi invidiate. Non commettete più malvagità, forse potreste rinascere in condizioni migliori durante la vostra prossima vita.” Ma a giudicare dalle malvagità che avete commesso, temo che le vostre prossime vite saranno orribili.” Derise Murong Yu, sottintendendo che i quattro non avrebbero avuto alcuna possibilità durante questa loro vita e potevano solo riporre le loro speranze nella prossima.


“Sì, riguardo alla fortuna, tuo nonno ha davvero un culo pazzesco. Non solo non è morto dopo essere stato scagliato giù per un precipizio, ha anche raccolto un Armamento Élite. Ma purtroppo è rimasto gravemente ferito durante la caduta e dopo nemmeno due anni le sue gambe si sono afflosciate e poi è morto. È morto! Ahahah…” Derise freddamente Liu Xiaoyao.


“Vuoi morire allora!” Dopo aver sentito queste parole, l’espressione di Murong Yu diventò fredda. Tirò fuori la Divina Spada di Legno e mise sotto pressione Liu Xiaoyao.


*boom*


Tuttavia, prima che l’energia toccasse Liu Xiaoyao, una barriera la dissipò, sorprendentemente videro un uomo di mezz’età che teneva un ventaglio apparire di fronte al giovane, era il capo della Valle della Tranquillità.


“Capo della Valle Murong, tenga sotto controllo suo figlio. Ora siamo uniti. Che utilità ci sarebbe nel ferirci a vicenda così?”


Dopo che il capo della Valle della Tranquillità bloccò l’attacco, non rese le cose difficili per Murong Yu e gridò con rabbia verso la persona che si stava avvicinando e che era dietro Murong Yu. Era il padre del giovane, il capo della Valle del Dio della Spada.


“Yu’er, ora siamo alleati con le Scuole delle stelle, del Dio del Fuoco, delle Scritture e con la Valle della Tranquillità. In futuro non devi causare guai agli altri Senior, altrimenti dovrò riprendermi la tua Divina Spada di Legno.” Il capo del Dio della Spada inarcò le sopracciglia e lo rimproverò freddamente.


“Non oserò più.” Murong Yu ovviamente temeva molto suo padre. Specialmente dopo aver sentito che si sarebbe ripreso la sua Divina Spada di Legno, si scusò subito.


Vedendo questa scena, Tang Yixiu, Song Qingfeng e gli altri sogghignarono.


“Anche tutti voi prestate attenzione. Siete anche un po’ più grandi di Murong Yu. In quanto Senior, perché non potete ignorare un po’ le provocazioni di un junior?” Proprio in quel momento anche il capo della Valle della Tranquillità rimproverò i quattro.


I rapporti della Valle della Tranquillità con le altre organizzazioni era sempre stato ottimo, così il capo dell’organizzazione era praticamente un Anziano per loro. Quindi Tang Yixiu abbassarono silenziosamente la testa di fronte a lui e non osarono rispondere.


“Non avrei mai pensato che la Valle del Dio della Spada che ha sempre disprezzato le Scuole delle Stelle, del Dio del Fuoco, delle Scritture e la Valle della Tranquillità avrebbe messo da parte le ostilità per trarne beneficio.” Tra la folla, quando Xu Zhongyu vide questa scena, si accigliò lievemente, questa non era positivo per la Gilda del Mondo degli Spiriti.


“Ahh, tutto perché il clan Jie sta giocando dei trucchetti alle loro spalle. Se si continua così, temo che prima o poi inizierà una guerra contro il clan Jie.” Disse a bassa voce un Anziano della gilda.


“Non importa. Dobbiamo solo sopportare un altro anno. Tra un anno la pagheranno.” Lo sguardo del vice-capo Gao divenne freddo.


E dopo aver sentito queste parole, Xu Zhongyu e gli altri ricevettero un messaggio telepatico e rimasero esterrefatti. Specialmente Gu Bo. Pensò:”Tra un anno uscirà fuori il vecchio antenato? Voglio davvero vedere la sua gloria!”


“Ma Chu Feng, potrai resistere fino a quel momento?” Gu Bo era preoccupato per il ragazzo.


“Guardate! La signorina Zi Ling sta arrivando.” Proprio in quel momento risuonò un grido tra la folla e tutti puntarono gli sguardi all’orizzonte.


Quasi tutti sussultarono perché videro una raffinata portantina portata da quattro esperti all’Heaven realm arrivare lentamente.


Le persone sul posto non erano sorprese da questa comparsa. In quanto nipote adottiva di Qin Lei, il capo della Grande Villa, la posizione di Zi Ling era davvero elevata.


Inoltre alcune persone informate sapevano che Zi Ling aveva un nonno sbalorditivo. La forza di suo nonno forse non era inferiore a Qin Lei, probabilmente era ancora più potente di lui.


Quindi tutti quanti gli uomini desideravano conquistare e sposare Zi Ling.


Alla fine la portantina discese lentamente e si aprì. Zi Ling ne uscì e si rivelò di fronte a tutti.


Zi Ling era davvero splendida. I suoi occhi limpidi e brillanti, le sue sopracciglia lunghe e curve… Aveva uno sguardo innocente e attraente.


Non c’era nemmeno bisogno di parlare del suo volto, era perfettamente ovale, il suo naso era piccolo, le sue labbra rosee e la sua pelle bianca come la neve. Indossava una gonna di colore viola differente dagli abiti degli altri e aveva incantato una folla enorme.


“Wow, è così bella! Una donna del genere dovrebbe apparire solo nei sogni, non avrei mai pensato che esistesse davvero!”


“Non riesco a credere ai miei occhi. Con accanto una bellezza come la signorina Zi Ling, di che altro si avrebbe bisogno?”


“Ahh, ma mi chiedo chi abbia una fortuna così grande da aver conquistato il cuore della signorina Zi Ling.”


“Chiunque sia, per sposare una donna come Zi Ling bisogna deve aver accumulato una grande fortuna dalla sua vita precedente e dev’essere benedetto dai suoi antenati.”


Dopo la comparsa di Zi Ling, risuonarono molte grida e tutti puntarono gli occhi su di lei. Non vedevano l’ora di sapere chi fosse il prescelto.


