---
title: Capitolo 401 - Solo Lui
pubDate: 2024-06-08T07:13:16.391Z
tags:
    - mga
---


CAPITOLO SPONSORIZZATO ringraziamo Weed!
55 Capitoli in coda 0/3€
-Schadenfreude


E dopo che Zi Ling uscì dalla sua portantina, avanzò di due passi. Solo allora arrivò in mezzo al palco lussuoso.


La ragazza batté gli occhi e scorse con lo sguardo la folla, poi disse con una voce dolce e incantevole:”La persona che amo… il suo nome è Chu Feng.”


“Cosa?!!”


“Non ho sentito male, vero? È Chu Feng?!!”


Le parole di Zi Ling furono come un fulmine a ciel sereno e scioccò tutti i presenti. Alcuni rimasero storditi, altri gridarono come matti. Erano davvero tutti stupefatti.


Pensavano che avrebbe scelto Jie Qingming, Xu Zhongyu o una persona sconosciuta, ma di bell’aspetto, non si sarebbero mai immaginati che fosse Chu Feng.


Chi era Chu Feng? Era un criminale ricercato dalle sei grandi organizzazioni. Gli abitanti del continente delle Nove Province avrebbero dovuto essere disgustati da lui e le persone davvero giuste avrebbero dovuto ucciderlo.


Zi Ling… Eppure Zi Ling aveva detto il suo nome! Possibile che fosse un idiota? O che non sapesse ancora cosa aveva fatto Chu Feng e fosse stata ingannata dalle sue finzioni?


Si scatenò un grande trambusto, nessuno riuscì a mantenere la calma.


“Dannazione, è di nuovo Chu Feng. Maledizione, è lui.”


“Dovrebbe morire. Dovrebbe davvero morire. Che ci sarebbe di buono in quel moccioso? Perché ha fatto innamorare la signorina Zi Ling?”


Ma le persone più scioccate erano Tang Yixiu, Song Qingfeng, Bai Yunfei e Liu Xiaoyao.


Erano innamorati di Zi Ling da tempo e non avrebbero mai pensato che chi aveva conquistato il suo cuore fosse il moccioso che detestavano di più in assoluto, Chu Feng.


Se Zi Ling avesse amato Jie Qingming o Xu Zhongyu, avrebbero potuto accettarlo, ma non riuscivano a capire perché avesse scelto Chu Feng.


“È quel moccioso di nome Chu Feng? Che virtù o abilità possiede? Come sarebbe degno della mia Zi Ling?”


Allo stesso tempo, Murong Yu gridò con rabbia. Non era in buoni rapporti con Tang Yixiu e gli altri, ma a quanto pareva aveva la stessa opinione.


In realtà, nonostante molti non sembrassero arrabbiati, né sdegnati come loro, erano furiosi.


Jie Qingming ad esempio, il genio che aveva già programmato un matrimonio con una signorina della Grande Villa. Stava stringendo i pugni e stava bruciando di rabbia, il suo intento omicida comunque non traspariva.


Provava grande amarezza. Aveva perso contro un moccioso che sottovalutava e la persona che gli piaceva amava una persona che detestava.


In realtà, figuriamoci i membri della giovane generazione, perfino i più Anziani erano sconvolti, anche i capi delle sei grandi organizzazioni. Strinsero gli occhi e non riuscirono a capire la scelta della ragazza.


Quando aveva detto quel nome, era praticamente come se Zi Ling avesse dichiarato loro guerra. Ci sarebbero state serie conseguenze. Non solo si sarebbe isolata, aveva anche spinto la Grande Villa in una posizione difficile.


E di fronte alla confusione e al trambusto della folla, Zi Ling sembrava incredibilmente calma mentre continuava a parlare.


“Per amare una persona, non c’è bisogno di cambiare sé stessi.”


“Per amare una persona, non c’è bisogno di rendersi la vita difficile“


“Per amare una persona, ancora di più, non bisogna farsi un torto“


“Perché nel vero amore ci dovrebbe essere più dolcezza che tristezza; più felicità che dolore.”


“Per il vero amore, anche se è in un profondo sconfinato oceano di dolore, finché i miei sentimenti rimarranno tali, sarei comunque felice.”


“Quindi…”


“Per amare una persona bisogna ignorare la propria incolumità.”


“Per amare una persona bisogna fare di tutto per lui.”


“Per amare una persona, bisogna avere una grande determinazione.”


“Non importa quante difficoltà o pericoli si incontreranno, non bisogna aver paura. Non ne si può rimanere scossi.”


“Anche se diventasse nemico del mondo, sarei disposta a stargli accanto e combattere tutti quanti insieme a lui.


“La persona che amo è Chu Feng. Non importa come gli altri lo considerano, come lo detestano e lo odiano, l’ho scelto. Non cambierò idea e approvo solo lui.”


“Nessuno può convincermi del contrario. Nulla potrà farmi dubitare. In questa vita amerò solo Chu Feng, nessun altro. Non ho alcun rimpianto.”


“Oggi, io Zi Ling, abbandonerò la Grande Villa, d’ora in poi non ne sarò più la discepola, né sarò la figlia adottiva del capo Qin Lei. Non importa cosa farò, non avrò alcun rapporto con la Grande Villa.”


La voce di Zi Ling era dolce e piacevole, ma le sue parole stordivano tutti quanti.


“Cielo! Zi Ling è davvero disposta a fare tutto questo per Chu Feng! Tagliare perfino i rapporti tra lei e la Grande Villa per stare accanto a lui e combattere contro tutti per Chu Feng?”


“È davvero un peccato, davvero un peccato. Come può una tale bellezza essere così stolta? Chu Feng è una persona spregevole e spudorata. Come può meritare di stare a fianco della Signorina Zi Ling?” Molti gridarono contrariati e ritenevano che Chu Feng non fosse degno di lei e di sicuro non degno di questa dedizione.


“Una donna del genere è così cieca. In effetti è molto raro. Chu Feng è davvero fortunato, riuscire a conquistare una donna così… non ha vissuto invano.”


“In realtà, pensandoci bene, anche questo è un punto di forza! Non importa cos’ha fatto, dopotutto è un genio. Abbiamo visto il suo talento e anche il suo coraggio è incredibile. Dopotutto nel palazzo sotterraneo quel giorno, è stato l’unico che ha osato cercare di salvare la Signorina Zi Ling.”


“Credo che la scelta di Zi Ling sia giusta, solo Chu Feng è davvero degno di essere amato da lei e solo lui è degno di Zi Ling.”


Alcuni però pensavano che Zi Ling fosse accecata dall’amore. Era una donna perfetta, amava comunque Chu Feng nonostante tutto quello che aveva fatto e anche Chu Feng ricambiava, i due erano una bella coppia.


“Dannazione. È così che funziona il mondo al giorno d’oggi? È come dicono, ‘le donne preferiscono i cattivi ragazzi’?”


“Posso accettare che una bellezza del genere non ci abbia scelto, ma non ha nemmeno considerato Murong Yu, Xu Zhongyu e Jie Qingming. Ha scelto un ricercato, Chu Feng! Che diavolo sta pensando?”


Tuttavia alcuni non riuscivano ad accettarlo e pensavano che Zi Ling fosse una persona ignobile. Si sentivano addirittura sdegnati per Jie Qingming e gli altri, iniziarono perfino ad imprecare.


La folla era piena di opinioni contrastanti. Ogni punto di vista era diverso, ma comunque tutti si rendevano conto che era impossibile far cambiare idea a Zi Ling.



