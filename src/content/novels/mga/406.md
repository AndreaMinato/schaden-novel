---
title: Capitolo 406 - È davvero Chu Feng
pubDate: 2024-06-08T12:13:16.392Z
tags:
    - mga
---
                
Capitolo regolare.
52 Capitoli in coda 0/3€
-Schadenfreude


“Davvero irritante. Il caposcuola ha detto chiaramente a Tang Yixiu di stabilire una frazione nella Provincia Qin, eppure è andato a spassarsela tutto il giorno e ha affibbiato a noi tutto quanto.” Disse uno dei discepoli contrariato.


“Ahh, non ti lamentare. Chi ti ha detto di avere una posizione e una coltivazione inferiori alla sua? Inoltre Tang Yixiu non è l’unico a fare così. Anche gli altri tre numeri uno delle Scuole del Dio del Fuoco, delle Scritture e della Valle della Tranquillità fanno la stessa cosa.”


“Hanno detto che rimarranno nella Provincia Qin per creare delle frazioni delle loro scuole così da poter catturare più facilmente Chu Feng, ma in realtà si sono radunati per cercare di divertirsi senza badare a nient’altro.”


“Bisogna dire che, nonostante sia arrogante il capo della Valle del Dio della Spada, se non altro sta facendo il suo lavoro. Anche se è giovane, sta creando diligentemente una frazione del suo Sect nella Provincia Qing. Chissà quanto è più forte dei nostri discepoli numero uno.”


Nonostante l’altro discepolo avesse detto all'altro di “non lamentarsi”, in realtà anche il suo tono era insoddisfatto.


“Vabbè, non parliamo di queste scocciature. Avanti, beviamo!”


“Beviamo, beviamo. Dopo aver finito questo pasto dovremmo comunque sgobbare. Se non finiremo di creare questa frazione entro un mese, verremo puniti da Tang Yixiu.” I discepoli alzarono le loro coppe e iniziarono a bere allegramente.


“Oh, sto parlando a te c***o! Moccioso, non riesci a sentirmi?” Allo stesso tempo l’omone pelato di fronte a Chu Feng era arrabbiato.


Aveva detto al ragazzo di andarsene, eppure lo aveva ignorato. Gli sembrava una mancanza di rispetto e gli rendeva le cose difficili.


Tuttavia, dato che i discepoli della Scuola delle Stelle erano lì, non osava gridare. Si avvicinò a Chu Feng e minacciò a bassa voce:”Maledizione, se fingi di essere sordomuto ti taglierò le orecchie e la lingua!”


“Visto che prima hai detto la verità, ti risparmierò la vita.” Disse sorridendo Chu Feng.


“Cosa? Moccioso, osi minacciarmi? Hai detto spudoratamente che mi risparmierai la vita? Vuoi morire!!” L’omone pelato strinse i denti per la rabbia e non riuscì più a trattenersi. Stese la mano cercando di afferrare i vestiti di Chu Feng.


*whoosh* Ma all’improvviso il ragazzo si mosse e sparì dalla sua vista.


Quando riapparì, Chu Feng si trovava sul tavolo dei discepoli della Scuola delle Stelle:”Chi può dirmi dov’è Tang Yixiu ora?”


“Chi sei tu?”


Vedendo questo, le espressioni dei discepoli cambiò e arretrarono di un passo. Guardarono con attenzione Chu Feng perché avevano visto il suo movimento velocissimo. Non l’avevano nemmeno percepito in tempo, quindi avevano capito che il ragazzo era un esperto di coltivazione.


“Cosa? Possibile che non mi riconosciate?” Chu Feng sorrise lievemente e stese la mano destra per togliersi il cappello a cono di bambù mostrando il suo volto.


Il suo aspetto era proprio uguale a quello del manifesto!!


“Eh... Sei Chu Feng?!” I discepoli della Scuola delle Stelle mostrarono un’espressione stordita.


“Cosa? È Chu Feng?!!”


Allo stesso tempo anche gli altri clienti lo avevano notato. Dopo aver guardato con attenzione, scoprirono che la persona sul tavolo era proprio Chu Feng. Questo li terrorizzò.


Molti erano così spaventati che si nascosero sotto il tavolo temendo che sarebbero stati coinvolti nella lotta tra Chu Feng e i discepoli della Scuola delle Stelle.
Quelli più vicini all’entrata scapparono direttamente dalla porta.


Ma proprio in quel momento, la persona con l’espressione più buffa era l’omone pelato.
Era afflosciato sulla sedia e stava tremando. Gli erano cadute le bacchette di mano e la sua faccia già brutta era sfigurata dal terrore.


Aveva insultato Chu Feng, lo aveva perfino minacciato. Sentiva di essere spacciato.


“Catturatelo! Catturatelo, poi possiamo ottenere quella grande ricompensa! Anche se siamo discepoli della Scuola delle Stelle potremo comunque ottenere la ricompensa!” Gridò uno del gruppo all'improvviso e un altro dei discepoli prese l’iniziativa per attaccare Chu Feng.


*bang* Tuttavia il ragazzo diede un colpo di palmo verso di lui e lo fece esplodere. Non ebbe nemmeno il tempo di gridare prima di ridursi ad una pozza di sangue che schizzò sulle pareti e sul pavimento ai suoi piedi.


*bang bang bang bang bang bang...* Ben presto Chu Feng scagliò altri colpi e in un batter d’occhio diciassette persone furono ridotte a pozze di sangue, morendo in modo orribile.


“Giovane eroe, per favore mi risparmi la vita, mi risparmi la vita la prego!” L’ultimo discepolo rimasto che si era preparato ad attaccare, ma non lo aveva ancora fatto, sbiancò e strabuzzò gli occhi.


Senza esitare si inginocchiò a terra e batté la testa sul pavimento. Vedere i suoi comapgni attorno ridotti a pozze di sangue lo aveva terrorizzato.


In quel momento capì quanto era spaventoso Chu Feng. Come poteva essere spazzatura come aveva detto Tang Yixiu? Era un piccolo demone che uccideva senza battere ciglio.


Chu Feng si accovacciò sul bordo del tavolo e si rivolse al discepolo che lo stava implorando:“Lo chiederò un’altra volta. Puoi dirmi dov’è Tang Yixiu ora?”


“Lo... lo so! So dov'è Tang Yixiu, ma... se lo dirò, potrà risparmiarmi la vita?” Il discepolo era piuttosto intelligente. Non rifiutò di rispondere, ma non aveva nemmeno detto direttamente la posizione di Tang Yixiu.


“Finché mi potrai mostrare la strada, ti risparmierò la vita e ti darò anche una ricompensa.” Chu Feng strizzò leggermente gli occhi e mostrò un sorriso sincero.


Dalla prospettiva del discepolo, non importava quale fosse il suo aspetto, gli sembrava più un terrificante demone che gli stava rivolgendo un sorriso diabolico.


Tuttavia non aveva altra scelta. Anche se sapeva che forse non lo avrebbe risparmiato, poteva solo mostrargli la strada, se non altro avrebbe avuto una possibilità di sopravvivere. Così si alzò e disse:


“Sono disposto a farle strada. Non ho bisogno di alcuna ricompensa e spero solo che possa risparmiarmi la vita.”


“La prego, per favore non mi uccida. Ho una famiglia e contano su di me per sopravvivere. Se morirò, moriranno di fame anche loro. Inoltre sono solo un piccolo discepolo.
Non ho niente a che fare con i manifesti.”


“Non ti preoccupare. Ti ho detto che non ti ucciderò, quindi non lo farò.” Chu Feng afferrò il discepolo per le spalle, poi subito dopo si sollevò una raffica di vento. Il ragazzo e il discepolo erano già scomparsi dalla taverna.


Dopo che i due se ne andarono, la taverna rimase in silenzio. La gente stava tremando sotto i tavoli e nessuno osò muoversi.


Dopo aver aspettato per un po’, i due uomini robusti che si erano nascosti sotto il tavolo, ne uscirono con cautela.


Tuttavia, dopo aver visto cos’era successo, deglutirono e le loro gambe si afflosciarono, quasi svennero dalla paura.


Era schizzato sangue ovunque, non solo sul pavimento, ma anche sulle pareti e sul soffitto. In effetti era una scena un po' terrificante.


“Fratellone, fratellone! Stai bene?” Quando i due scoprirono che l’omone pelato era ancora accasciato sulla sedia, rimasero scioccati e si avvicinarono frettolosamente.


Al momento aveva ancora un’espressione spenta. Non batteva nemmeno gli occhi e solo dopo un bel po’ di tempo disse:”L-l-lui... in effetti è proprio come ha detto mio nipote. Davvero potente.”


*poof* Dopo aver parlato, crollò sul tavolo senza muoversi più.


Quando i due lo esaminarono, ne furono sbalorditi perché avevano scoperto che l'omone era morto. Era morto di paura.



