---
title: Capitolo 41 - Grosso Guaio
pubDate: 2024-05-24T07:13:16.337Z
tags:
    - mga
---


CAPITOLO SPONSORIZZATO, grazie per la donazione o anonimo benefattore!
-Schadenfreude


*whoosh*


Chu Feng non aveva modo di schivare dato che la ragazza era così forte. In una situazione del genere poté solo usare il primo dei Tre Stili Tuono.


Chu Feng divenne veloce come un fulmine. La sua rapidità aumentò di diverse volte e sfrecciò via, schivando l'attacco di Su Mei.


"Come fa ad essere così forte?"


Chu Feng era sbalordito. Secondo le sue stime, di fronte ad esperti all'ottavo livello, anche se non poteva vincere, poteva almeno resistere.


Ma il calcio di Su Mei, che era soltanto un normale attacco, aveva costretto Chu Feng ad usare il suo asso nella manica. Questo andava oltre alle sue aspettative.


"Umpf. Credi di essere il solo ad allenare Tecniche Misteriose?" Vedendo l'espressione sbalordita di Chu Feng, Su Mei lo guardò con disprezzo. Non attaccò più il ragazzo. Si limitò a sedersi su una sedia nella sala, prese una mela e la morse.


"Tecniche Misteriose, hai allenato Tecniche Misteriose?" Chu Feng era ancora più scioccato.


Naturalmente sapeva cosa fossero.


Quelli che si esercitavano in tecniche del genere potevano condensare l'energia spirituale. Se avessero avuto un discreto talento potevano avanzare nell'Origin realm, ma il primo livello sarebbe stato il loro limite.
Così ad esempio era stato per il nonno di Chu Feng, Chu Yuanba.


Questo perché l'Origin realm era completamente diverso. Ciò che richiedeva non era energia spirituale, ma potere Origin, la forza che esisteva tra il cielo e la terra, che non si poteva raccogliere tramite le normali tecniche di coltivazione.


Il solo modo per condensarla era usare Tecniche Misteriose, ma erano troppo preziose e rare. Secondo le voci, nell'intera Scuola del Drago Azzurro, c'erano solo pochi libri dove si descriveva come farlo. E a parte gli anziani, solo i discepoli principali potevano allenarle.


Ma Su Mei era solo una discepola della corte interna, come poteva aver praticato delle Tecniche Misteriose? A meno che...


"È così strano? Anche tu ti sei allenato in tecniche Misteriose. Non lo posso fare anche io?" Su Mei sorrise e disse.


"Così questa ragazza pensava che avessi delle Tecniche Misteriose." Chu Feng capì. Aveva solo sentito parlare delle Tecniche Misteriose ma non le aveva mai viste prima. Ma pensandoci con attenzione, finora il suo comportamento era simile a quello di chi si era allenato con queste Tecniche Misteriose.


"Oi, che è quell'espressione? Non dirmi che non le hai mai allenate ed è stato grazie al tuo strano dono innato che sei così formidabile."


"Non mi sono davvero allenato nelle Tecniche Misteriose." Disse Chu Feng.


"Stai dicendo la verità?" Su Mei si avvicinò.


"Sì." Chu Feng annuì.


Dopo averlo fissato per un po', come se stesse cercando di capire se stesse mentendo, alla fine disse sbalordita, "Sembra che le persone con il potere Spirit siano davvero formidabili. Se non ti sei allenato con le Tecniche Misteriose e sei già così forte, cosa succederebbe se lo facessi?"


"Ah... Come potrei allenarle?" Chu Feng scosse la testa. Se fosse stato possibile avrebbe davvero voluto vederle.


Specialmente ora che sapeva che Su Mei era migliorata così tanto grazie alle Tecniche Misteriose, Chu Feng le desiderava ancora di più.


Vedendo l'espressione del ragazzo, Su Mei si accigliò, come se stesse prendendo una decisione difficile. Dopo un po' disse, "Posso fornirti delle Tecniche Misteriose."


"Stai dicendo la verità?" Chu Feng era sorpreso.


"Ti sembra che stia mentendo?" Su Mei aveva un'espressione solenne.


"A quale prezzo?"


"Devi unirti all'Alleanza Wings."


"Perché vuoi che mi unisca all'Alleanza Wings così tanto?"


"Perché voglio trarti dalla mia parte. Ora l'Alleanza Wings sta contando sulla mia forza, ma se ti unissi a noi potrebbe aumentarne il suo potere. In più non puoi tirarti indietro."


"Cosa intendi?" Chu Feng si sentì a disagio.


"Non sapevi che il Jian Chen che hai appena picchiato era il fratello minore del capo dell'Alleanza Sword?" Su Mei disse sorridendo sinistramente.


"Maledetta." Chu Feng capì tutto. Non solo lo aveva usato come scudo, aveva anche causato un'ostilità irrisolvibile tra lui e l'Alleanza Sword.


Se Jian Chen fosse stata una persona qualunque dell'Alleanza Sword, probabilmente lo avrebbero ignorato vista la sua forza.


Ma quello che Chu Feng aveva picchiato era il fratello più giovane del capo dell'alleanza, la questione non coinvolgeva più solo la reputazione, ma anche le relazioni familiari.


"So che hai uno spirito temerario. Ma anche se tu non avessi paura, cosa dire di Chu Yue e della tua famiglia Chu? Loro non l'avrebbero?" Su Mei aggiunse.


"Ti ho davvero sottovalutato." Chu Feng non avrebbe mai pensato che fosse così scaltra. Era ovvio che avesse investigato su di lui, "La mia risposta è sempre la stessa. Mi rifiuto."


"Chu Feng, non sei un po' troppo arrogante?" Su Mei disse piuttosto arrabbiata. Chu Feng aveva rifiutato perfino un'offerta del genere. Questo le fece perdere le staffe, rivelando il suo temperamento dispotico.


"Questa non è arroganza. È solo che non mi piace essere minacciato. Puoi andartene." Chu Feng fece un cenno con la mano. Dopo essere stato incastrato in quel modo da Su Mei, era normale che il ragazzo fosse arrabbiato.


*bang*


Proprio in quel momento, la porta della residenza di Chu Feng si spalancò violentemente.
Dopodiché Chu Gao barcollò e inciampò sulla soglia.


Quando vide Chu Feng, sembrava quasi che avesse incontrato il suo salvatore. Urlò rumorosamente, "Signorino Chu Feng, per favore salvali, altrimenti sarà troppo tardi!"


"Chu Gao, cos'è successo?" Vedendo questo, Chu Feng ne fu allarmato, perché a giudicare dalle ferite di Chu Gao, doveva essere stato coinvolto in un'intensa battaglia.


"Signorino Chu Feng, la signorina Chu Yue..." Chu Gao aveva un'espressione spaventata mentre parlava con un tono confuso.


"Presto, portami lì!" Dopo aver sentito il nome di Chu Yue, Chu Feng non chiese altro e tirò via Chu Gao mentre usciva di corsa.


Ma prima di andarsene, Chu Feng diede un'occhiataccia a Su Mei, perché aveva il presentimento che fosse a causa dell'Alleanza Sword.


"Sono arrivati così presto?" Su Mei sogghignò e, dopo averci riflettuto per un po' decise di seguirli.


Sulla strada si scoprì che Chu Gao e gli altri non avevano subito la vendetta dell'Alleanza Sword.
Avevano provocato un altro gruppo.


Prima, in seguito alla partenza di Chu Feng, Chu Wei e gli altri avevano incontrato un grassone che aveva molestato Chu Yue e Chu Xue.


Così Chu Wei e gli altri lo avevano picchiato ma non avrebbero mai pensato che avrebbero attirato un gruppo di esperti. Il grassone, che era solo al terzo livello dello Spirit realm, si era rivelato il capo di un Alleanza. Non solo c'erano molte persone, ma anche diversi esperti.


In quel momento la famiglia Chu era stata catturata e Chu Gao era stato il solo a riuscire a scappare.


"Aspetta. Il nome di quel grassone è Liu Mang e la sua alleanza si chiama Alleanza Liu?" Su Mei chiese.


"Non so come si chiama, ma è davvero l'Alleanza Liu." Rispose Chu Gao.


In quell'istante Su Mei, che non temeva mai nulla, cominciò ad accigliarsi e disse con un'espressione grave,


"Chu Feng, la tua famiglia si è cacciata in guai seri!"



