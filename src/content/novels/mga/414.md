---
title: Capitolo 414 - Vecchio dalle Cento Facce
pubDate: 2024-06-08T20:13:16.393Z
tags:
    - mga
---
                
CAPITOLO SPONSORIZZATO ringraziamo Weed!
44 Capitoli in coda 0/3€
da editare
-Schadenfreude


Ben presto le dicerie si diffusero in lungo e in largo, quasi tutti ne erano a conoscenza.


Ma le persone più scioccate senza dubbio appartenevano alle Scuole del Dio del Fuoco, delle Scritture, delle Stelle e alla Valle della Tranquillità.


Avevano reso Chu Feng un ricercato, ma non solo non l’avevano catturato, i loro discepoli numero uno erano stati perfino uccisi, per loro era un’enorme umiliazione.


Inoltre Song Qingfeng e gli altri erano stati cresciuti con molta cautela, avevano riposto grandi aspettative su di loro e avevano intenzione di contare su di loro per migliorare il prestigio delle loro organizzazioni, ma ora erano stati uccisi.


Come potevano accettarlo? Come potevano sopportarlo?


Quel giorno, i capi dei quattro Sect si radunarono ancora una volta proprio nella Valle della Tranquillità.


“Inviteremo davvero quel Vecchio dalle cento Facce?” Chiese il capo della Scuola delle Stelle.


“Anche io credo non sia appropriato. Siamo i signori delle nostre province! Per inseguire ed uccidere una persona dobbiamo degradarci a chiedere l’aiuto di un assassino. Se si sapesse in giro, diventeremo gli zimbelli del continente.” Disse il capo della Scuola delle Scritture.


“Siamo già diventati gli zimbelli del continente. Il manifesto dice che Chu Feng è al terzo livello, ma ha dimostrato una forza al settimo livello del Profound realm. Ha anche ucciso i nostri quattro discepoli che abbiamo cresciuto per molti anni. Siamo… siamo stati umiliati.” Sospirò il capo della Scuola del Dio del Fuoco.


“L’onore non è così importante. Sono le vite di quei quattro ragazzi che non potevano essere sprecate così. Nonostante Xiaoyao non fosse un mio parente, l’ho trattato come un figlio. Ora è morto così miserabilmente, come posso rimanere a guardare senza fare nulla?”


“Non sarebbe un bene se si sapesse in giro che abbiamo chiesto l’aiuto del Vecchio dalle Cento Facce, ma come si potrebbe sapere che siamo stati noi a chiederglielo? In quanto assassino numero uno, non sarebbe attirato dalla nostra ricompensa sui manifesti?”


“Anche se glielo chiederemo, da un punto di vista esterno sembrerà che sia stato attirato dalla ricompensa.”


“Inoltre questo Vecchio dalle Cento Facce in effetti ha dei metodi che le persone normali non possiedono. È uno Sciamano dal Mantello Blu ed è un esperto al terzo livello dell’Heaven realm. Inoltre ha delle tecniche di localizzazione impareggiabili. Possiamo solo chiedere a lui di uccidere Chu Feng.” Disse il capo della Valle della Tranquillità.


“Ha ragione, ma ha richiesto di pagare in anticipo cinquecentomila Perle Profound per catturare vivo Chu Feng. Non è un prezzo troppo alto? Se non finisce il lavoro, cosa faremmo? Non verremmo imbrogliati di nuovo?” Disse con preoccupazione il capo della Scuola delle Stelle.


“Sì! In origine la ricompensa doveva essere fornita da sei organizzazioni, ma ora noi quattro dovremmo pagare in anticipo un’altra somma ancora. Non è un metodo troppo sicuro.” Il capo della Scuola delle Scritture non lo riteneva così appropriato.


“Il Vecchio dalle Cento Facce è l’assassino numero uno non solo perché ha ucciso tutti i suoi obiettivi, ma anche perché ha un’ottima reputazione. Riceve solo la sua ricompensa, non richiede altro.”


“Inoltre le vittime sono stati i nostri quattro ragazzi che avevamo cresciuto con cura. Sono già morti eppure state ancora cavillando per un po’ di Perle Profound? Le loro vite non valgono centomila Perle Profound?”


“Se non lo ritenete appropriato, potete ritirarvi. La mia Valle della Tranquillità è disposta a pagare da sola queste cinquecentomila Perle Profound.” Il capo della Valle della Tranquillità era irritato.


“Questo…” Il capo della Scuola delle Stelle e delle Scritture si scambiarono uno sguardo, erano rimasti un po’ senza parole.


“La mia Scuola del Dio del Fuoco è disposta a pagare parte della ricompensa per il Vecchio dalle Cento Facce.”


“Ehh, cinquecentomila Perle Profound non sono poche, se la sua valle le pagasse da sola, il suo potere finanziario ne verrebbe danneggiato e la sua vitalità si ridurrebbe di molto. Sopportiamo questo peso insieme.” Disse il capo della Scuola delle Scritture dopo aver riflettuto per un po’.


Poi aggiunse:“Sì, è meglio che collaboriamo. Vogliamo anche vendicare i nostri ragazzi! Inoltre dobbiamo ottenere quell’Ascia Fantasma Asura.”


“In tal caso, allora siamo a posto. Contatterò subito il Vecchio dalle Cento Facce.” Mentre parlava, il capo della Valle della Tranquillità tirò fuori una speciale gabbia dal palazzo.


In essa c’era uno strano uccello delle dimensioni di un gufo. Era bizzarro perché aveva sei ali.


Il prezzo di questa creatura era esorbitante. Solo le più grandi organizzazioni potevano permettersi di allevarla ed era un tipo di strumento per inviare messaggi. Erano uccelli velocissimi, quasi nessun’altra razza poteva paragonarsi a loro. Si chiamavano Uccelli Messaggeri.


Tuttavia quella creatura non apparteneva al capo della Valle della Tranquillità. Era stato inviato dal Vecchio dalle Cento Facce. Ad essere precisi, era stato quel misterioso esperto ad offrirsi di uccidere Chu Feng.


“Sono sicuro che abbiate preparato tutti le Perle Profound, vero?” Il capo della Valle della Tranquillità tirò fuori un Sacchetto Cosmo e in esso c’erano già centoventicinquemila Perle Profound, le aveva preparate in anticipo.


Vedendo questo, anche gli altri tirarono fuori le loro Perle Profound e le misero nel Sacchetto Cosmo. Dopo aver contato il pagamento, il capo della Valle della Tranquillità lego il sacchetto alla zampa dell’Uccello Messaggero.


“È certo che sia l’Uccello Messaggero del Vecchio dalle Cento Facce e non sia qualcuno che lo stia prendendo in prestito per ingannarci?” Chiese preoccupato il capo della Scuola delle Stelle.


“La mia Valle della Tranquillità ha già fatto molti scambi con il Vecchio dalle Cento Facce, quindi ho molta familiarità con questa creatura. È l’unico Uccello Messaggero che possiede, ne sono assolutamente sicuro.”


Mentre parlava, l’uomo fece un cenno e l’Uccello Messaggero si levò in volo. La creatura sfrecciò come un fulmine e scomparì senza lasciare traccia.


Chu Feng rimase nei confini della Provincia Qin. In un batter d’occhio erano passati diversi giorni, eppure Zi Ling non era ancora arrivata.


Chu Feng non era rimasto con le mani in mano nel frattempo. Aveva ucciso innumerevoli discepoli e Anziani delle sei organizzazioni e tra di loro c’era perfino un Anziano al primo livello dell’Heaven realm.


Nonostante l’alto livello di coltivazione del vecchio, Chu Feng non consumò troppe energie per ucciderlo in confronto a quando aveva lottato con Song Qingfeng e gli altri. Così Chu Feng arrivò ad una conclusione.


Al momento non aveva problemi ad uccidere una persona normale nel primo livello dell’Heaven realm e poteva affrontarne uno al secondo a meno che non fosse troppo potente. Però di fronte ad un coltivatore al terzo livello dell’Heaven realm poteva solo fuggire.





