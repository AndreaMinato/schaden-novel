---
title: Capitolo 422 - Splendida carrozza
pubDate: 2024-06-09T04:13:16.394Z
tags:
    - mga
---


Capitolo regolare
37 Capitoli in coda 0/3€
da editare


-Schadenfreude


“Zi Ling, a-anche tu hai un Armamento Élite?” L’aura unica che emanava il tesoro fece capire subito a Chu Feng cos’era davvero.


“Mio nonno ha detto che dato che ho scelto di seguirti e correre questi rischi, non baderà a me. Inoltre non mi seguirà di nascosto per proteggermi. Il mio destino dipenderà dal cielo e non interferirà.”


“Ma dato che non è stato facile crescermi fino ad ora, mi ha donato questa Splendida Carrozza. Non è il più potente Armamento Élite in termini di attacco o difesa, ma la sua velocità è impareggiabile.”


Zi Ling sorrise dolcemente, mosse lievemente la mano in cui era la carrozza. Subito dopo brillò una luce e l’Armamento Élite divenne ampio cinque metri e lungo dieci, fluttuando a mezz’aria.


“Wow, che bella.” Chu Feng ne fu stupefatto. La Splendida carrozza era ancora più bella di quando era nel palmo di Zi Ling ed era perfino più maestosa.


Inoltre una volta che si era ingrandita, la potenza unica degli Armamenti Élite divenne evidente. Era molto più imponente della carrozza della Dinastia Jiang trainata da una Bestia Mostruosa.


“Smettila di fissarla e andiamo.” Zi Ling tirò Chu Feng e le porte della carrozza si aprirono automaticamente. La ragazza ci balzò dentro entrando insieme a Chu Feng.


*huhuhu*


Dopo che le porte della vettura si chiusero, le dieci ruote iniziarono a roteare. Accelerarono sempre di più e strati di gas permeavano le ruote. Alla fine apparirono delle nuvole sotto di esse.


*swish*


All’improvviso la carrozza sembrò diventare un arcobaleno e scomparì in un batter d’occhio. Era diverse volte più rapida del Drago che Viaggia per i Nove Cieli.


Subito dopo che Chu Feng e Zi Ling partirono, gli abitanti della città esitarono per molto tempo, non riuscirono più a resistere alla curiosità e iniziarono ad avvicinarsi al campo di battaglia in cui si erano scontrati il ragazzo e il Vecchio dalle Cento Facce.


Ma quando arrivarono a destinazione e videro le voragini profonde e le costruzioni distrutte, molti si spaventarono.


In quel momento solo una persona soprannominata “Coraggioso Li” strinse i denti e avanzò.


Tutti gli altri erano rimasti fuori a fissare il giovane aspettando la sua risposta.


Alla fine il Coraggioso Li gridò:”Il Vecchio dalle Cento Facce è morto! Il Vecchio dalle Cento Facce è stato ucciso da Chu Feng! C’è solo un cadavere qui ed è sicuramente il Vecchio dalle Cento Facce!!”


“Cosa? Il Vecchio dalle Cento Facce è morto davvero? L’assassino numero uno delle Nove Province che ha ucciso innumerevoli persone e non ha mai fallito è morto? È stato ucciso da Chu Feng?”


Quando lo seppero, quasi tutti rimasero stupefatti e increduli.


Non importava quanto avessero sentito delle prodezze di Chu Feng, nessuno avrebbe creduto che sarebbe stato così anormale al punto da sconfiggere il Vecchio dalle Cento Facce. Dopotutto l’assassino era una leggenda imbattuta, un nome che spaventava le persone che lo sentivano.


Tuttavia la folla non ebbe altra scelta se non crederci. Dopotutto molti avevano sentito le parole che Chu Feng e il Vecchio dalle Cento Facce si erano detti e molti avevano assistito alla grande battaglia tra il ragazzo e l’assassino.


Anche in seguito, quando qualcuno chiese all’anziano che era stato nel campo di allenamento dov’era stato il Vecchio dalle Cento Facce di identificarlo, egli confermò che era davvero lui.


Quando questa notizia si diffuse per le Nove Province, scioccò tutti quanti, significava che Chu Feng era davvero anormale. Se avesse ucciso perfino il Vecchio dalle Cento Facce, chi sarebbe stato in grado di ucciderlo?


Era possibile che i capi delle sei scuole sarebbero dovuti intervenire personalmente per uccidere un ragazzo che aveva solo sedici anni?


Ma non importava quanto il mondo esterno sospirasse per lo stupore, quando le Scuole delle Stelle, del Dio del Fuoco, delle Scritture e la Valle della Tranquillità sentirono questa notizia, si infuriarono.


Non significava solo che avevano fallito ancora una volta, ma che avevano perso altre cinquecentomila Perle Profound. Le avevano praticamente donate a Chu Feng.


Questo li faceva proprio irritare così tanto da sbattere il tavolo delle trattative con rabbia. In realtà, da quando avevano reso Chu Feng un ricercato, avevano già distrutto innumerevoli tavoli perché ogni volta che sentivano notizie riguardo al ragazzo, non sarebbero state così buone.


Ma allo stesso tempo iniziarono ad inquietarsi perché Chu Feng era davvero formidabile. Al momento erano già acerrimi nemici, se il ragazzo avesse continuato a crescere in quel modo, un giorno non sarebbero riusciti a batterlo. Allora non sarebbe stato un disastro per loro?


Visto che la fama di Chu Feng era aumentata sempre di più, le voci riguardo alle sue imprese arrivarono alla Provincia Azzurra e molte sue azioni diventarono leggende.


Il mito di come Chu Feng aveva spazzato via la scuola numero uno della Provincia Azzurra da solo, ucciso così tante persone che il capo della Scuola Lingyun era scappato abbandonando il suo Sect, massacrato milioni di discepoli formando fiumi di sangue nella catena montuosa Lingyun, cadaveri che potevano riempire un oceano…


Inoltre circolava anche il mito di come Chu Feng era andato nel campo di esecuzione della Tenuta del Principe Qilin, ucciso molti generali, guardie nonostante la presenza del Lord della tenuta, nessuno era riuscito a resistere e poté solo rimanere a guardare mentre aveva portato via il prigioniero lasciando dietro di sé i cadaveri di innumerevoli membri della Tenuta del Principe Qilin.


Comunque, non solo le imprese che aveva fatto nella Provincia Azzurra furono diffuse, ma vennero anche rese leggendarie al punto che la gente giunse ad una conclusione.


Chu Feng era la reincarnazione di un dio del massacro. Le persone che lo offendevano non finivano bene, perché al momento aveva già ucciso una grande quantità di discepoli e Anziani delle sei scuole e in effetti si stava vendicando.


Se fosse cresciuto, la gente pensava che le Scuole delle Stelle, del Dio del Fuoco, delle Scritture, le Valli della Tranquillità, del Dio della Spada e perfino il clan Jie sarebbero state annientate proprio come la Scuola Lingyun.


Questo spaventò i capi dei Sect, sentivano che Chu Feng fosse una calamità. Una minaccia che doveva essere rimossa. Anche se non avessero potuto ottenere l’Armamento Élite, anche se non avessero potuto aprire il tesoro, avrebbero dovuto uccidere il ragazzo, altrimenti sarebbero andati incontro ad un enorme disastro in futuro.


Così le sei scuole si unirono e scrissero una lettera, chiedendo alla Dinastia Jiang di mandare delle truppe per rimuovere il demone, Chu Feng.


Altrimenti, se fosse cresciuto, molto probabilmente sarebbe diventato un Re dei Mostri e sarebbe iniziata una ribellione. Allora anche la Dinastia Jiang sarebbe stata in pericolo.


E di fronte ad una lettera del genere, in quanto sovrana delle Nove Province, la Dinastia Jiang non sarebbe rimasta a guardare senza fare nulla.
Così la Dinastia Jiang inviò un gruppo di esperti che entrarono nella Provincia Qin e iniziò a cercare Chu Feng.



