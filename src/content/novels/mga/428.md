---
title: Capitolo 428 - Sangue
pubDate: 2024-06-09T10:13:16.395Z
tags:
    - mga
---
                
CAPITOLO SPONSORIZZATO, ringraziamo Weed!
31 Capitoli in coda 0/3€


Avviso: ho fatto delle correzioni perché guardando dal cinese il ciò che è tradotto con bloodline in inglese e stirpe in italiano in realtà è 傳承血脈 che letteralmente significa "vene ereditate". Per cui passerò direttamente a sangue. 
-Schadenfreude


“La tua sete di risorse ti ha smascherato. All'inizio, prima di scappare dalla Grande Villa, hai chiesto solo Perle Profound e anche un numero così enorme.”


“Pochi giorni dopo che li hai ingannati, la tua coltivazione è aumentata. Non aveva senso.”


“Quindi, se non erro, hai bisogno di una grande quantità di risorse. Quindi so che non sei un Corpo Divino. Il potere speciale che hai probabilmente è dovuto ad un tipo di sangue. Un sangue molto potente...” Disse Zi Ling.


“Sangue?” Dopo aver sentito queste parole, Chu Feng ne fu sbalordito perché non avrebbe mai pensato che il Fulmine Divino nel suo corpo facesse parte del suo sangue.


Dopotutto era entrato nel suo corpo quando aveva dieci anni. Così aveva pensato di avere un Corpo Divino.


“Sì. In questo mondo, a parte i poteri speciali dei Corpi Divini, le persone che hanno ereditato un certo tipo di sangue possiedono delle capacità particolari.”


“Ad esempio la Dinastia Jiang. Ciò che possiedono è un sangue speciale, quindi per aumentare il proprio livello ha bisogno di una grande quantità di risorse di coltivazione.”


“Tuttavia tu sei diverso da loro.” Disse Zi Ling.


“Diverso? In che modo?” Chiese Chu Feng.


“Se non erro hai già raffinato oltre un milione di Perle Profound, aumentando solo dal terzo al sesto livello del Profound realm. La quantità di risorse che ti è necessaria è terrificante. Non è paragonabile alla gente della Dinastia Jiang.”


“Inoltre sei avanzato consecutivamente di molti livelli, quindi questo significa...”


“Primo, che la quantità di risorse di cui hai bisogno è enorme, secondo, puoi avanzare di livello quanto vuoi. Non c’è alcun limite, finché avrai abbastanza risorse, potrai avanzare facilmente.”


“Ho ragione?” Chiese Zi Ling.


“Cosa… come lo hai saputo?” Chu Feng si accigliò. Non avrebbe mai pensato che la ragazza l’avrebbe capito con così tanta chiarezza capendo perfino i suoi metodi di coltivazione.


“È vero? Tutto quello che ho detto era vero?” Comunque Zi Ling si rallegrò all'improvviso e rispose con altre domande.


“Mi stavi testando?” Chu Feng capì le intenzioni della ragazza e non poté non irritarsi.


“In realtà stavo solo facendo ipotesi, dopo aver scambiato colpi con te nella Villa della Tigre Bianca, ho chiesto a mio nonno quali altri tipi di persona potevano avere un potere speciale.”


“Ha detto che ci sono due tipi. Quelli che hanno ereditato un sangue particolare e quelli che coltivano Misteriose Tecniche Proibite.”


“Le Misteriose Tecniche Proibite imitano i Corpi Divini. Si può ottenere un potere speciale e non si ha bisogno di grandi quantità di risorse di coltivazione, tuttavia è estremamente pericoloso. Mentre si coltiva si subiranno tormenti a causa della tecnica. Si chiamano punizione divina.”


“Le punizioni divine appariranno con una certa regolarità. Se potranno sopportarle, continueranno a coltivare, altrimenti moriranno; eppure tu chiaramente non subisci effetti del genere.”


“Quindi dovresti essere una persona che ha ereditato un tipo di sangue particolare, eppure sei diverso dalla gente della Dinastia Jiang. È impossibile che faccia parte della loro famiglia. Inoltre mio nonno ha detto...”


“Cos’ha detto?” Chiese con impazienza Chu Feng.


“Ha detto che siete diversi dai Corpi Divini. I Corpi Divini sono la benedizione del cielo, mentre il sangue… il suo potere proviene dal coltivatore che lo ottiene e dal suo duro lavoro.”


“Il sangue può evolvere. Dopo che lo fa, le future generazioni potranno godere di simili benefici. Quindi ci sono diversi livelli.”


“Livelli? Che tipo di livelli?” Continuò a chiedere Chu Feng perché erano informazioni che non aveva mai sentito prima. Inoltre corrispondeva a ciò che sapeva al momento.


“Perfino mio nonno non conosce i livelli. Ha detto di averli visti in qualche antico libro, ma non può confermare nemmeno lui la loro veridicità.”


“Comunque il livello più basso dovrebbe essere il Sangue Reale.”


“Ad esempio la Dinastia Jiang, e il suo clan reale. Dovrebbero aver ereditato sangue Reale ed è per questo che sono chiamati clan reale Jiang.”


“Mio nonno ha anche detto che ci sono molti clan dotati di Sangue Reale nella Regione del Mare Orientale. Non possono essere considerati dei nobili, ma dei clan che sono durati da un po’ più di tempo rispetto al normale.”


“Per questo la dinastia Jiang è venuta in un posto come le Nove Province per andare a governare, perché nella Regione del Mare Orientale non sono niente di che. Invece qui possono definirsi dei signori e crescere stabilmente.”


“Per quanto riguarda i clan più potenti della Dinastia Jiang, ce ne sono diversi, ma in realtà hanno anche loro Sangue Reale. Grazie al loro sangue sono più potenti degli altri clan reali e solo così potranno occupare un territorio nella Regione del Mare Orientale.”


“Comunque mio nonno non ha visto un clan di tale livello, quindi significa che nella Regione del Mare Orientale non sono ancora apparsi clan con un sangue superiore a quella Reale.”


“Ma questa non è la parte importante. Ciò che conta è la diversità del tuo sangue, più alto è il suo livello e più ci sarà bisogno di risorse di coltivazione.”


“Per questo le persone dal sangue più potente avranno più difficoltà a coltivare, hanno bisogno di nutrirlo con un’enorme quantità di risorse.”


“Questo è il cosiddetto prezzo. Visto che chi è dotato di sangue speciale è diverso dai Corpi Divini, non riceverà la benedizione del cielo.”


“Quindi devono pagare un prezzo più alto e devono contare su sé stessi per farlo.”


“Inoltre più alto è il livello del sangue di una persona, meno restrizioni avranno. Questo significa che, finché uno acquisisce sufficienti risorse, può avanzare di livello all'infinito.”


“Questa è una persona con un sangue di alto livello. Il segno più ovvio è come avanzano velocemente di livello ed è grazie al potere del loro sangue che possono liberarsi da molte restrizioni.”


“Ad esempio, se una persona normale vuole avanzare di un solo livello, bisogna comprenderlo dopo aver accumulato abbastanza potere. Devono capire un intero nuovo realm, ma le persone dotate di sangue di alto livello non devono comprendere nulla.”


“Grazie al loro talento e alla loro forza, non devono farlo visto che quando avanzavano capiscono già tutto quanto del loro livello di coltivazione.”


“Naturalmente perfino un talento del genere avrà delle restrizioni, per esempio quando si raggiungerà l’Heaven realm sarà comunque necessaria una certa comprensione e la difficoltà nel farlo aumenterà ad ogni stadio.” Disse Zi Ling.



