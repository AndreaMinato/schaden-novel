---
title: Capitolo 430 - Antenato della Scuola del Dio del Fuoco
pubDate: 2024-06-09T12:13:16.395Z
tags:
    - mga
---
                
CAPITOLO SPONSORIZZATO, ringraziamo Weed!
29 Capitoli in coda 0/3€
-Schadenfreude


“Oh no, qualcuno sta distruggendo il cimitero!”


“Dannazione, chi osa essere così insolente e irrispettoso nei confronti degli antenati della mia Scuola del Dio del fuoco?!”


Gli attacchi di Chu Feng e Zi Ling attrassero quasi subito l’attenzione degli Anziani e dei discepoli, che iniziarono ad accorrere. Le campane cominciarono a suonare l'allarme.


“Sono stato io a distruggere il cimitero della Scuola del Dio del Fuoco.” Chu Feng sfoderò l’Ascia Fantasma Asura e massacrò i discepoli attorno.


“Me**a, è Chu Feng! Scappate! Scappate tutti!” Gli Anziani e gli allievi vicini erano solo spazzatura in confronto a lui. Il ragazzo li stava uccidendo dall'alto e ogni sua mossa li feriva gravemente o li uccideva. Nessuno poteva affrontarlo.


Zi Ling virò la Splendida Carrozza e chiamò il suo spirito del Mondo delle Fate. I suoi metodi d’attacco non erano inferiori a quelli di Chu Feng.


Al momento il caposcuola e gli Anziani di grado superiore non erano presenti e non c’era nessuno che poteva sconfiggerli. Se avessero continuato così, la Scuola del Dio del Fuoco sarebbe stata spazzata via da loro.


“Parla. Dove sono le risorse di coltivazione della tua Scuola del Dio del Fuoco? Dov'è la tesoreria?” Chu Feng afferrò un Anziano della corte principale e lo interrogò.


“Io... non lo so! Non lo so davvero! Solo il caposcuola lo sa!” L’Anziano scosse frettolosamente la testa ed era così spaventato da pisciarsi sotto.


“Se non lo sai allora muori.” Chu Feng sbuffò freddamente, poi scagliò un colpo di palmo e ridusse l’uomo ad una pozza di sangue.


“Presto! Presto aprite le Formazioni Difensive! Non possiamo lasciare che entrino nella Scuola del Dio del Fuoco altrimenti le decine di milioni di discepoli e Anziani moriranno!” In quel momento gli Anziani poterono solo attivare le barriere.


Formazioni Spirit color blu sfrecciarono nel cielo. La luce trapassò le nuvole bianche e sigillarono la città. Le barriere fecero sospirare e suscitarono l’ammirazione della gente. Era uno spettacolo raro ed incredibile.


“Umpf. Delle Formazioni Spirit del genere vogliono fermarmi?” Tuttavia la Splendida Carrozza si sollevò al cielo secondo la volontà di Zi Ling e sfrecciò verso la barriera.


*boom* La Splendida Carrozza squarciò l'aria e con una serie di esplosioni, distrusse le barriere.


“Diavolo! Le Formazioni Spirit sono state distrutte! Scappate! Scappate tutti! Presto andiamocene altrimenti moriremo!”


Dopotutto i discepoli erano fondamentali, se fosse successo qualcosa a loro sarebbe stato come distruggere il futuro della Scuola del Dio del Fuoco.


Così molte enormi Aquile Testabianca iniziarono a spiccare il volo portando tutti i discepoli principali.


“Volete scappare? Ne sarete in grado?” Chu Feng li stava massacrando con soddisfazione e stava scegliendo dei discepoli principali da uccidere. Vedendo che ne stava scappando un numero così grosso, naturalmente non li avrebbe lasciati andare.


“Chi è che sta invadendo la mia Scuola del Dio del Fuoco?!!!”


Ma proprio in quel momento risuonò un grido furioso e tuonante dal retro delle montagne della Scuola del Dio del Fuoco.


Era un rumore assordante e perfino le orecchie di Chu Feng ronzarono. L’espressione di Zi Ling cambiò completamente.


*boom* All'improvviso uno scoppio di energia si scatenò tra le montagne mentre un esperto usciva allo scoperto.


Era estremamente veloce, perfino più del Drago che Viaggia per i Nove Cieli di Chu Feng. Era anche molto potente, mentre volava faceva contorcere perfino lo spazio, come se non potesse sopportare la sua forza.


“Me**a, è il capo precedente della Scuola del Dio del Fuoco! Questo vecchio mostro è ancora vivo! Quest’aura... è sicuramente al sesto livello dell’Heaven realm.”


“Chu Feng, presto scappiamo! Non possiamo sconfiggerlo!” Con il suo acuto Potere Spirit, Zi Ling fu la prima ad individuare il grado della sua coltivazione. Comandò alla Splendida Carrozza di avvicinarsi a lei, poi caricò Chu Feng e si prepararono a scappare.


Allo stesso tempo l’antico antenato era già arrivato sopra la Scuola del Dio del Fuoco e vide Chu Feng e Zi Ling saltare nella Splendida Carrozza.


Vedendo le loro espressioni spaventate, capì che erano gli autori della distruzione della sua scuola. Così gridò con furia:”Da dove provengono questi due mocciosi che osano essere così insolenti?!”


Fece un cenno e scagliò un colpo di palmo. Sconfinato potere Heaven formò onde d’urto che agitarono l’aria. Strati di energia fecero cambiare il cielo e sfrecciarono verso la Splendida Carrozza.


“Vecchio, invece che chiederlo a me, Chu Feng, chiedilo al tuo successore indegno! Mi ha costretto lui ad essergli ostile!”


La velocità della Splendida Carrozza era formidabile. Dopo che il grido di Chu Feng risuonò, l’Armamento Élite divenne un lungo arcobaleno che volò tra le nuvole senza lasciare tracce.


“Chu Feng? Quel giovane si chiama Chu Feng?” Mentre guardava la Splendida Carrozza che scompariva dal suo campo visivo, aggrottò le sopracciglia. Dopodiché gridò con rabbia:


“Kong Chenguang!!”


“Kong Chenguang!!”


“Cosa sta succedendo?! Esci fuori e dammi una spiegazione!!”


La forza dell'antenato era spropositata. Le sue grida fecero tremare la terra, le foreste e fece anche crollare le montagne.


In una situazione del genere, alcuni discepoli non riuscirono a resistere e sputarono sangue sul posto per lo shock, gravemente feriti.


Ben pochi sapevano chi fosse questo Kong Chenguang. Solo alcuni discepoli principali sapevano che stava chiamando il capo della Scuola del Dio del Fuoco.


L'antenato stava coltivando in isolamento, ma era stato disturbato dagli allarmi. Dopo essere uscito, aveva scoperto che due mocciosi avevano seminato caos per la Scuola del Dio del Fuoco e, se non fosse intervenuto in tempo, probabilmente sarebbe stata distrutta dai due ragazzini e una storia di quasi mille anni sarebbe stata completamente rovinata.


Il caposcuola Kong Chenguang e gli Anziani più importanti non erano nell'accademia. Significava che Kong Chenguang non aveva seguito le sue istruzioni e non stava proteggendo la Scuola del Dio del Fuoco. Come poteva non essere furioso?


Ma questa ira poteva essere considerata lieve, fu quando scoprì che il cimitero era stato devastato e i corpi dei capi e degli Anziani erano stati distrutti che scoppiò di rabbia.


Quando sarebbe tornato con gli altri Anziani, il caposcuola non avrebbe potuto evitare di ricevere una gravissima punizione.



