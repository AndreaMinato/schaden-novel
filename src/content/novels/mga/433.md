---
title: Capitolo 433 - Si Chiama Perla Spirituale
pubDate: 2024-06-09T15:13:16.396Z
tags:
    - mga
---
                
CAPITOLO SPONSORIZZATO, ringraziamo Weed!
27 Capitoli in coda 0/3€
-Schadenfreude


Chu Feng cavalcò il drago azzurro e viaggiò tra le nuvole mentre la fredda brezza soffiava sul suo volto. Era davvero rinfrescante e rilassante.


Così volò in cerchio un po’ più di volte perché l’abbraccio di Zi Ling era davvero confortevole e non poteva sopportare di separarsene.


“Se non mi porti a mangiare morirò di fame!” Solo quando la ragazza iniziò a gridare Chu Feng accelerò in direzione di residenze umane.


“Cavolo. Maledetto puzzone, osi prendermi in giro? Mi hai detto che mi avresti portato a mangiare un po’ di cibo delizioso, eppure perdi tempo volando a caso. Il sole è quasi tramontato ma non hai ancora trovato una città. Morirò davvero di fame!”


Chi era Zi Ling? Era una persona di nobili origini, così ogni piccolo inconveniente come l’essere affamata avrebbe fatto riapparire il suo temperamento da “signorina”.


Le sue mani bianche e sottili non abbracciavano più Chu Feng con delicatezza, erano come due pinze che lo strizzavano per sfogare la propria rabbia.


“Ahhhhhhh! Mogliettina mia, perdonami!!”


“È solo che vedendo un panorama così bello, volevo…”


“Stai ancora parlando?”


“Ahhhhh!!”


“Va bene! Guarda, c’è un villaggio avanti! Che ne dici di andare lì?”


“Vabbè. Andrà bene purché avrò qualcosa da mangiare, non voglio più muovermi per la fame.”


Non riusciva a sopportare la tortura di Zi Ling, così Chu Feng non si disturbò a cercare un ristorante decente.


In quel momento vide un villaggio. Nonostante non sembrasse fiorente, di sicuro avrebbe avuto polli, anatre e oche.


Così Chu Feng atterrò a distanza, cambiò il suo aspetto usando la maschera misteriosa e portò Zi Ling nel villaggio.


“Wuuuuh, wuuuuuh!”


Tuttavia, non appena entrarono nel villaggio, Chu Feng sentì che c’era qualcosa di strano. L’atmosfera era molto silenziosa e c'era solo un gruppo di bambini che stava giocando.


Anche se avevano visto persone più grandi, sembravano avvilite e avevano lo sguardo basso. Inoltre Chu Feng sentì qualche singhiozzo provenire da alcune case, vecchi e donne stavano piangendo.


“Dev'essere successo qualcosa qui.” Disse all'improvviso Zi Ling. Chiaramente aveva un Potere Spirit più acuto e aveva già notato che c’era qualcosa di strano in questo villaggio.


“Wow, sorellona, sei così bella!” Proprio in quel momento il gruppo di bambini notò Chu Feng e Zi Ling e si affollarono attorno a loro.


Zi Ling era davvero splendida. Il suo viso aveva una bellezza sovrannaturale, tutti sarebbero rimasti attratti dalla sua bellezza. I bambini innocenti non potevano resistere e le si avvicinarono.


“Ehi, mocciosa, non toccarla!”


Chu Feng vide una ragazza con il viso e le mani piene di moccio, che stendeva la mano, anch'essa coperta di moccio verso la gonna viola di Zi Ling.


Questo irritò il ragazzo. Perfino lui non aveva osato toccarla impudentemente, eppure quella sporca mocciosa stava cercando di farlo. Come poteva sopportarlo?


“Ah! Che paura!” Tuttavia, Chu Feng rimpianse di aver gridato perché terrorizzò i bambini.


“Chu Feng, non importa. Se gli abiti si sporcano basta lavarli, no? Non spaventarli.” Zi Ling sorrise dolcemente, poi abbracciò la bambina moccicosa e chiese:”Piccolina, qual è il tuo nome?”


La ragazzina si pulì il viso dal moccio e disse sorridendo:“Mi chiamo Erya.”
Sembrava davvero contenta.


“Sorellona, io mi chiamo Gousheng.” Un ragazzino ancora più sporco della mocciosa accorse e aprì spudoratamente le braccia per abbracciare Zi Ling.


“Non te l'ha nemmeno chiesto, perché gliel'hai detto?” Un bimbo grasso gli scoccò un’occhiataccia, nemmeno lui che era un suo amico, non poteva sopportare la sua sfacciataggine.


“Non importa se me lo chiedi o no, mi chiamo comunque Gousheng. Sorellona, anche io voglio un abbraccio!” Dopo aver restituito l’occhiataccia al piccolo grassone, si precipitò su Zi Ling.


“Col cavolo. Torna a casa e va ad abbracciare tua madre.” Chu Feng diede un calcio al sedere del moccioso allontanandolo di un metro. Le ragazze andavano bene, ma anche il ragazzo voleva approfittarsene? Non doveva nemmeno pensarci.


“Chu Feng, questi bambini sono davvero carini!” A Zi Ling piaceva questo gruppetto ed era molto contenta di giocare con loro. Sembrava che si fosse già dimenticata di essere affamata.


“Ti piacciono i bambini? Anche a me!” Chu Feng sorrise maliziosamente, poi disse:”Mogliettina mia, quando dovremmo avere un bambino anche noi?”


“Sicuro! Se vuoi morire, perché non ci provi?” Negli occhi di Zi Ling brillò una luce viola e Chu Feng arretrò di un passo per lo spavento e disse sorridendo:”È solo una battuta, ma credo che tu abbia ragione. Siamo ancora giovani e c’è ancora tempo per parlarne in futuro.”


“Umpf.” Zi Ling arricciò le labbra e sbuffò freddamente. Ultimamente si era abituata alla spudoratezza di Chu Feng.


“Erya, Gousheng, guardate. Cos'è questa?” All'improvviso a Chu Feng venne in mente un’idea. Tirò fuori dieci Perle Spirituali dal suo Sacchetto Cosmo.


Nel Cimitero della Scuola del Dio del Fuoco ce n’erano tantissime, ma erano inutili per Chu Feng visto che la loro energia spirituale era insufficiente.


Comunque erano usate come moneta e avevano una certa utilità. Una sola Perla Spirituale era già sufficiente per fare vivere agiatamente una persona comune per diverse generazioni senza preoccuparsi del cibo o dei vestiti.


Così Chu Feng ne aveva prese un po' per potersi permettere di mangiare ai ristoranti.


Dopotutto gli era già capitato qualche evento imbarazzante. Inoltre se Chu Feng avesse tirato fuori oggetti come Perle Profound o Origin, forse non le avrebbero nemmeno riconosciute, le Perle Spirituali erano le più adatte.


“Wow, fratellone, le tue biglie sono così belle! Puoi darmele?”


“Anche io le voglio! Fratellone, dalle a me! Le scambierò con le mie!”


Vedendo le Perle Spirituali brillanti, i bambini iniziarono ad entusiasmarsi e le scambiarono per piccole biglie con cui giocare.


Il più spudorato era quel mocciosetto di nome Gousheng. Aveva tirato fuori una decina di pezzi di roccia limata dalle tasche e cercava di scambiarli per le Perle Spirituali di Chu Feng.


“Non avete esperienza, quindi lasciate che vi dica che non sono biglie con cui giocare. Sono Perle Spirituali, sono tesori molto preziosi.” Spiegò Chu Feng.



