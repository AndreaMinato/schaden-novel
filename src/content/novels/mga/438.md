---
title: Capitolo 438 - Difficoltà a Differenziare tra Bene e Male
pubDate: 2024-06-09T20:13:16.397Z
tags:
    - mga
---
                
CAPITOLO SPONSORIZZATO, ringraziamo Weed!
23 Capitoli in coda 0/3€
-Schadenfreude


“Ti prego, non uccidermi, non uccidermi!”


“Noo! Ahhhhhhhh!!”


Di fronte ad una situazione senza via di fuga, molti iniziarono ad inginocchiarsi e battere la testa contro il pavimento, ma ciò che ricevettero in cambio fu un annientamento completo.


Davanti a persone come loro, Chu Feng e Zi Ling non avevano la minima pietà perché conoscevano la loro natura. Anche se stavano implorando pietosamente, se li avessero risparmiati avrebbero continuato a commettere crimini. Persone del genere dovevano essere uccise.


Chu Feng e Zi Ling continuarono a massacrare in modo fulmineo. In un batter d’occhio uccisero la maggior parte dei malvagi nel palazzo.


Comunque lasciarono Yan Yangtian per ultimo. Dopo aver ucciso tutti i suoi sottoposti, Chu Feng andò a chiedergli:”All’inizio, quando mi hai provocato, hai mai pensato che sarebbe arrivato un giorno del genere?”


“Ahahahah...” Yan Yangtian non rispose, invece rise fragorosamente.


Questa risata rivelava che non temeva la morte. Non aveva paura nemmeno che Chu Feng lo torturasse. Per quanto poteva, mantenne la grandezza di un re e disse:


“Quanto sono stato glorioso io, Yan Yangtian, quando ho dominato la Provincia Azzurra per decine di anni? All’inizio in effetti non mi immaginavo che sarebbe giunto un giorno del genere.”


“Ancora di più non avrei mai pensato che sarei stato sconfitto da un giovane.”


“Ma la storia è dettata dai vincitori, non ho scuse.”


“Sei più forte e più spietato di me. Ammetto la sconfitta.”


“Ma non credo che sia imbarazzante. Anche così tanti grandi guerrieri e organizzazioni che esistono da molti anni non possono fare nulla contro di te. Cosa potrei fare io?”


“Se mi chiedessi se rimpiango o no le mie azioni, potrei dire che le rimpiango. Moltissimo, vorrei non averti provocato...”


“Se potessi tornare indietro, cercherei di attirare il tuo favore. Ti adulerei.”


“Ma ciò che è fatto è fatto. Che utilità c’è nel rimpianto? Posso solo invidiare, invidiare le capacità di valutazione del capo della Scuola del Drago Azzurro. È stato più capace e astuto di me perché ha visto le tue qualità.”


“Ora nonostante la mia coltivazione sia ancora superiore alla tua, la mia forza è di gran lunga inferiore.”


“Non importa se vuoi uccidermi o torturarmi, non ho alcuna parola d’odio da rivolgerti. Fai pure.
Oggi, se potessi esprimere un desiderio, sarebbe di essere tuo figlio nella mia prossima vita.”


Vedendo questa reazione, Chu Feng chiuse gli occhi. Rifletté e poi sorrise all’improvviso come se fosse stato illuminato. Poi disse:


“Hai capito tutto chiaramente, ma non ti preoccupare. Non ti ucciderò, né ti tormenterò.
Tuttavia distruggerò la tua coltivazione così non potrai ferire più la gente comune o maltrattare il più debole.” Chu Feng sorrise con calma, poi sporse la mano e colpì il dantian di Yan Yangtian.


“Ahhhhh!!” Yan Yangtian urlò mentre il sangue schizzava dal suo dantian. Ben presto cadde a terra con il volto pallido mentre tremava.


Chu Feng non lo aveva ucciso non perché si fosse intenerito, né perché voleva dargli l’occasione di redimersi, ma perché all'improvviso non se la sentiva più di ucciderlo.


Se la forza di Yan Yangtian fosse ancora superiore o se potesse minacciarlo in qualche modo, Chu Feng l’avrebbe ucciso senza esitare per rimuovere futuri pericoli.


Ma di fronte ad una persona innocua, Chu Feng pensava già che non ci fosse alcun significato nell’ucciderlo.


Inoltre il capo della Scuola Lingyun che l’aveva inseguito ovunque e poteva ucciderlo con un cenno era già stato sconfitto. Non poteva più essere una minaccia.


Forse la sua esistenza poteva ricordare a Chu Feng che le difficoltà che aveva sperimentato non erano state vane.


Era cresciuto molto velocemente, aveva ucciso innumerevoli persone che rappresentavano un pericolo per lui.


Dopodiché Chu Feng e Zi Ling non iniziarono un enorme massacro. Mandarono via tutti i coltivatori e poi fecero disperdere i lavoratori.


Dopo averle fatto delle domande, scoprirono che la giovane che era stata quasi stuprata era davvero la sorella maggiore di Eyra.


Così, con le tecniche di Formazione Spirit, Chu Feng e Zi Ling l’aiutarono a guarire le braccia spezzate e con delle medicine le fecero recuperare le forze. Avevano anche fatto riprendere il suo spirito facendo sì che si sbarazzasse dell’ombra nel suo cuore e tornasse in salute.


Dopo aver fatto questo, la portarono al villaggio.


“Senza coltivazione, che significato ha continuare a vivere?”


Tuttavia, dopo che Chu Feng e gli altri se ne andarono, Yan Yangtian andò sulla cima di una montagna.


Il suo volto non aveva più il suo orgoglio precedente. Il suo aspetto non sembrava più quello di un grande caposcuola, né pareva il signore di questo territorio. Invece era solo un vecchio sull'orlo della morte.


*swish* Alla fine si fece cadere da un precipizio.


Lui, che non aveva coltivazione, né potere Heaven, aveva il corpo di una persona comune. Estremamente debole.


Precipitò a terra da una rupe alta diverse centinaia di metri e si ridusse subito in poltiglia. Il capo della scuola Lingyun che era stato così potente nella Provincia Azzurra morì lì.


“Chu Feng oggi si può dire che abbiamo fatto una buona azione, no?”


“Non c'è nulla di assolutamente buono o di assolutamente cattivo. Finché credi che sia giusto, allora è una buona azione.”


Tra le nuvole, Chu Feng stava guidando il Drago che Viaggia per i Nove Cieli dirigendosi nel luogo in cui vivevano.


“Tsk.” Dopo aver sentito queste parole, Zi Ling arricciò le labbra, poi sorrise e disse:”Le tue parole hanno senso. Ci sono sempre due parti. Per salvare delle persone, ne uccidiamo altre. Anche se quelli che abbiamo ucciso sono persone malvagie, quelle che salviamo pensano che siamo buoni.”


“Ma in realtà non lo siamo perché le famiglie di quelli che abbiamo ucciso potrebbero essere brava gente e ai loro occhi avremmo ucciso i loro parenti.”


“Mogliettina mia, come ti senti oggi? Contenta?” Chiese sorridendo Chu Feng.


“Sono felice. Vedere la famiglia di Eyra riunirsi mi ha reso davvero felice. Forse la vita semplice della gente comune è la gioia più difficile da ottenere tra persone come noi.” Disse sorridendo dolcemente Zi Ling.


“È un bene che tu sia contenta.” Anche Chu Feng sorrise.


Non era assolutamente la prima volta che Chu Feng interveniva in questioni del genere. Non poteva sopportare di vedere la gente comune maltrattata da potenti coltivatori, così quando incontrava problemi del genere, avrebbe cercato di fare giustizia.


Comunque anche lui era stato oppresso. All'inizio era stata la Scuola Lingyun e al momento lo stavano facendo le sei organizzazioni. Perfino la Dinastia Jiang aveva mandato dei guerrieri per ucciderlo.


Di fronte a questa ingiustizia, Chu Feng aveva resistito più che poteva, ma era diventato malvagio agli occhi della gente e le organizzazioni enormi che lo opprimevano sembravano essere dalla parte del giusto.



