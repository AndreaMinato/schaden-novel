---
title: Capitolo 456 - Questo è un Disastro Naturale
pubDate: 2024-06-10T14:13:16.399Z
tags:
    - mga
---


<em>CAPITOLO SPONSORIZZATO ringraziamo Weed!
12 Capitoli in coda, 0/3€</em>


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè due euro a capitolo.</strong>
-Schadenfreude</em>


Nella Provincia Sui erano apparse enormi nuvole nere e subito dopo era avvenuta un’esplosione spaventosa.


L’impatto sconvolse le Nove Province, perfino la gente all'esterno l’aveva sentita. Gli abitanti della Provincia Sui avevano visto personalmente i bagliori blu e dorati nella Valle del Dio della Spada.


Dopodiché il Sect era stato raso al suolo. Anzi ad essere più precisi, l’intera area era diventata una profonda voragine. Non rimaneva alcuna forma di vita o costruzione in quella zona.


Questo sbalordì tutti quanti, perfino la Dinastia Jiang mandò dei grandi esperti per scoprire la verità riguardo all'esplosione.


Alla fine giunsero ad una conclusione. Era stato un disastro naturale, ma nemmeno loro ne sapevano la causa.


Le persone che avevano visto personalmente la Valle del Dio della Spada ed erano andati a controllare quell'area erano tutti d’accordo con la Dinastia Jiang.


Questo perché una persona non poteva assolutamente possedere una forza così distruttiva. Se non altro nel continente delle Nove Province non esisteva nessuno capace di farlo.


Il tempo passò e in un batter d’occhio passarono due mesi dall'esplosione. La gente ne stava ancora discutendo, era l’argomento preferito di cui parlare mentre si passava il tempo.


Intanto erano accaduti enormi cambiamenti nella valle: a causa della profondità dell’esplosione, l’acqua era emersa dal sottosuolo. Perfino il corso di qualche fiume era stato deviato per poi confluire nella voragine.


Così nell’arco di due mesi si era accumulata molta acqua. Stava per diventare un grande lago e la gente gli diede perfino un nome. Il Lago del Disastro Naturale.


La Valle del Dio della Spada che esisteva da quasi mille anni era scomparsa completamente.


Nella Provincia Azzurra, nel Cimitero Mille Ossa, vicino alla Formazione che sigillava Su Rou e Su Mei, Chu Feng era a letto e Zi Ling vegliava su di lui accanto.


“Come sta Junior Chu Feng?” Zhang Tianyi si era avvicinato lentamente.


“L’Antenato Drago Azzurro è venuto a dare un’occhiata. Ha detto che ora sta bene e crede che si risveglierà tra un po' di giorni.” Disse sorridendo lievemente Zi Ling, ma il suo sguardo era ancora incollato su Chu Feng.


“Ottimo. Quel giorno, se non fosse stato per lui, saremmo morti lì probabilmente.” Zhang Tianyi guardò con attenzione il ragazzo. Non appena ripensava alla scena spaventosa di due mesi fa, non poteva evitare di sentire un po' di paura nei confronti di Chu Feng.


Anche se coltivava una Misteriosa Tecnica Proibita, un momento prima dell’esplosione aveva pensato di trovarsi di fronte ad un pericolo mortale, poi aveva visto personalmente la devastazione che aveva scatenato il ragazzo. Era stato davvero agghiacciante.


Si sollevava del fumo denso nel raggio di diverse migliaia di miglia. Non aveva sentito alcun segno di vita. Era davvero terrificante perché, nonostante si fosse sempre considerato eccezionale, non avrebbe mai pensato che esistesse una persona capace di provocare un’esplosione così spaventosa. Era davvero un potere capace di distruggere il mondo.


“Senior Zhang, non hai detto a nessuno di Chu Feng, vero?” Chiese sorridendo Zi Ling.


“No, so quanto sia importante un’informazione del genere. Se si sapesse in giro potrebbe attirare guai per Junior Chu Feng, quindi naturalmente non lo dirò a nessuno. Ora lo sappiamo solo io e te, e anche junior Chu Feng. Tanto le persone che erano nella Valle del Dio della Spada sono tutte morte.”


“In realtà, a pensarci bene, è davvero un miracolo che io sia sopravvissuto ad una forza così terrificante.” Zhang Tianyi sorrise.


“Sono sicura che Chu Feng non avesse perso completamente il controllo. Se non avesse voluto proteggerci come potremmo essere sopravvissuti?” Disse Zi Ling.


“Sì.” Zhang Tianyi annuì, guardò Chu Feng assorto e poi se ne andò.


Quando il ragazzo aveva scatenato il suo potere, perfino Zi Ling e Zhang Tianyi ne erano rimasti esterrefatti perché non si aspettavano che Chu Feng avesse una forza del genere.


E quel tipo di potere non poteva essere svelato agli altri. Se i grandi Sect lo venissero a sapere, non si sapeva se Chu Feng avrebbe incontrato un colpo di fortuna o un disastro.


Zi Ling aveva sentito suo nonno dire che nella Regione del Mare Orientale c'era un’organizzazione terrificante che usava dei metodi crudeli per rubare i poteri degli altri e assimilarli.


Nonostante fossero malvagi e contorti, molti coltivatori facevano così. Erano i signori di quell'area e nessuno osava irritarli facilmente.


Così Zi Ling e Zhang Tianyi decisero di non dire a nessuno del segreto nel corpo del ragazzo. Non avrebbero potuto dirlo nemmeno alla famiglia di Chu Feng o al Fondatore Drago Azzurro.


In realtà, il primo pensiero di Zi Ling era stato di uccidere Zhang Tianyi. Solo allora il segreto sarebbe stato al sicuro, ma non poteva fare nulla al riguardo, era più debole di lui e anche se lo avesse ucciso, temeva che Chu Feng l’avrebbe biasimata. Così non aveva fatto azioni estreme.


Dopodiché i due avevano riportato Chu Feng, privo di sensi ed estremamente debole, nel Cimitero delle Mille Ossa.


Finora era rimasto a letto per oltre due mesi, ma ancora non si era risvegliato.


Zi Ling era ancora a vegliare su di lui. Anche se sapeva che stava bene, era comunque preoccupata.


“Mmmmh...” Alla fine le palpebre di Chu Feng fremettero e il ragazzo sbuffò lievemente.


“Chu Feng, Chu Feng, svegliati! Smettila di dormire!” Vedendo questo, Zi Ling si entusiasmò e lo chiamò in continuazione, temeva che sarebbe tornato a dormire.


In effetti il ragazzo iniziò lentamente ad aprire gli occhi. Dopo aver visto Zi Ling, mostrò un sorriso pacifico, ma quando vide dove si trovava mostrò uno sguardo perplesso.


“Zi Ling, co... come siamo tornati nel Cimitero Mille Ossa? Non dovremmo essere nella Valle del Dio della Spada?”


“Chu Feng, non ti ricordi cos’è successo?” Vedendo l’espressione confusa di Chu Feng, Zi Ling aggrottò lievemente le sopracciglia con un po’ di preoccupazione.


Dopotutto Chu Feng era diventato estremamente fiacco dopo aver scatenato il suo potere terrificante. Allora Zi Ling lo aveva chiamato molte volte, ma il ragazzo era diventato debole, così debole che sembrava poter morire in ogni momento. Così anche se al momento aveva recuperato le forze, era comunque molto preoccupata. Temeva che Chu Feng avrebbe ricevuto dei danni collaterali per aver usato così tanto potere.
                                



