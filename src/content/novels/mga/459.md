---
title: Capitolo 459 - I Pensieri di Ovetto
pubDate: 2024-06-10T17:13:16.400Z
tags:
    - mga
---


<em>CAPITOLO SPONSORIZZATO ringraziamo Weed!
9 Capitoli in coda, 0/3€</em>


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè due euro a capitolo.</strong>
-Schadenfreude</em>


“È davvero uno spirito del mondo Asura, non c’è da meravigliarsi che il suo potere sia oscuro.” Dopo aver sentito le parole del Fondatore Drago Azzurro, Zi Ling si accigliò lievemente. Aveva già fatto questa ipotesi.


“Il Mondo degli Spiriti Asura? È leggendario, ha un infinito potere oscuro ed è ritenuto il più potente tra i sette mondi degli spiriti, no?”


La persona più scioccata fu Zhuge Liuyun. Nonostante le sue tecniche fossero di gran lunga inferiori a Chu Feng e Zi Ling, dopotutto era stato uno Sciamano per molti anni. Aveva molta esperienza, così naturalmente aveva sentito dei sette mondi degli spiriti e anche delle loro caratteristiche.


Gli spiriti del mondo Asura non erano quelli più nobili e orgogliosi, ma in termini di forza, tirannia e crudeltà erano ineguagliabili.


Erano formidabili ed erano il sogno di ogni Sciamano. Una persona capace di ottenere la loro approvazione doveva essere incredibilmente potente. Richiedeva almeno un talento e un potenziale incredibili.


Chu Feng aveva ricevuto l’approvazione di uno spirito del Mondo Asura.
Significava che il potenziale del ragazzo era semplicemente illimitato e che era destinato a diventare uno Sciamano sbalorditivo.


Gli altri forse non capivano cosa rappresentava il Mondo degli Spiriti Asura, ma Zhuge Liuyun sapeva quanto era importante.


Così era rimasto scioccato, guardò Chu Feng con un'espressione piena di emozioni contrastanti, il potenziale del ragazzo aveva superato la sua immaginazione.


Tuttavia in quel momento Ovetto si infuriò di nuovo e ruggì:“Vecchio, ti ho detto di non chiamarmi signorina! Non capisci?”


“Ovetto, non puoi essere così irrispettosa! È il mio antenato!” Chu Feng cercò di dissuaderla, ma il suo carattere era impulsivo. Trattava così perfino lui, figuriamoci gli altri. Temeva che Ovetto avrebbe esagerato.


“Umpf.” In quell'istante la ragazza stava per ribattere, ma quando sentì Chu Feng parlare, arricciò le labbra e si trattenne. Dopodiché diede un’occhiata al ragazzo e poi disse:”Davvero inutile. Un gruppo di spazzatura debole osa essere così irrispettoso? Vabbè, torno indietro.”


Ovetto balzò facendo ondeggiare la sua gonna di piume nere, divenne un turbinio di luce e si precipitò nel Portale del Mondo degli Spiriti per poi scomparire.


Chu Feng era rimasto senza parole vedendo l'atteggiamento di Ovetto, ma non poteva farci nulla. Dopotutto era uno spirito speciale e forse ai suoi occhi il Fondatore Drago Azzurro era davvero una nullità. Probabilmente per lei non era nemmeno degno di uno sguardo, così Chu Feng non se la sentì di dirle altro.


Gli altri non avevano osato dirle nulla, nonostante la sua mancanza di rispetto nei confronti del Fondatore avesse irritato un po' i discepoli della Scuola del Drago Azzurro, nessuno di loro aveva parlato.


Questo perché Ovetto aveva emanato un'energia terrificante quando si era arrabbiata. Sembrava l'aura di un demone infernale, erano ben consapevoli che non era assolutamente un'esistenza che potevano fare arrabbiare.


“Ahah, gli spiriti del mondo Asura sono davvero tirannici. Oh, Chu Feng, mi hai difeso bene prima! Mi piace quella ragazza.” Il Fondatore Drago Azzurro scoppiò a ridere, non solo non era arrabbiato, sembrava perfino contento.


Vedendo questo, Chu Feng sospirò di sollievo. Non importava quanto Ovetto lo sottovalutasse, dopotutto era il suo antenato. Lo rispettava dal profondo del cuore e sperava che la ragazza non lo avesse fatto arrabbiare.


Tuttavia Chu Feng era preoccupato anche che Ovetto si fosse infuriata. Così, dopo che tutti si erano dispersi, il ragazzo le chiese frettolosamente:


“Non ti sei davvero arrabbiata, vero? Il mio antenato non sa quanto eri potente prima e ha visto che sembravi una ragazza, così data la sua età è normale che ti chiami signorina.”


“Vuoi che lo chiami mia regina di fronte a così tanti giovani, questo gli rende davvero le cose difficili.”


Ovetto al momento era nel Mondo degli Spiriti di Chu Feng, arricciò le labbra e disse:”Mi sottovaluti troppo, come potrei essere di vedute così ristrette? D'ora in poi non uscirò così facilmente, chiamami quando c'è qualcuno che ti sta maltrattando!”


“Dici anche che non sei arrabbiata? Non hai sempre detto di volerti sbarazzare dei legami del mio Mondo degli Spiriti? Lo puoi fare ora, eppure non esci fuori. Non arrabbiarti, è colpa mia, va bene?” Sollecitò con sincerità Chu Feng. Gli importava molto di come si sentiva Ovetto.


“Idiota. Lo sto facendo per te. Non sprecare più fiato e va ad accompagnare la tua fidanzata.” Ovetto arricciò le labbra, poi sorrise con fare dispettoso, si girò e finse di dormire. Non importava cosa dicesse Chu Feng, non rispose più.


“Junior Chu Feng, Junior Chu Feng!” Risuonarono delle grida all'improvviso mentre Zhang Tianyi accorreva con un’espressione agitata.


“Senior Zhang, è successo qualcosa fuori?” Vedendo questo, Chu Feng aggrottò le sopracciglia.


Diversi giorni fa, prima che il ragazzo avanzasse di livello, aveva affidato a Zhang Tianyi il compito di andare nella Provincia Spirit e controllare la situazione della Gilda del Mondo degli Spiriti, visto che presto si sarebbero diretti lì.


Ma a giudicare dall'espressione di Zhang Tianyi, doveva essere accaduto qualcosa.


“Non va bene, al momento il continente è nel caos. Il clan Jie ha annunciato al mondo che io, te e Zi Ling siamo stati protetti in segreto dalla gilda, per questo le Nove Province non sono riuscite a trovarci.”


“Ora, con il pretesto di trovare noi tre, il clan Jie ha unito le forze con la Valle della Tranquillità, le Scuole delle Scritture, quella delle Stelle e del Dio del Fuoco. Hanno radunato un grande esercito d’élite di un milione di guerrieri per attaccare la gilda!”


“Al momento la guerra è già iniziata. Le fiamme della battaglia hanno avvolto l’intera Provincia Spirit e la gilda sta arretrando costantemente perché è in minoranza numerica, ora sono nella loro base e rimane solo un ultimo strato difensivo. Se verrà distrutto dall'esercito, allora la Gilda del Mondo degli Spiriti sarà annientata.”


“Da ciò che so, in superficie, il clan Jie lo sta facendo per catturarti, ma in realtà vogliono annientare la loro nemesi e occupare la Torre Fantasma Asura.” Disse con solennità Zhang Tianyi.


“I vecchi antenati delle scuole sono tutti usciti fuori?” Chiese Chu Feng.


“Sì, tutti gli esperti all'Heaven realm sono stati mandati in guerra e hanno giurato di distruggere la gilda.” Disse Zhang Tianyi.


“Stanno mettendo in gioco tutte le loro risorse e se falliranno allora penseranno solo di stare morendo per una buona causa.” Disse Chu Feng.


“Cosa dovremmo fare? Non sarebbe così grave se la gilda fosse distrutta, ma non sarebbe un bene se la Torre Fantasma Asura venisse occupata dal clan Jie.”


Proprio in quel momento arrivò anche Zi Ling. Anche lei sapeva quanto era importante la Torre Fantasma Asura per Chu Feng.


In quell'istante il ragazzo non si preoccupò troppo, invece sorrise con calma e disse:”Il clan Jie vuole annientare la Gilda del Mondo degli Spiriti a causa mia. Come posso non partecipare a questa grande battaglia?”


“Allora quando partiamo?” Zi Ling aveva già capito le intenzioni di Chu Feng.


“Ora.” Mentre parlava, Chu Feng si stava già dirigendo verso l’uscita del Cimitero Milel Ossa e Zi Ling lo seguì.


“Junior Chu Feng, aspettami! Come posso non partecipare anche io?” Allo stesso tempo si mosse anche Zhang Tianyi.


Così i tre geni che secondo tutti gli abitanti delle Nove Province si stavano nascondendo nella gilda, volarono verso la Provincia Spirit diretti al grande campo di battaglia.
                                


                                



