---
title: Capitolo 462 - Le persone più potenti nella giovane generazione
pubDate: 2024-06-10T20:13:16.400Z
tags:
    - mga
---


<em>CAPITOLO SPONSORIZZATO ringraziamo Weed!
7 Capitoli in coda, 0/3€</em>


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè due euro a capitolo.</strong>
-Schadenfreude</em>


Quando Xu Zhongyu vide le condizioni di Jie Qingming, si immaginò come sarebbe andato uno scontro tra lui e Chu Feng.


Eppure in passato la sua forza era di gran lunga superiore alla sua. Nell'arco di un anno lo aveva superato così tanto e questo diede un lieve colpo alla sua autostima.


Tuttavia, anche se lo trovava molto difficile da accettare, era contento per lui, anche gli altri della membri della gilda erano felici.


Dopotutto alla fine Chu Feng apparteneva alla loro organizzazione. Naturalmente erano contenti che un genio del genere fosse dalla loro parte.


In quel momento furono i capiscuola ad agitarsi, il loro risentimento era molto profondo e aveva già raggiunto il punto di non ritorno. La potenza e la velocità di crescita di Chu Feng chiaramente non erano una buona notizia per loro.


“Sì, ho sottovalutato la resistenza della tua Armatura di Spine. Sembra che abbia ancora bisogno di aumentare un po' la forza dei miei colpi.” Mentre parlava, Chu Feng alzò di nuovo la mano e colpì Jie Qingming facendogli sputare un’altra boccata di sangue.


“Moccioso, non credere di poter essere così arrogante! Credi che il signorino Jie Qingming possa essere toccato da una persona come te?”


Alla fine i quattro capiscuola intervennero, naturalmente non potevano permettergli di uccidere Jie Qingming. Dopotutto il giovane era dalla loro parte e se gli fosse accaduto qualcosa sarebbero stati loro a doverne sopportare le conseguenze.


*boom* Ma proprio in quel momento ci fu un’ondata di energia vicino a Chu Feng. Delle fiamme color blu divampavano dal corpo di Zhang Tianyi.


Allo stesso tempo il giovane si precipitò verso i quattro capiscuola, la sua potenza sbalorditiva costrinse i quattro ad inginocchiarsi. I capiscuola tremarono, non poteva resistere e non riuscivano nemmeno a reggersi in piedi.


“Quando gli altri combattono, farete meglio a guardare in silenzio. Siete comunque dei capiscuola, non vi sapete comportare bene nemmeno un po'?”


Zhang Tianyi guardò con sdegno i quattro vecchi ai suoi piedi. Perfino il vecchio antenato della Valle del Dio della Spada non era capace di batterlo, figuriamoci quei quattro capi.


“T-t-tu... hai coltivato una Misteriosa Tecnica Proibita?”


I quattro capiscuola erano molto esperti, così con un’occhiata capirono che le fiamme di Zhang Tianyi non provenivano da una normale tecnica marziale. Doveva essere un metodo proibito, altrimenti non avrebbe potuto essere così terrificante.


“Misteriosa Tecnica Proibita? Quelle cose non esistono solo nelle leggende? Possibile che ci sia davvero una tecnica del genere al mondo?” Dopo aver sentito queste parole, i membri della giovane generazione della Gilda del Mondo degli Spiriti rimasero scioccati.


Chu Feng era già abbastanza terrificante. Non avrebbero mai pensato che Zhang Tianyi fosse ancora più spaventoso di lui, era riuscito a fare inginocchiare i quattro capiscuola.


“Senior Zhang, non sprecare fiato con loro. Queste persone hanno reso Chu Feng un ricercato, oggi è il momento che paghino il prezzo delle loro azioni.”


Proprio in quel momento Zi Ling si avvicinò. Le sue pupille avevano cambiato colore e il suo corpo era circondato da un’aura viola.


*boom*


Con un bagliore del suo sguardo, la sua aura si trasformò in una bestia feroce che inghiottì la testa del capo della Scuola delle Stelle.


“Ahhhhhhhh!!”


In quell'istante dall'aura viola risuonò un grido straziante. Dopo che le urla finirono, ciò che rimase dell’uomo fu solo uno scheletro cosparso di sangue. Era privo di segni di vita.


“Tu! Tu! Strega!!”


Vedendo quella scena, gli altri furono colti dal panico perché stavano capendo che fine avrebbero fatto.


“Il nemico di Junior Chu Feng è mio nemico. Lascia a me gli altri.”


Zhang Tianyi sorrise lievemente e subito dopo le fiamme annegarono gli altri tre vecchi insieme agli esperti delle quattro organizzazioni e del clan Jie.


Il fuoco divampò e le persone che prima erano state arroganti e tiranniche furono bruciate dalle fiamme di Zhang Tianyi senza lasciare traccia.


*gulp* Jie Qingming era rimasto stupefatto. Deglutì per lo spavento. Gocce di sudore permeavano il suo volto pallido. Se perfino i quattro capiscuola erano stati uccisi così facilmente, cosa sarebbe stato di lui?


In effetti, proprio in quel momento Chu Feng sollevò di nuovo l’Ascia Fantasma Asura. Stavolta l’arma era circondata da un’aura color sangue. Era molto più potente rispetto a prima, chiaramente questo era la sua vera forza.


“Jie Qingming, è tempo di finirla.”


*whoosh*


Dopo aver parlato, il ragazzo in due Jie Qingming con un tonfo. Il genio numero uno del continente era morto così per mano di Chu Feng.


“Cielo, questo...”


Quando videro questa scena, la giovane generazione della Gilda del Mondo degli spiriti rabbrividì. I metodi di Chu Feng, Zi Ling e Zhang Tianyi erano davvero spietati. Così crudeli che potevano solo sospirare per lo shock, anche se anche loro erano giovani, non avevano degli attacchi così brutali. Finalmente avevano capito cosa significava davvero essere il più potente della giovane generazione.


Le persone più forti non primeggiavano solo tra i loro coetanei, erano capaci di affrontare esperti più Anziani e massacrarli spietatamente.


Chu Feng, Zi Ling e Zhang Tianyi appartenevano a questa categoria.


*whoosh*


Dopo aver ucciso Jie Qingming, Chu Feng stese la mano e afferrò due dei suoi oggetti. Il primo era il suo Sacchetto Cosmo, l’altro era un'armatura color sangue.


Non era un equipaggiamento molto grande, ma era davvero raffinato.


Nonostante avesse un grosso buco, al momento si stava riparando da sola, naturalmente era l’Armatura di Spine.


Chu Feng prese il Sacchetto Cosmo e l’Armamento Élite. Solo dopo chiese al vice-capo Gao:”Qual è la situazione? Perché siete tutti qui?”


“Ahh, non sarà una spiegazione breve.” L’espressione del vice-capo Gao era piena di dolore, così riferì tutto quanto.


“Così il vecchio antenato del clan Jie è già uscito fuori. Non c'è da meravigliarsi che possa ridurre la vostra gilda in questo stato.” Dopo aver saputo cos'era successo, perfino Chu Feng si accigliò e pensò che fosse davvero una pessima situazione.


*boom* Proprio in quel momento risuonò un'enorme esplosione che fece tremare lievemente il terreno e brillò un luce dalla Gilda del Mondo degli Spiriti.


“Oh no. Il vecchio antenato del clan Jie è troppo potente, se continuerà così, la Formazione sarà distrutta.” Quando vide questo, il vice-capo Gao si accigliò e mostrò un'espressione preoccupata.


Allo stesso tempo tutti i membri della gilda divennero molto nervosi perché le persone che stavano combattendo erano i loro parenti e i loro amici!


*whoosh* Proprio in quel momento Chu Feng tagliò la testa di Jie Qingming e la tenne in mano. Dopodiché disse al vice-capo Gao e agli altri:”Lord vice-capo, portali via prima. Per quanto riguarda la gilda, farò del mio meglio per proteggerla.”


*swish*


Chu Feng si levò in volo e Zi Ling e Zhang Tianyi lo seguirono velocemente. Dopo che entrarono nella Splendida Carrozza, si diressero verso la gilda.


Vedendo partire il ragazzo, l’espressione del vice-capo Gao divenne piena di emozioni contrastanti. Stava ripensando a quando la sua gilda non aveva fatto nulla per proteggere Chu Feng dopo che era stato reso un ricercato.


Ora però, quando la gilda era in pericolo, il ragazzo era venuto a proteggerli trascurando la propria incolumità. Forse solo i suoi superiori avrebbero potuto comprendere i suoi sensi di colpa.
                                                        



