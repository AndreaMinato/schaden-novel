---
title: Capitolo 466 - La Giovane Generazione è stata Annientata
pubDate: 2024-06-11T00:13:16.400Z
tags:
    - mga
---


<em>Capitolo regolare,
4 Capitoli in coda, 0/3€</em><em>
-Schadenfreude</em>


I quattro spiriti volavano a mezz'aria. Ognuno di loro era alto oltre dieci metri e, anche se erano umanoidi, chiaramente non erano esseri umani. Avevano un aspetto sinistro ed erano terrificanti come demoni. Avevano delle strane armi ed emanavano un’aura potente. Erano spiriti provenienti dal Mondo dei Fantasmi.


Le espressioni dei membri del clan Jie e dei suoi quattro alleati cambiarono drasticamente, perfino quelli che appartenevano alla Gilda del Mondo degli Spiriti erano terrorizzati da quelle quattro creature.


Avevano paura perché emanavano un'aura al sesto livello dell’Heaven realm. Pochissimi avrebbero potuto sconfiggerli, erano paragonabili perfino ai vecchi antenati delle quattro grandi organizzazioni e ai capi della gilda e del clan Jie.


Inoltre provenivano dal Mondo degli Spiriti. Chiaramente avevano poteri speciali che gli esseri umani non possedevano. In termini di aura erano molto più potenti dei quattro vecchi antenati delle Scuole delle Stelle, delle Scritture, del Dio del Fuoco e della Valle della Tranquillità.


E Gu Tianchen era riuscito ad evocarne quattro, naturalmente questo sorprese molte persone. Erano sbalordite dalla forza spaventosa di questo genio.


“Per un comune Sciamano dal Mantello Blu fare un contratto con tre spiriti è già il suo limite. Questo Gu Tianchen è capace di controllare quattro spiriti. È anche molto forte. Probabilmente è come Jie Shi, non è troppo lontano dal diventare uno Sciamano dal Mantello Viola.” Disse a bassa voce Zi Ling.


Anche Zhang Tianyi aveva un’espressione ammirata. Era la prima volta che vedeva degli spiriti così potenti.


“Quattro spiriti e ognuno di essi al sesto livello dell’Heaven realm. Non è un po’ troppo potente? Non c’è da meravigliarsi che gli Sciamani siano considerati così impressionanti, guardando di cosa sono capaci, sono proprio convinto che sia vero.”


Chu Feng disse:“Non è nemmeno un granché. Si dice che quando la sua forza arrivi ad un certo stadio, uno Sciamano possa chiamare un esercito.”


“Un solo Sciamano può affrontare scuole e organizzazioni che esistono da diecimila anni.”


Lo aveva sentito da Ovetto.


*gulp* Sentendo le parole di Chu Feng, Zhang Tianyi deglutì e mostrò sempre più ammirazione.


Uno Sciamano che portava con sé un esercito? Quanto doveva essere impressionante? Questo lo riempì di desiderio, ma non poteva farci niente visto che non aveva Potere Spirit. La sua brama poteva solo trasformarsi in un’intensa ammirazione.


In realtà non solo lui, anche la bellissima Zi Ling mostrò un’espressione piena di emozioni contrastanti sentendo le parole di Chu Feng.


Perché nemmeno lei poteva immaginarselo. Uno Sciamano che comandava un esercito per attaccare il mondo stesso.


La gente si sentirebbe ribollire il sangue pensando ad una scena del genere, ma Zi Ling sapeva che anche in quel caso ci sarebbero stati diversi livelli.


In termini di deterrenza chi poteva rivaleggiare con gli Spiriti Asura?


Quando si immaginava Chu Feng seguito da un esercito di Spiriti Asura, perfino lei sentì un po’ di ammirazione.


*boom*


Mentre i tre stavano fissando la scena, i quattro spiriti di Gu Tianchen attaccarono. Tuttavia quando iniziarono a colpire si trovarono a loro volta di fronte a quattro creature.




Erano spiriti un po’ simili a Bestie Mostruose. Provenivano dal Mondo delle Bestie. Avevano una forza non inferiore a quella degli spiriti di Gu Tianchen ed erano stati chiamati da Jie Shi.


In quel momento l'antenato del clan Jie si era già alzato in volo. Guardò Gu Tianchen sorridendo e disse:”Hai iniziato ad allenarti in isolamento nello stesso momento in cui l’ho fatto io, ma sei uscito diversi giorni dopo di me. Questo significa già che il tuo talento è inferiore al mio. Vuoi ancora sconfiggermi?”


“Jie Shi sottovaluti ancora tutti quanti come in passato. La mia Gilda del Mondo degli Spiriti e il tuo clan Jie avrebbero potuto coesistere, ma hai continuato a cercare di prevalere su di noi.”


“Sono passati cento anni e siamo diventati vecchi. Dalla giovane generazione a quella più Anziana. Non vivremo ancora a lungo, ma sei ancora stupido e ignorante e hai attaccato la mia Gilda del Mondo degli Spiriti con l’intento di annientarla.”


“Sei davvero una piaga. Per la pace della mia gilda, oggi ti distruggerò.” Disse ad alta voce Gu Tianchen.


“Ahahah, vuoi distruggermi? Ne saresti capace? In passato non potevi sconfiggermi e oggi non lo sei ancora. Se ci sarà un vincitore, allora sarò io a prevalere.”


“Inoltre posso dirti che sei arrivato troppo tardi.”


“Mentre ti allenavi in isolamento la tua gilda ha usato una Formazione di Trasmissione particolare per fare uscire la giovane generazione dalla vostra base. Volevano che sfuggissero a questa calamità.”


“Ma non sapevano che mi aspettavo già una mossa del genere. La giovane generazione della tua Gilda del Mondo degli Spiriti è stata annientata!”


“Senza la giovane generazione, la tua Gilda del Mondo degli Spiriti è destinata ad essere più debole del mio clan Jie per diverse decine di anni. Quindi, anche se non vi sterminassi, hai già perso.” Jie Shi rise fragorosamente come un pazzo.


Dopo aver sentito queste parole, le espressioni del capo e degli Anziani cambiarono drasticamente. Erano cupi e alcuni di loro sentirono una sensazione di vertigine e svennero sul posto.


Perfino Gu Tianchen aggrottò le sopracciglia. Il suo sguardo calmo iniziò a mostrare segni di agitazione.


Perché era la giovane generazione a determinare il futuro di un’organizzazione. Se fosse accaduto qualcosa ad essa, avrebbe sicuramente influenzato il loro sviluppo. Per loro sarebbe stato un enorme colpo.


“Jie Shi, non dire assurdità. La Formazione di Trasmissione della mia gilda è stata creata grazie al duro lavoro dei Senior delle generazioni precedenti. Come potreste averne calcolato la traiettoria?” Domandò uno dei capi Anziani incredulo.


“Sto dicendo assurdità? Apri gli occhi e guarda bene. Perché i quattro capi delle Scuole delle Stelle, delle Scritture, del Dio del Fuoco e della Valle della Tranquillità non sono nel mio esercito? Dove sono andati? Non potete immaginarvelo?”


“Gu Tianchen, dillo ai tuoi amici ignoranti. Dì loro se io avrei o no la capacità di calcolare la traiettoria della formazione!” La risata di Jie Shi divenne sempre più fragorosa come se avesse già vinto.
                                





