---
title: Capitolo 467 - Il Morale Aumenta
pubDate: 2024-06-11T01:13:16.400Z
tags:
    - mga
---


<em><strong>CAPITOLO SPONSORIZZATO ringraziamo Weed!</strong>
3 Capitoli in coda, 0/3€</em><em>
-Schadenfreude</em>


Di fronte a queste domande, Gu Tianchen rimase a mezz'aria con aria accigliata, ma non disse nulla perché sapeva che Jie Shi in effetti poteva davvero calcolare la destinazione della Formazione di Trasmissione grazie alle sue tecniche.


Ma al momento non poteva ammetterlo altrimenti il morale della sua Gilda del Mondo degli Spiriti avrebbe ricevuto un brutto colpo e non avrebbero potuto affrontare la battaglia imminente.


“Il vecchio bastardo ha ragione. Sapeva davvero dov'erano scappati il vice-capo Gao, il fratello Xu e gli altri. Ha anche mandato Jie Qingming, i capiscuola e qualche esperto per fermarli.” Disse all'improvviso Chu Feng.


“Stai dicendo la verità?” Sentendo questo, la gente della gilda si fece cogliere dal panico, specialmente i superiori. Tutti loro iniziarono a tremare come se fossero spacciati.


“Io, Chu Feng, non dico mai il falso. Tuttavia, io, Zi Ling e Senior Zhang li abbiamo incontrati proprio mentre stavano fermando il vice-capo Gao e gli altri.”


“In quanto membro della Gilda del Mondo degli Spiriti, il nemico della gilda è il mio nemico. Naturalmente non sono rimasto a guardare, così ho ucciso Jie Qingming e gli altri.” Continuò Chu Feng.


“Stai mentendo!!”


Dopo aver sentito quelle parole, le espressioni della gente del clan Jie e dei suoi quattro alleati cambiarono drasticamente e iniziarono ad imprecare contro Chu Feng.


Perché, sia Jie Qingming che i quattro capiscuola per loro erano molto potenti. Se fosse davvero successo qualcosa, sarebbe stato un enorme colpo.


Non credevano che il ragazzo dicesse la verità. Sentivano che stesse mentendo per influenzare il loro morale.


“Ahahah, non mi credete?” Chu Feng rise e non sprecò più fiato con loro. Toccò il Sacchetto Cosmo e una testa umana apparì nella sua mano. Poi la sollevò e disse ad alta voce:”Guardate! Chi è questo?!”


“Qingming!!”


L’espressione del capo del clan Jie spalancò la bocca e iniziò a gridare per la furia.


In quanto Sciamano era riuscito a capire che la testa nella mano di Chu Feng era proprio vera. Indubbiamente era quella di Jie Qingming. Il suo successore che aveva cresciuto per così tanti anni era stato ucciso.


“Chu Feng, ti ucciderò!!”


I membri del clan Jie si infuriarono, erano pieni di sete di sangue perché, non importava quanto fosse forte, Jie Shi aveva raggiunto il suo limite. Nonostante al momento potesse controllare la situazione e massacrare i loro nemici, tutti sapevano che il vecchio antenato non avrebbe potuto vivere per molti altri anni.


Ma Jie Qingming era diverso. Nonostante non fosse stato troppo forte, il suo potenziale era enorme. Non era minimamente inferiore a Jie Shi da giovane, era la speranza del clan.


Ma era stato ucciso, come potevano sopportarlo? Strinsero i denti per la rabbia desiderando di fare a pezzi Chu Feng.


“Moccioso, ti farò pagare il prezzo delle tue azioni.”


Non solo il clan Jie, anche la gente delle Scuole delle Stelle, delle Scritture, della Scuola del Dio del Fuoco e della Valle della Tranquillità era furiosa. Sapeva che, se Jie Qingming era stato ucciso, anche i loro capi e i loro esperti non avrebbero avuto molta fortuna.


“Moccioso, sei davvero audace, vuoi proprio morire!”


“Io, Jie Shi, giuro che ti farò rimpiangere di essere nato, se non ti torturerò fino alla morte allora avrò sprecato la mia vita!”


Perfino Jie Shi era infuriato. Era uscito dal suo isolamento da molti giorni e comprendeva bene la situazione del clan. Inoltre aveva apprezzato le abilità di Jie Qingming e si era preparato ad istruirlo, non si aspettava che sarebbe stato ucciso.


Così non sprecò fiato e condusse il suo esercito di un milione contro la base della gilda e iniziò un attacco su vasta scala. La guerra era iniziata.


“Ahah, Jie Shi, sembra che ti sbagliassi. Tra cento anni la giovane generazione della mia gilda sarà molto più eccellente della tua.”


“È il tuo clan Jie che è destinato a perire, non la mia gilda!” Gu Tianchen aveva un’espressione estatica.


Dopo aver guardato con attenzione e ammirazione Chu Feng, rise fragorosamente e balzò verso Jie Shi.


*boom boom boom*


In un batter d'occhio i due esperti al settimo livello dell’Heaven realm iniziarono a combattere. Lo spazio attorno a loro era pieno di increspature. Nessuno osò avvicinarsi perché il loro scontro era troppo intenso, perfino le onde d’urto sarebbero state difficili da sopportare.


“Amico Chu Feng, i grandi favori non possono essere soltanto ringraziati a parole. D'ora in poi la mia Gilda del Mondo degli Spiriti giura di vivere e morire con te. Finché esisterà, ti proteggerà. Se qualcuno vorrà attaccarti, potrà farlo solo se distruggerà la mia Gilda del Mondo degli Spiriti.”


Il capo della gilda mandò un messaggio mentale a Chu Feng. Era entusiasta, anche se ora stava combattendo contro Jie Xingpeng, non dimenticò di esprimere la sua gratitudine, il ragazzo aveva salvato il loro futuro.


Anche diversi capi Anziani erano molto riconoscenti, alcuni mandarono dei messaggi mentali, altri gridarono, ma stavano tutti esprimendo la loro gratitudine.


Le azioni di Chu Feng avevano aumentato molto il morale. Anche se si trovavano di fronte ad un esercito d'élite di un milione di persone non avevano paura. Anzi più combattevano e più diventavano coraggiosi.


Allo stesso tempo anche Zhang Tianyi prese l’iniziativa di entrare nella mischia. Brandì la Divina Spada di Legno e fece arretrare i vecchi antenati con la sua forza assoluta. In quel momento era la Gilda del Mondo degli Spiriti ad essere in vantaggio.


“Chu Feng, cosa facciamo ora? Aiutiamo la Gilda del Mondo degli Spiriti a vincere questa battaglia o ci dirigiamo direttamente verso la Torre Fantasma Asura?” Zi Ling non si mosse. Rimase accanto a Chu Feng aspettando ubbidientemente la sua decisione.


Il ragazzo si guardò attorno e vedendo che il campo di battaglia era già nel caos disse:”Il risultato di questa guerra non è certo. Non possiamo cambiare la situazione con la nostra coltivazione. Invece che combattere senza scopo, perché non trovare altri modi.”


“Zi Ling, vieni con me nella Torre Fantasma Asura. Finché la Misteriosa Bestia Mostruosa può uscire, non importa quanto è forte JIe Shi, morirà sicuramente oggi.” Mentre parlava, Chu Feng sfrecciò verso la Torre Fantasma Asura.
Zi Ling balzò e lo seguì velocemente.
                                



