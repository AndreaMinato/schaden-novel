---
title: Capitolo 468 - Rivedere la Misteriosa Bestia Mostruosa
pubDate: 2024-06-11T02:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Weed!</strong>
2 Capitoli in coda, 0/3€</em><em>
-Schadenfreude</em>


La Torre Fantasma Asura aveva più di diecimila anni di storia. Le leggende dicevano che in essa si celavano grandi tesori ma finora nessuno li aveva mai trovati.


Per gli Sciamani la torre stessa era un raro tesoro perché conteneva una pressione che poteva aumentare il proprio Potere Spirit.


Allora il motivo per cui la Gilda del Mondo degli Spiriti si era stabilita qui con lo scopo di occupare la Torre Fantasma Asura, poteva essere definita il loro tesoro più importante.


Anche ora la Gilda del Mondo degli Spiriti aveva inviato molti esperti a sorvegliare quel luogo, comunque quando Chu Feng era arrivato lì e aveva chiesto di entrare, i guardiani non gli negarono l'accesso.


Dopotutto sapevano già che il ragazzo aveva salvato la loro giovane generazione. Chu Feng era il loro benefattore, perché avrebbero rifiutato una richiesta così piccola da una persona del genere?


Così Chu Feng e Zi Ling entrarono, con il talento della ragazza naturalmente non fu difficile arrivare al leggendario sesto livello. Era stato perfino facile per lei.


Tuttavia dopo che Chu Feng aprì l'entrata al settimo livello, la ragazza si scontrò con una barriera invisibile. Non poteva superarla, mentre Chu Feng ci passò attraverso tranquillamente.


“Questa barriera è davvero potente. Senza decriptarla con dei metodi particolari non posso entrare. Vai pure da solo, ma stai attento.”


Zi Ling rimase al sesto livello, stava sorridendo dolcemente ma aveva uno sguardo un po’ preoccupato.


Aveva già sentito da Chu Feng che c'era una Bestia Mostruosa imprigionata lì. Era una creatura molto potente e cento anni fa aveva sconfitto facilmente i due geni Jie Shi e Gu Tianchen. Probabilmente era uno Sciamano dal Mantello Viola e cento anni dopo sarebbe stata ancora più formidabile.


Inoltre la misteriosa Bestia Mostruosa aveva detto a Chu Feng che poteva aumentare il suo Potere Spirit se fosse andato alla Montagna dei Mille Mostri, ma in realtà c'erano i cinque Re dei Mostri di guardia e innumerevoli meccanismi in quel luogo. Aveva quasi ucciso Chu Feng, così Zi Ling pensava che la Bestia Mostruosa imprigionata non fosse così degna di fiducia.


“Non ti preoccupare, ho un piano.” Chu Feng sorrise lievemente, poi si girò e andò verso la creatura.


Naturalmente nemmeno lui si fidava, ma il motivo per cui era comunque andato a salvarla era perché aveva fatto i giusti preparativi.


Alla fine Chu Feng attraversò il corridoio, in quel luogo c'era una prigione e in essa c'era la Bestia Mostruosa dai denti affilati, gli occhi rosso sangue e le orecchie appuntite.


Sembrava un po' debole e non emetteva un'aura potente, dando l'impressione che fosse estremamente debole. Tuttavia Chu Feng sapeva che era pericolosa e che la doveva anche salvare.


“Ahah ragazzo! Ragazzo finalmente sei venuto a trovarmi!”


“Ahah, impressionante! Sono passati due anni e sei diventato uno Sciamano dal Mantello Blu!”


“Come ti sei avvicinato all'Ascia Fantasma Asura? I miei cinque piccoli discepoli stanno bene ora? Come stanno i piccoletti al Cimitero dei Mille Mostri?” La Bestia Mostruosa era vivace come al solito. Dopo aver visto Chu Feng divenne incredibilmente allegra e iniziò a fare una sfilza di domande.


“Nonostante sia diventato Sciamano dal Mantello Blu in parte grazie a te, in realtà ho contato su me stesso.”


“All'inizio mi hai detto che avrei trovato lo strumento per aumentare il mio Potere Spirit  se avessi seguito la mappa che mi hai dato, ma non mi hai detto che il Cimitero dei Mille Mostri era così pericoloso. Sai che sono quasi morto a causa della tua disattenzione?” L’espressione di Chu Feng era gelida mentre lo interrogava.


“Eheh, non sei sano e salvo ora? Se ti avessi detto tutto sarebbe stato comunque inutile. Ora è andato tutto per il meglio, se non altro significa che non mi sbagliavo.”


“Presto, vieni. Ti insegnerò come creare questa Formazione Spirit. Finché corrisponderà a questa all'interno, tra dieci giorni potrò lasciare questo posto.” La Bestia Mostruosa fece un largo sorriso senza la minima traccia di vergogna, sembrava perfino che le sue azioni fossero state giuste.


“Vuoi che ti aiuti? Posso farlo, ma non posso crederti ora. Così se vuoi che ti aiuti, devi ascoltarmi.” Disse Chu Feng.


La Bestia Mostruosa non rifiutò, invece ridacchiò e garantì:“Oh? Ragazzo, vuoi che ti ascolti? Eheh, sicuro! Finché potrò uscire di qui, va bene qualunque cosa. Dimmi cosa vuoi?”


*hmm* Chu Feng non rispose. Sovrappose le mani e fece apparire un Portale degli Spiriti da cui uscì Ovetto.


“Questo è... uno spirito dal mondo Asura!” Dopo averla vista, le pupille della Bestia Mostruosa si restrinsero e mostrò un po' di sorpresa, poi disse:”Wow, ragazzo, sei piuttosto impressionante! Sei riuscito a fare un contratto con uno spirito del Mondo Asura! Non c’è da meravigliarsi che tu possa entrare così facilmente qui. Impressionante, impressionante!”


“Ehi, mostriciattolo, vuoi andartene da lì, vero? Se vuoi farlo, allora fa' quello che ti dico. Crea una Formazione di Trasmissione.” Ovetto picchiettò le dita facendo apparire del gas di fronte a sé, disegnando il metodo per farlo.


Allo stesso tempo anche Chu Feng iniziò a creare una Formazione.


“Eheh, signorina, anche tu sei impressionante. Riesci a comprendere una Formazione di Trasmissione così potente. In effetti se le formazioni all'interno e all'esterno si armonizzano, può superare la Formazione Spirit che mi sta sigillando e mandare un po’ di cose.”


“Ma l'oggetto che può essere trasmesso è troppo piccolo. Potresti mandarmi un po' da mangiare, ma sarebbe quasi impossibile per me uscire.” La Bestia Mostruosa non seguì le istruzioni di Ovetto, invece sorrise con sdegno.


“Chi ha detto che questa Formazione di Trasmissione è per farti uscire? È per mandare questa all'interno e fartela mangiare.”


Ovetto sorrise dolcemente mentre un oggetto rotondo e color nero apparì nella sua mano. Era grosso quanto un'unghia ma emetteva strati di gas color nero. Guardandolo con più attenzione era un piccolo teschio.


“Signorina, non hai davvero buone intenzioni. Hai tirato fuori un oggetto così velenoso e vuoi che lo consumi?” La Bestia Mostruosa si accigliò lievemente ma mostrò comunque un sorriso tranquillo.


“Non ti preoccupare, non ti ucciderà. È solo per limitare certi pensieri. Se avrai intenzione malvagie nei confronti di Chu Feng, ti torturerà, in caso contrario non avrà alcun effetto.” Disse Ovetto.


“Eheh. Signorina, ragazzo, non credete che sia affidabile, lo capisco. Capisco anche perché mi volete dare una cosa del genere da mangiare.”


“Ma perché dovrei credervi? Avete detto che non è qualcosa di velenoso, ma se lo fosse? Inoltre sto perfettamente bene, perché dovrei mangiare una cosa del genere? E se mi controllasse e mi costringeste a fare cose che non voglio fare?” Disse arricciando le labbra la Bestia Mostruosa.


“Non hai altra scelta. O crei la Formazione di Trasmissione e la prendi, o ce ne andremo immediatamente. Puoi morire di vecchiaia in questa Torre Fantasma Asura.” Mentre parlava, Ovetto si girò e sembrava stesse per andarsene. Anche Chu Feng smise di creare la Formazione, si girò e sembrò volersene andare anche lui.


“Ah, aspettate! Mi arrendo! La mangerò va bene?” Ma proprio in quel momento risuonò la voce della Bestia Mostruosa.


Chu Feng cambiò espressione perché aveva scoperto che era apparsa una Formazione di Trasmissione di fronte alla Bestia Mostruosa. Era quella che Ovetto desiderava che creasse.


Era una tecnica molto difficile, ecco perché Chu Feng non l’aveva finita dopo tutto questo tempo, tuttavia la Formazione di Trasmissione così ardua da creare era stata finita in un istante dalla Bestia Mostruosa.





