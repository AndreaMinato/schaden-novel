---
title: Capitolo 469 - Le Richieste di Chu Feng
pubDate: 2024-06-11T03:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Weed!</strong>
1 Capitoli in coda, 0/3€</em><em>
-Schadenfreude</em>


“Ragazzo, presto crea la Formazione di Trasmissione e manda quel veleno. Lo mangerò.” Disse sorridendo la misteriosa Bestia Mostruosa come se non temesse minimamente la pillola di Ovetto.


Vedendo questo Chu Feng continuò frettolosamente la formazione. Iniziò ad entusiasmarsi perché la tecnica della Bestia Mostruosa era molto potente. Non era assolutamente alla portata di uno Sciamano dal Mantello Blu.


Così Chu Feng capì che la misteriosa Bestia Mostruosa doveva avere raggiunto il livello del Mantello Viola come aveva detto Ovetto.


In tal caso avrebbe potuto salvare Su Rou e Su Mei e aiutare perfino il Fondatore Drago Azzurro. Significava che il duro lavoro di Chu Feng non sarebbe andato sprecato.


Dopo circa un'ora di tempo finì la Formazione e dopo che Ovetto mandò il veleno, la Bestia Mostruosa non giocò trucchetti e la inghiottì subito. La Bestia Mostruosa gridò perfino “delizioso” con un’espressione allegra dopo aver mangiato la pillola.


“Va bene ragazzo, ho già esaudito le tue richieste e inghiottito questa pillola velenosa. Segui ciò che dico e crea una Formazione Spirit d’apertura. Coordinati con me e in al massimo dieci giorni potrò uscire da questa prigione.” Disse la Bestia Mostruosa.


“Senior, avrei ancora alcune richieste.” Aggiunse Chu Feng.


La Bestia Mostruosa fu piuttosto diretta e non sprecò fiato. Si batté il petto e rispose subito:“Parla ragazzo. Se uscirò di qui recuperando la libertà ti dovrò un favore. Se sarà nelle mie possibilità ti aiuterò quanto posso.”


Chu Feng disse le sue richieste, di come avrebbe dovuto aiutare la Gilda del Mondo degli Spiriti a vincere questa guerra e aiutare Su Rou e Su Mei.


Per quanto riguarda il Fondatore Drago Azzurro, senza il permesso del suo antenato, Chu Feng non avrebbe chiesto l’aiuto della Bestia Mostruosa.


Ma la creatura fu piuttosto diretta e accettò senza esitare. Questo diede una buona impressione al ragazzo.


Dopodiché Chu Feng seguì le istruzioni della potente Bestia Mostruosa e iniziò a coordinare le Formazioni Spirit. Era una tecnica molto potente ma richiedeva molto tempo, avrebbe richiesto un po' di giorni.


In realtà in confronto ai cento anni di prigionia che aveva vissuto, dieci giorni non era nulla per la Bestia Mostruosa, ma al momento la Gilda del Mondo degli Spiriti era in guerra con il clan Jie e le quattro organizzazioni. Nonostante fosse uno scontro scioccante, a volte l’esito poteva essere determinato in un istante.


Fortunatamente non era un conflitto tra due esperti anormali, ma un conflitto tra due organizzazioni. Jie Shi e Gu Tianchen non si stavano scontrando a tutta forza stavano difendendo in continuazione i loro junior.


Ogni volta che uno dei membri del proprio clan non avessero potuto sconfiggere il proprio avversario, avrebbero diviso parte della propria energia per aiutarlo. Questo fece allungare la durata della guerra e ridusse il numero dei morti.


Allo stesso tempo la gente non poté non rispettare la potenza dei due vecchi antenati. Non solo avevano la forza di lottare contro il loro avversario, erano capaci di proteggere i propri alleati. Non era qualcosa alla portata di normali coltivatori.


Divenne una guerra di attrito. Nonostante non ci fossero molti morti o feriti nella gilda, diverse costruzioni furono distrutte. A parte la zona principale, la base era stata sconvolta dal caos della guerra e ormai era completamente irriconoscibile.


Ma non era così importante. Dopo pochi giorni di dura lotta, forse perché era appena uscito dalla sua meditazione a porte chiuse, il vecchio antenato della Gilda iniziò a perdere le energie ed entrò in svantaggio.


*boom* All'improvviso un'onda d'urto terrificante esplose nel cielo notturno. Il mondo fu avvolto da una luce abbagliante, sembrava giorno.


Una persona fu scagliata via dall'impatto e si schiantò a terra. Risuonarono esplosioni e si sollevò del fumo dall'area.


“Antenato!!”


In quell'istante la gente della Gilda del Mondo degli Spiriti fu colta dal panico perché sapeva che l'onda d'urto era stata creata da uno scontro tra Jie Shi e Gu Tianchen ed era stato il loro antenato a cadere.


“Non vi preoccupate, sto bene.”


Proprio in quel momento la voce di Gu Tianchen risuonò da sotto e ben presto tornò a volare.


Era Gu Tianchen. Non c'era nemmeno un granello di polvere sui suoi abiti e non sembrava minimamente ferito.


Vedendo le sue ottime condizioni, i membri della Gilda del Mondo degli Spiriti sospirarono di sollievo. In quel momento il loro antenato era la loro colonna portante! Il motivo per cui erano sopravvissuti era per la sua forza. Se gli fosse accaduto qualcosa, allora sarebbero morti tutti.


I capi e gli Anziani della gilda invece si fecero cogliere dal panico ancora di più.


Questo perché avevano sentito il cambiamento dell'aura di Gu Tianchen. Aveva una grave ferita interna e stava fingendo che non fosse accaduto nulla per evitare di influenzare il morale della sua gilda, ma se loro erano capaci di vedere le condizioni dell’antenato, come poteva non averlo fatto anche Jie Shi?


“Gu Tianchen, non ti sforzare. Stasera sarà l'ultimo giorno della tua Gilda del Mondo degli Spiriti. Anche tu non sopravviverai oltre questa notte.” Jie Shi iniziò a ridere come un pazzo, come se i suoi nemici avessero già perso.


“Non credere di poter essere così arrogante. Finché sarò qui non ti ostacolerò!”


Gu Tianchen sbuffò freddamente ed emanò strati di potere Heaven. L'aria circostante iniziò a tremare e apparirono delle fessure.


Poi, con un balzo e un’esplosione, emanò una luce rossa. Volò verso Jie Shi come una meteora.


“Non male, ma purtroppo per te anche se mi attaccherai a piena forza non potrai sconfiggermi.” Tuttavia Jie Shi non aveva minimamente paura, invece mostrò un sorriso sdegnoso e freddo.
                                





