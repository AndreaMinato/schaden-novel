---
title: Capitolo 47 - Una Cena Accogliente 
pubDate: 2024-05-24T13:13:16.338Z
tags:
    - mga
---


CAPITOLO SPONSORIZZATO, ringraziamo Corvis88 ;) e buona vigilia di natale a tutti!
-Schadenfreude


"L'Alleanza Sword non cercherà la mia famiglia per vendicarsi?" Chu Feng non era preoccupato per sé stesso, temeva per Chu Yue e gli altri.


"Non dovrebbero farlo. L'Alleanza Sword non è spazzatura come l'Alleanza Liu che contava solo sui suoi appoggi. Hanno una discreta forza."


"Se oseranno cercare guai la mia Alleanza Wings dirà loro chi è il capo qui nella corte interna."


Dopo aver detto quelle parole, Su Mei se ne andò via saltellando. Era evidente che fosse di buon umore.


"Che genere di forza ha l'Alleanza Wings?" Chu Feng guardò il distintivo nella sua mano con un po' di trepidazione.


Poteva capire dalle parole di Su Mei che l'Alleanza Wings non considerava nemmeno l'Alleanza Sword, la situazione non era così semplice come sembrava.


Così Chu Feng indossò il distintivo e andò appositamente in giro nella corte interna per far sapere che era un membro dell'Alleanza Wings, comunicando così all'Alleanza Sword di non attaccare la sua famiglia.


"Guarda, quello non è Chu Feng?"


"Quel Chu Feng che ha schiacciato l'Alleanza Liu e ha castrato Liu Mang?"


"È lui senza dubbio. Quella volta ero presente, non mi posso sbagliare."


"Ma non era stato portato via dal dipartimento punitivo? Come può essere sano e salvo?"


"Guarda il suo petto! Non è il distintivo dell'Alleanza Wings? Si è già unito all'Alleanza Wings!"


"All'inizio ha rifiutato l'invito, ma è stato ancora in grado di unirsi a loro. È perfino sfuggito alle grinfie del dipartimento punitivo. Che agganci ha questo Chu Feng?"


"Non c'era da meravigliarsi. Ecco perché ha osato fare una cosa del genere a Liu Mang, pare che questo Chu Feng non sia così semplice come sembra."


Chu Feng gironzolò per la corte interna e quelli che lo conoscevano sussultarono per la sorpresa e sospirarono per l'invidia.


Dopo un po' incontrò anche un po' di membri dell'Alleanza Sword ma nessuno di loro lo attaccò.


Quando Chu Feng arrivò davanti al suo alloggio, scoprì che la residenza era illuminata.
Vide un po' di persone che attendevano di fronte alla porta e, dalle loro aure, dovevano essere Chu Wei e gli altri.


Li vide pieni di lividi e ferite avvolte da garze, eppure non stavano riposando nei loro alloggi ed erano lì ad aspettare, Chu Feng non ne capiva il motivo.


"Ragazzi, cosa state facendo qui?"


"Chu Feng, finalmente sei tornato. Grandioso stai bene, è fantastico."


"Chu Feng, presto entra dentro, ti stanno aspettando tutti." Vedendo che era sano e salvo Chu Wei e gli altri sospirarono di sollievo. Non dissero altro e lo accolsero nell'alloggio.


Dopo aver aperto la porta, Chu Feng vide tutti quanti, perfino gli altri membri dell'Alleanza Chu.


In mezzo alla stanza c'era un tavolo enorme. Su di esso c'era un bel banchetto e la maggior parte erano i cibi che preferiva.


Chu Feng scoprì che, dopo che era stato portato via, Chu Yue e gli altri erano andati nel Padiglione degli Anziani. Li avevano pregati di aiutare Chu Feng ma avevano rischiato di finire in prigione anche loro.


Fortunatamente Su Rou era arrivata ad aiutarli, aveva anche detto loro di preparare del cibo delizioso ed aspettare Chu Feng nel suo alloggio perché sarebbe tornato sano e salvo.


Non era la prima volta che Chu Feng mangiava con la sua famiglia, ma era la prima volta che ne sentiva il calore.


Le loro emozioni erano sincere, molti provavano gratitudine per Chu Feng e il ragazzo gradiva molto questo sentimento genuino.


Il mattino del giorno dopo Chu Feng si svegliò presto e tirò fuori tutte le tavolette delle missioni che aveva preso ieri.


Dato che sarebbe andato in missione con Su Mei e gli altri, non avevano più importanza per lui, così si stava preparando a restituirle.


Proprio mentre stava uscendo Chu Feng incontrò un ragazzo che conosceva: era Duan Yuxuan, la persona che aveva litigato con lui all'ufficio missioni. Puntò il dito verso di lui e gridò, "Ehi tu. Fermo!"


Sentendo quell'urlo Duan Yuxuan non poté non tremare. Mentre si girava a guardare impallidì.


Le dicerie su Chu Feng si erano già diffuse per tutta la corte interna. Naturalmente anche Duan Yuxuan ne era a conoscenza, quindi era terrorizzato ripensando agli affari del giorno prima.


Aveva mancato di rispetto a Chu Feng e temeva che lo avrebbe cercato per vendicarsi. A causa di questo non aveva dormito la scorsa notte.


Gli stavano tremando le gambe, non sapeva cosa fare di fronte ad una persona che aveva osato perfino distruggere le palle di Liu Mang.


Proprio mentre Chu Feng si stava avvicinando, Duan Yuxuan si inginocchiò a terra e implorò con un'espressione addolorata,


"Boss Chu Feng, ieri non ti ho riconosciuto e ti ho infastidito. Spero che tu possa dimenticartene e perdonarmi per questa volta..."


"Cosa? Stai parlando di ieri?" Chu Feng era confuso. Dopodiché diede la sua borsa a Duan Yuxuan e disse sorridendo,


"Amico Duan, se non ti disturba potresti aiutarmi a restituire queste all'Ufficio Missioni?"


"Eh? Mi hai chiamato per questo?" Duan Yuxuan prese la borsa imbarazzato.


"Ti volevo dire che la missione che ti piaceva è qui. Scusa il disturbo." Chu Feng diede una pacca sulle spalle di Duan Yuxuan e corse in direzione del luogo di incontro della sua missione.


Notando la folla attorno che lo stava guardando perplessa, Duan Yuxuan imprecò sottovoce, "Cavolo! Che imbarazzo."


Andando al punto di incontro, dopo essere uscito dalla Scuola del Drago Azzurro, Chu Feng indossò un set di vestiti comuni e prima di mezzogiorno arrivò nei pressi di un tempio abbandonato.


Prima di entrare, Chu Feng usò il suo Potere Spirit e percepì la presenza di sette persone al suo interno e non ne riconobbe quattro. Nonostante non potesse comprendere la loro forza, si vedeva che non erano persone comuni.


Una coppia si stava scambiando effusioni come se non ci fosse nessuno lì intorno. Sembrava quasi che temesse che gli altri non sapessero della loro relazione.


Un particolare degno di nota era che il ragazzo indossava un lungo abito rosa con un motivo a fiori di pesco e sembrava un travestito.


Invece la ragazza indossava dei vestiti da maschio ma il suo volto era femminile e affascinante.
Nonostante non fosse stupenda come Su Mei, poteva essere considerata di bell'aspetto.


C'era anche un giovane vestito di bianco. Il suo volto era bellissimo, aveva delle sopracciglia spesse e occhi grandi. Dopo aver visto Chu Feng sorrise lievemente e annuì, sembrava particolarmente amichevole.


Per contro c'era un ragazzo con un abito blu che era completamente l'opposto. Dopo aver visto il nuovo arrivato lo guardò con sdegno e sbuffò freddamente. Dopodiché strinse la bocca come se provasse un profondo odio nei confronti di Chu Feng.



