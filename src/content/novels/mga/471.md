---
title: Capitolo 471 - Appare il Mostruoso Re Scimmia
pubDate: 2024-06-11T05:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Marco!</strong>
9 Capitoli in coda, 0/3€</em><em>
-Schadenfreude</em>


*rumble rumble rumble*


L’atmosfera era cambiata completamente. Tra le correnti agitate e le nuvole bianche scesero tre figure dalla zona principale.


Erano Chu Feng, Zi Ling e la Bestia Mostruosa intrappolata nella Torre Fantasma Asura da cento anni.


Dopo diversi giorni di tempo alla fine il ragazzo aveva liberato la creatura e nel frattempo gli aveva parlato di sé e di ciò che era accaduto nella Montagna dei Mille Mostri. Gli aveva anche detto che l’Ascia Fantasma Asura lo aveva riconosciuto come suo padrone.


La Bestia Mostruosa ne rimase stupita ma gli disse soltanto di trattare bene l’Ascia Fantasma Asura perché probabilmente l'arma aveva qualche rapporto con la Torre Fantasma Asura.


Purtroppo, dopo essersi liberata, la Bestia Mostruosa non aveva permesso a Chu Feng di avventurarsi oltre, né di dare una sola occhiata all'interno. A meno che non diventasse un Martial Lord era meglio non entrare.


Questo perché la formazione che lo aveva imprigionato era solo la prima barriera. C'erano altri ostacoli dopo e sarebbero stati sicuramente più terrificanti, non si sarebbero limitati ad intrappolare un intruso.


Data la sua intelligenza, Chu Feng naturalmente capì quanto era pericolosa, così non andò oltre. Dopo sette giorni il ragazzo iniziò a conoscere un po' del passato della Bestia Mostruosa.


Aveva vissuto per duecento anni. In origine era stato un normale mostro scimmia della Montagna dei Mille Mostri, ma per caso ottenne il tesoro lasciato dallo Sciamano dal Mantello d’Oro.


Da allora la sua coltivazione era aumentata sempre di più e, con dei metodi speciali, causò un cambiamento nel suo corpo, che ottenne un potere speciale. Divenne il re dei Mostri della Montagna dei Mille Mostri e iniziarono a chiamarlo Mostruoso Re Scimmia.


Visto che non era malvagio e coltivava con grande impegno giorno e notte, aveva ottenuto l’approvazione del misterioso Sciamano dal Mantello d’Oro, che si rivelò e iniziò a dare delle indicazioni al Mostruoso Re Scimmia mentre coltivava. Gli aveva anche passato il Potere Spirit permettendogli di diventare uno Sciamano.


Dopodiché il Mostruoso Re Scimmia trovò l’Ascia Fantasma Asura con le indicazioni dello sciamano diventando ancora più potente, purtroppo per lui non era riuscito ad ottenere l'approvazione dell’Armamento Élite.


Quando successe, il misterioso Sciamano dal Mantello d’Oro aveva solo detto che il Mostruoso Re Scimmia non era destinato all'Ascia Fantasma Asura, dopodiché non gli trasmise altro.


I cinque Re dei Mostri della montagna in realtà erano i cinque discepoli che aveva accettato. Possedevano un potere particolare ed erano diventati formidabili solo perché avevano ricevuto le indicazioni e l'eredità del Mostruoso Re Scimmia.


Un giorno lo Sciamano dal Mantello d’Oro riapparì. Disse che la sua coscienza non sarebbe esistita ancora a lungo, ma non voleva scomparire prima che qualcuno prendesse l’ultimo tesoro che aveva lasciato nella Montagna dei Mille Mostri, così aveva deciso di ibernarsi.


Il Mostruoso Re Scimmia era molto intelligente. Non chiese informazioni riguardo all'ultimo tesoro e questo rese molto soddisfatto lo Sciamano dal Mantello d’Oro.


Così, prima di andare in ibernazione, gli aveva detto che c'era un tesoro nella Torre Fantasma Asura, ma che non avrebbe potuto entrarvi prima di diventare un Martial Lord.


Allora il Mostruoso Re Scimmia era andato nella Provincia Spirit perché non aveva ascoltato il consiglio dello Sciamano dal Mantello d’Oro. Aveva sconfitto Jie Shi e Gu Tianchen ma alla fine era rimasto imprigionato. Se Chu Feng non fosse comparso probabilmente sarebbe morto di vecchiaia lì.


“Jie Shi, Gu Tianchen, mocciosi! Mi riconoscete?!”


Al momento il Mostruoso Re Scimmia si era già rivelato insieme a Chu Feng e Zi Ling. Guardò Jie Shi e Gu Tianchen e rise fragorosamente.


“È... è lei! Possibile che sia il maestro di Chu Feng?” Naturalmente Jie Shi riconobbe il Mostruoso Re Scimmia, la sua espressione divenne agitata. Mostrò uno sguardo impaurito, non aveva più il portamento maestoso di prima.


Jie Xingpeng e gli altri avevano continuato ad ipotizzare sull'esistenza di un potente maestro dietro Chu Feng e, dopo che Jie Shi aveva saputo di lui, aveva pensato che il ragazzo doveva aver ottenuto l'eredità di un esperto vista la sua potenza.


Ora che aveva visto il Mostruoso Re Scimmia, naturalmente pensò che fosse il maestro di Chu Feng. Quando pensava ai metodi della Bestia Mostruosa, sentì che stava per andare incontro ad una calamità.


“Oh? Maestro? Ahahah...” Il Mostruoso Re Scimmia guardò il ragazzo e rise fragorosamente, poi puntò il dito verso Jie Shi e i vecchi antenati delle quattro organizzazioni e disse:”Vi sbagliate, Chu Feng non è un mio discepolo. È mio fratello.”


“Ho sentito che mentre non ero qui avete maltrattato un bel po’ di volte mio fratello. Oggi sono venuto a farvela pagare.”


La voce del Mostruoso Re Scimmia era assordante e conteneva un forte intento omicida. La gente del clan Jie e dei suoi quattro alleati si sentirono privi di forza mentre si raggelavano.


“Senior Jie Shi, chi è questa Bestia Mostruosa? Perché è così cortese con lei?” Proprio in quel momento intervenne l’antenato della Scuola del Dio del Fuoco.


Erano bloccati ma non sapevano che anche Jie Shi non poteva muoversi. Credevano che l’antenato del clan Jie fosse ancora libero. Dopotutto aveva una coltivato al settimo livello dell’Heaven realm, ad un grado del genere ben poche persone potevano trattenerlo. A parte la gente della Dinastia Jiang, poteva definirsi invincibile nelle Nove Province.


“Ahah, non sai chi è? Vi posso dire tutto io. È la persona che ha sconfitto sia Jie Shi che me. Un potente Sciamano dal Mantello Viola. Un'esistenza che era al settimo livello dell’Heaven realm cento anni fa.”


Nonostante gli fossero stati strappati gli arti, Gu Tianchen stava sorridendo perché non si sarebbe mai aspettato che Chu Feng avrebbe avuto un rapporto speciale con il Mostruoso Re Scimmia. Sapeva che oggi, la sua Gilda del Mondo degli Spiriti, perfino lui, erano salvi.


“Cosa? Ha sconfitto Jie Shi e Gu Tianchen cento anni fa? Un esperto al settimo livello dell’Heaven realm cento anni fa? Questo... questo misterioso esperto è davvero una Bestia Mostruosa?”


“Cielo! Non è mai apparso uno Sciamano dal Mantello Viola nelle Nove Province! È una leggenda e questo stadio leggendario è stato raggiunto da una Bestie Mostruosa?”


E dopo aver saputo dell’identità del Mostruoso Re Scimmia quasi tutti tremarono.


Alcuni giovani deludenti si pisciarono addosso perfino perché sapevano che stavano per andare incontro alla morte.
                                


                                



