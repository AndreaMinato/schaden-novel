---
title: Capitolo 480 - Le terrificanti Perle di Ghiaccio e di Fuoco
pubDate: 2024-06-11T14:13:16.402Z
tags:
    - mga
---


<strong>**ANNUNCIO**</strong> chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio: <a href="https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform">https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform</a>


<em><strong>Capitolo regolare.</strong>
2 Capitoli in coda, 0/3€</em><em>
-Schadenfreude</em>


Dopo il banchetto Chu Feng e gli altri si affrettarono verso la Scuola del Drago Azzurro, ma prima di andarsene, il Mostruoso Re Scimmia affidò due compiti alla Dinastia Jiang: trovare la manodopera e le risorse per ricostruire la Scuola del Drago Azzurro e usare il suo nome per trovare i cinque Re dei Mostri per condurre le Bestie Mostruose della montagna nella Catena Montuosa del Drago Azzurro.


Naturalmente la Dinastia Jiang accettò senza esitare le due richieste.


Dopo un viaggio frettoloso, Chu Feng e gli altri tornarono alla Catena Montuosa del Drago Azzurro. Il ragazzo comunque non aveva informato il Mostruoso Re Scimmia di com'era sopravvissuto il Fondatore Drago Azzurro per evitare di irritare il suo antenato.


Così prima Chu Feng si diresse nel Cimitero Mille Ossa e informò il Fondatore Drago Azzurro di come aveva invitato uno Sciamano dal Mantello Viola per salvare Su Rou e Su Mei. Gli chiese anche se desiderasse che quella persona lo aiutasse a resuscitarlo.


“Oh Chu Feng, ricostruire un corpo non è semplice. Non voglio disturbare degli estranei.”


“Inoltre ho aspettato mille anni, un po’ di più non farà molta differenza. Così aspetterò finché non diventerai uno Sciamano dal Mantello Viola per ricreare il mio corpo.”


“Per quanto riguarda la mia esistenza, a meno che non ci sia altra scelta, non dirlo a nessuno.”


“Ora creerò una formazione, porterò il mio corpo e il tesoro nelle profondità di questa tomba.”


“Tuttavia, dopo averlo fatto, le Perle di Ghiaccio e di Fuoco nei corpi di Su Rou e Su Mei andranno fuori controllo.”


“Dovrai chiamare subito lo Sciamano dal Mantello Viola. Sono sicuro che con le sue tecniche potrà proteggere le vite delle sorelle.”


In effetti, come previsto, il Fondatore Drago Azzurro aveva rifiutato l’aiuto del Mostruoso Re Scimmia.


“Ubbidisco.” Rispose rispettosamente Chu Feng, poi subito dopo aiutò il Fondatore Drago Azzurro a sciogliere la formazione. Dopo aver portato via il suo corpo e la perla, ricreò la formazione per sigillare Su Rou e Su Mei.


Ma senza il potere mistico della perla, era molto difficile contenere l’energia. Ben presto la Formazione Sigillante fu avvolta da ghiaccio e fiamme. Dall'interno si sentivano ululati, due aure iniziarono subito a caricare contro la formazione cercando di scappare.


In una situazione del genere, Chu Feng non ebbe altra scelta se non chiedere velocemente al Mostruoso Re Scimmia di entrare lasciando che fosse lui a controllare la situazione.


Il Fondatore Drago Azzurro fu molto veloce. Prima che il Mostruoso Re Scimmia scendesse, si era già inoltrato nelle profondità del Cimitero Mille Ossa. Solo così avrebbe impedito al Mostruoso Re Scimmia di scoprire il suo corpo e la mistica perla.


“Queste due perle sono davvero potenti. Chu Feng, da dove provengono?” Dopo averle viste, il Mostruoso Re Scimmia rimase scioccato.


“Le ho trovato nelle profondità del Cimitero Mille Ossa. Fratello, com'è la situazione? Puoi salvare Su Rou e Su Mei?” Vedendo l’espressione scioccata dello Sciamano dal Mantello Viola, Chu Feng aggrottò un po’ le sopracciglia, preoccupato.


“Non ne sono certo. Sono troppo potenti, molto più potenti degli Armamenti Élite e sono vive. Ora si sono già fuse con i corpi delle tue mogli, è impossibile tirarle fuori. Posso solo usare una speciale Formazione Sigillante per sigillarle temporaneamente. Se avrà successo o no dipenderà dal fisico e dalla determinazione delle tue mogli.”


“Se avrà successo, allora il potere delle due perle potrà essere soppresso. Se fallirà allora possederanno i loro due corpi e resusciteranno.”


“Allora non solo moriranno le due sorelle, anche noi subiremo lo stesso destino. Perfino il continente e anche gli altri territori all'esterno saranno in pericolo.”


“Questo perché le perle sono troppo potenti. Sento che il loro vero potere è stato sigillato. Sono pieni di malvagità e risentimento, se si liberassero, scateneranno un inferno. Sarà terrificante, non oso nemmeno immaginarlo.”


“Tuttavia, se creo un’altra Formazione Sigillante e sigillo le tue mogli insieme alle perle, potrà fermare la loro rinascita. Tuttavia costerà la vita alle tue mogli.”


“Chu Feng, scegli. Rischiare o non rischiare. Dillo e lo farò.” Disse solennemente il Mostruoso Re Scimmia. Era la prima volta che il ragazzo aveva visto il Mostruoso Re Scimmia fare un’espressione così seria.


“Chu Feng, ti prego! Salve le mie figlie, non lasciarle morire!”


“Anche io ti imploro! Salva le mie due sorelle! Ti amano così tanto, come potresti lasciarle morire?” Il padre e il fratello maggiore di Su Rou e Su Mei si inginocchiarono a terra e iniziarono a pregarlo.


“Chu Feng, questa non è una questione poco importante. È meglio avere una visione d’insieme.”


“Sì, la posta in gioco è troppo grande. Non farlo! Se perdiamo, non saremo solo noi a pagarla, anche l’intero continente ne sarebbe influenzato!”


Dopo aver saputo quanto erano terrificanti le due perle, alcuni iniziarono a sollecitare Chu Feng. Volevano che sigillasse direttamente le due perle sacrificando la vita di Su Rou e Su Mei.


“Chu Feng, in quanto uomo, non devi prestare attenzioni alle questioni di minor importanza. Bisogna avere considerare le cose nel loro insieme.” Vedendo le fiamme che divampavano sempre di più dalla Formazione Sigillante, alcuni si spaventarono sempre di più. Iniziarono a sollecitarlo, se il sigillo si fosse rotto, sarebbero stati i primi a morire.


Proprio in quel momento Zhang Tianyi si infuriò e iniziò a gridare:“Dannazione, non avete un cuore? Junior Chu Feng vi considera importanti, ma ora volete che guardi morire le persone che ama?”


“Non puoi dire così. Su Rou e Su Mei gli sono care, ma non siamo anche noi suoi parenti?” Risposero alcuni membri della famiglia Chu.


“Chu Cheng, Chu Zhen, Chu Mingsheng, state tutti zitti.” Chu Guyu diede loro un’occhiataccia, poi disse:”Fratello. Salva Su Rou e Su Mei. Sono in queste condizioni a causa tua, le devi salvare.”


Chu Yue consigliò:”Sì, le devi salvare. Alla peggio moriremo con loro. Dopotutto siamo stati salvati da te.”


“Chu Guyu, Chu Yue, non potete decidere il nostro destino, né il fato delle miliardi di persone che vivono in questo continente.”


“Fratello Chu Feng, devi riflettere bene. Quel Senior ha già detto che se le due perle rinascessero, l’intero continente incontrerebbe un disastro. Allora diventerai colpevole di un crimine gravissimo.” Sempre più persone iniziarono a sollecitare Chu Feng.


Zi Ling si infuriò. Le sue pupille viola brillarono mentre puntava il dito verso la folla. La sua aura si fece avanti come una bestia feroce:“State tutti zitti! Ha bisogno delle vostre interruzioni mentre decide?”


“Ucciderò chiunque aggiunga un’altra parola.”


La gente sul posto fu respinta dalla sua energia, alcuni rimasero perfino gravemente feriti.


Tutti chiusero la bocca perché avevano capito quanto fosse terrificante la ragazza. Il suo intento omicida era evidente, sapevano che se avessero osato dire una sola parola, Zi Ling li avrebbe davvero uccisi senza esitare.


Perciò scelsero di rimanere in silenzio. Nessuno osò dire altro e guardarono Chu Feng aspettando che decidesse.
                                


                                

