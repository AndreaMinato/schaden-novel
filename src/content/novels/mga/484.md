---
title: Capitolo 484 - Riportata alla Gloria
pubDate: 2024-06-11T18:13:16.402Z
tags:
    - mga
---


<em><strong>CAPITOLO SPONSORIZZATO ringraziamo Francesco!</strong>
2 Capitoli in coda, 0/3€</em>


<em><strong>**ANNUNCIO**
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè due euro a capitolo.</strong>
-Schadenfreude</em>


“Senior White, abbia pietà! Abbia pietà!”


“Non abbiamo riconosciuto al sua grandezza! Senior White, le chiediamo di perdonare i nostri errori e darci l’opportunità di riscattarci!” Sentendo la forza del vecchio, tutti si spaventarono e iniziarono ad implorare.


“Un gruppo di giovani non è degno di spingermi a fare un massacro. Alzatevi tutti.” Il vecchio sorrise compiaciuto, poi fece un cenno e fece tornare il potere Heaven nel suo corpo. Sollevò le bacchette sul tavolo e continuò a mangiare.


Gli avventori a terra riuscirono a rialzarsi. Si scambiarono occhiate spaventate, ma nessuno se ne andò. Rimasero sul posto perché erano davvero troppo curiosi di sapere cosa aveva visto Bai Xianqi nella Catena Montuosa del Drago Azzurro.


Cosa poteva essere successo di così scioccante?


Alla fine un uomo robusto non riuscì a trattenere la curiosità e chiese balbettando:“Se-se-senior White, mi chiedevo cosa avesse visto nella Provincia Azzurra? Può dircelo?”


Il vecchio vestito di bianco non si arrabbiò, mise giù le bacchette e scorse la folla con lo sguardo. Vedendo l’interesse della gente, la sua espressione divenne sempre più compiaciuta. “Vabbè. Prima o poi lo sapranno tutti, dato che volete saperlo così tanto non c’è niente di male nel dirvelo.”


“In realtà nella Catena Montuosa del Drago Azzurro non ci sono solo uomini della Tenuta del Principe Qilin, della gilda e della Dinastia Jiang.”


“Nella formazione di persone che stanno portando avanti questo enorme progetto, a parte gli artigiani, i potenti coltivatori e gli Sciamani, ho visto anche innumerevoli mostri.”


“I loro ululati scuotevano la terra ed erano molto potenti. Quelli di minori dimensioni erano comunque alti diversi metri e i più grandi raggiungevano oltre dieci metri. Queste creature stavano facendo dei lavori faticosi, ma non sembravano nemmeno badarci. Erano contente di farlo ed erano instancabili.”


“Mostri alti oltre dieci metri? Erano... Bestie Mostruose? Da dove provengono? Sono così enormi?” Tutti gli avventori mostrarono espressioni scioccate.


“Esatto. Sono davvero Bestie Mostruose. E ce n'erano tante, da ciò che ho visto erano almeno diecimila.” Disse compiaciuto il vecchio vestito di bianco.


“Diecimila Bestie Mostruose? Da dove sono spuntate fuori?”


“Lo so! Dev'essere il Mostruoso Re Scimmia! Il misterioso esperto che ha difeso Gu Tianchen e Jie Shi cento anni fa, il Mostruoso Re Scimmia, il vero Re della Montagna dei Mille Mostri!”


“È sicuramente lui, è stato lui a chiamare le Bestie Mostruose dalla montagna per aiutare Chu Feng. Dopotutto si dice che il suo rapporto con Chu Feng sia molto stretto.” Alla fine qualcuno capì.


Il vecchio vestito di bianco sorrise lievemente e accarezzandosi la barba disse:”Esatto. Le Bestie Mostruose erano davvero potenti. Un numero e una forza come quelli possono provenire solo dalla Montagna dei Mille Mostri.”


“Ma non è ancora niente. Ho sentito altre notizie ancora più scioccanti. Il Mostruoso Re Scimmia ha annunciato che sarà un ospite Anziano per la Scuola del Drago Azzurro.”


“E le Bestie Mostruose della montagna si trasferiranno nella Catena Montuosa del Drago Azzurro per servire la scuola. Quelle Mostruose Bestie selvagge diventeranno i protettori della Scuola del Drago Azzurro.”


“Cosa? È davvero successa una cosa del genere? Le Bestie Mostruose della Montagna dei Mille Mostri sono davvero terrificanti! Da ciò che ho sentito i cinque grandi Re dei Mostri sono esistenze al quinto livello dell’Heaven realm e all'inizio perfino la Grande Villa non ha osato provocarle.”


“E ora il Mostruoso Re Scimmia è ancora più terrificante. Con la sua forza ha influenzato la guerra tra le cinque grandi organizzazioni e la Gilda del Mondo degli Spiriti.”


“Perfino Jie Shi è stato ucciso da lui e ho sentito che anche l’imperatore della Dinastia Jiang lo teme. Una Montagna dei Mille Mostri del genere può essere definita invincibile e si stanno unendo alla Scuola del Drago Azzurro!
Questo... è inconcepibile.”


“Potente. Davvero troppo potente. La scuola non è stata ancora ricostruita ed è già così terrificante. Quando finirà di essere costruita non diventerà la numero uno nelle Nove Province? Nel continente, a parte la Dinastia Jiang, chi potrà sconfiggerla?”


Sentendo queste parole, tutti quanti cambiarono drasticamente espressione. Erano sbalorditi e alcuni tremarono addirittura.


Ciò che aveva detto il vecchio era vero. In quel momento queste informazioni stavano arrivando alle orecchie di tutti gli abitanti delle Nove Province.


Nonostante la Scuola del Drago Azzurro non fosse ancora stata ricostruita, era già diventata la numero uno, aveva le Bestie Mostruose della montagna e la protezione della Dinastia Jiang. Chi poteva sconfiggere una scuola del genere?


Figuriamoci il clan Jie e i suoi alleati, perfino la Grande Villa e la Gilda del Mondo degli Spiriti al picco delle loro condizioni non erano paragonabili all'attuale Scuola del Drago Azzurro.


La Provincia Azzurra, una terra che era rimasta desolata per diversi secoli, alla fine recuperò la gloria perduta. La Scuola del Drago Azzurro che era stata in declino per centinaia di anni era tornata ad essere la migliore accademia del continente.


E tutto questo grazie ad un ragazzo. Chu Feng.


Chu Feng attirò di nuovo l’attenzione. La gente iniziò a ripensare alle sue azioni, alle sue imprese e cominciò a paragonarlo alle grandi figure del passato.


Alla fine giunsero ad una conclusione: Chu Feng era ancora più potente, molti personaggi famosi non avevano compiuto imprese importanti prima dei vent'anni ed erano diventati tutti noti in seguito.


Ma Chu Feng era diverso. Aveva solo diciassette anni, eppure aveva già creato molte leggende nelle Nove Province. Perfino la Dinastia Jiang doveva portargli rispetto ed era anche diventato il fratello del Mostruoso Re Scimmia.


Così la gente iniziò a ritenere Chu Feng la persona più terrificante delle Nove Province, aveva un potenziale incredibile e in futuro sarebbe stato ancora più formidabile.


La gente si sentì molto fortunata. Fortunata ad aver assistito alla nascita di una persona così importante. Nonostante avesse avuto difficoltà, alla fine Chu Feng aveva avuto successo.


Da un discepolo della corte esterna sconosciuto, era cresciuto passo dopo passo. Prima era diventato il numero uno della Scuola del Drago Azzurro, poi aveva sconvolto la Provincia Azzurra e, alla fine, era diventato una leggenda dell’intero continente.


La velocità di crescita di Chu Feng era sbalorditiva. Nonostante non potesse essere definito il più potente nelle Nove Province, tutti sapevano che il suo potenziale lo avrebbe fatto arrivare lontano. Tutte le persone importanti del passato o i potenti coltivatori sarebbero stati superati da lui, nessuno allora sarebbe riuscito a rivaleggiare con Chu Feng.
                        
                                



