---
title: Capitolo 487 - Alleanza
pubDate: 2024-06-11T21:13:16.402Z
tags:
    - mga
---


<em>Capitolo regolare,
0 Capitoli in coda, <strong>0/2€</strong></em>


<em>Inizia il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Chu... Chu Feng?!” Rimasero tutti sbalorditi vedendolo.


La gente della Scuola del Fiore di Loto aggrottò le sopracciglia perché non sapevano perché il ragazzo fosse venuto qui.


Comunque erano certi che doveva avere una forza incredibile altrimenti non sarebbe riuscito a volare. Inoltre le persone attorno a lui avevano tutte una coltivazione straordinaria. Ognuno di loro avrebbe potuto ucciderli.


Inoltre, anche senza contare la loro forza, la loro identità era terrificante. C’erano gli uomini della Gilda del Mondo degli Spiriti, gli esperti della Dinastia Jiang e anche il Lord della Tenuta del Principe Qilin.


“Signori, Zhao Lianhua porge i suoi rispetti!” All'improvviso il vecchio Fiore di Loto si inginocchiò. Mise da parte la sua arroganza e si prostrò rispettosamente verso Chu Feng e gli altri con un atteggiamento piuttosto umile.


“Signori, porgiamo i nostri rispetti!” Allo stesso tempo, anche gli altri si ripresero. Le diverse centinaia di migliaia di persone sul posto si inginocchiarono. Avevano un tono umile e il loro coro risuonò per tutta l'area.


Chu Feng non prestò attenzione alla folla. Balzò giù, si avvicinò al capo della Scuola del Vuoto e lo sorresse personalmente dicendo:”Senior, sono arrivato tardi.”


“Lo-Lo-Lord Chu Feng!” Non c’era bisogno di menzionare quanto fosse entusiasta il capo della Scuola del Vuoto. I suoi occhi brillavano, il suo corpo tremava e con voce incredula ma contenta disse:”Che lei sia... sia davvero il Signor Mantello Grigio?!”


Dopo che disse queste parole, quasi tutti cambiarono espressione. Specialmente il vecchio Fiore di Loto, che cominciò ad inquietarsi. Tremò per la paura perché aveva capito che il capo della Scuola del Vuoto aveva un rapporto particolare con Chu Feng.


Gli Anziani e i discepoli principali della Scuola del Vuoto si entusiasmarono. Stavano aspettando la risposta di Chu Feng perché avrebbe cambiato il loro fato.


“Sono io. Sono il Signor Mantello Grigio che ha richiesto il vostro aiuto in passato ed è anche stato nella vostra Scuola del Vuoto per molti giorni.” Chu Feng strizzò lievemente gli occhi e sorrise gentilmente. Ben presto guardò gli Anziani e i discepoli attorno. “Membri della Scuola del Vuoto, non c’è bisogno di essere così cortesi. Alzatevi pure.”


“La ringraziamo Lord Chu Feng!” Dopo aver espresso la propria riconoscenza, la folla si alzò.


I capi e i discepoli principali erano in estasi perché sapevano che oggi la loro scuola era salva. Con la forza e la posizione di Chu Feng, finché avesse sostenuto un minimo la Scuola del Vuoto, allora la loro posizione nella Provincia Azzurra sarebbe salita di livello.


Ma proprio in quel momento Chu Feng puntò verso le centinaia di migliaia di discepoli che erano rimasti vicino alla Scuola del Vuoto e gridò:“Chi vi ha detto di alzarvi?! Tornate ad inchinarvi!”


Il suo urlo fu così forte che la terra tremò, gli alberi ondeggiarono e le bestie della montagna iniziarono a scappare.


I discepoli tremarono di paura e tornarono subito ad inginocchiarsi. Non osarono nemmeno alzare la testa.


“Umpf, ho detto ai membri della Scuola del Vuoto di alzarsi, voi della Scuola del Fiore di Loto farete meglio ad inchinarvi bene. Se qualcuno osa alzarsi senza permesso, lo decapiterò sul posto.” Disse freddamente Chu Feng.


Tutti i membri della Scuola del Fiore di Loto si fecero cogliere dal panico perché si erano resi conto che il rapporto tra il ragazzo e la Scuola del Vuoto era fuori dal comune. Non sarebbero finiti bene.


“Senior, in realtà sono venuto qui perché avevo qualcosa da discutere con lei.” Chu Feng tornò ad osservare il caposcuola.


“Lord Chu Feng, dica pure. Se rientrerà nelle mie possibilità, la aiuterò assolutamente.” Rispose frettolosamente il capo della Scuola del Vuoto.


“Voglio stabilire un’alleanza tra la sua Scuola del Vuoto e la mia Scuola del Drago Azzurro. Senior, mi chiedo se sia disposto a farlo o no?” Disse sorridendo lievemente Chu Feng.


“Cosa? Un’alleanza?” Le parole di Chu Feng furono come un tuono. Scioccarono sul posto la folla.


Che forza aveva al momento la Scuola del Drago Azzurro? Era la scuola numero uno delle Nove Province! Si diceva che nel continente moltissime grandi organizzazioni avessero provato ad allearsi con la Scuola del Drago Azzurro, ma erano state tutte respinte.


Anche la signora della Provincia Qin, la Grande Villa, voleva formare un’alleanza, eppure la sua proposta era stata rifiutata. Solo due organizzazioni erano alleate con la Scuola del Drago Azzurro. La Gilda del Mondo degli Spiriti e la Tenuta del Principe Qilin.


La Gilda del Mondo degli Spiriti era una delle organizzazioni più forti del continente, mentre la Tenuta del Principe Qilin, nonostante fosse inferiore alla gilda, era comunque la signora della Provincia Azzurra.


Ma la sua Scuola del Vuoto era solo una piccola scuola di secondo livello. In un posto come la Provincia Azzurra era una piccola organizzazione che poteva essere schiacciata da chiunque. Tuttavia ora aveva l’opportunità di allearsi con la Scuola del Drago Azzurro. Era davvero incredibile.


“Sì! N-naturalmente sono disposto!” Il caposcuola annuì velocemente. Stava continuando ad annuire, era evidente quanto fosse contento.


“Ottimo! Allora è fatta. Ho già mandato un’applicazione al Lord della Tenuta del Principe Qilin per farvi diventare una scuola di primo livello ed è stata già accettata.” Mentre parlava, Chu Feng guardò il Lord della Tenuta, Qi Fengyang.


Sentendo queste parole, tutti i membri della Scuola del Vuoto lo osservarono con espressioni entusiaste.


Qi Fengyang sorrise lievemente, poi disse:”È vero. Nonostante la Scuola del Vuoto al momento non abbia la forza di una scuola di primo livello, credo che presto ce l’avrà e supererà la maggior parte delle scuole della Provincia Azzurra.”


“La ringrazio Lord Chu Feng, la ringrazio Lord della Tenuta!” La gente della Scuola del Vuoto si inginocchiò di nuovo, esprimendo con sincerità la sua gratitudine.


“Ahh, non c’è bisogno di essere così cortesi. Alzatevi.” Chu Feng ondeggiò la sua manica e una raffica di vento sollevò i membri della Scuola del Vuoto che si erano inginocchiati. Poi disse:”Dato che siamo alleati, naturalmente ci devono essere dei piani di cooperazione. Ora la mia Scuola del Drago Azzurro sta reclutando discepoli. Tuttavia alcuni non possono coltivare nella mia scuola, ma non voglio che dei buoni talenti vadano sprecati.”


“Così, d’ora in poi, presenterò alla Scuola del vuoto le persone che desiderano entrare nella mia Scuola del Drago Azzurro, ma non possono diventarne membri. Se accetteranno, potranno partecipare all'esame della Scuola del Vuoto. Senior, mi chiedo se è d’accordo?”


“Sono d’accordo, sono d'accordo, naturalmente sono d’accordo!” Il capo della Scuola del Vuoto annuì velocemente perché sapeva che questa era un’occasione rarissima.


Al momento i discepoli che puntavano ad entrare nella Scuola del Drago Azzurro erano geni eccellenti che provenivano da tutto il continente. Anche se queste persone non fossero riuscite a diventare discepoli della Scuola del Drago Azzurro perché il loro talento era insufficiente, erano comunque rari geni.


Se persone del genere fossero diventate membri della Scuola del Vuoto, naturalmente avrebbe aumentato di molto la forza dell’organizzazione. Non sarebbe riuscita ad arrivare alla pari con la Scuola del Drago Azzurro, ma sarebbe diventata molto più potente.
                                





