---
title: Capitolo 488 - Sguardi d’Ammirazione
pubDate: 2024-06-11T22:13:16.402Z
tags:
    - mga
---


<em>Capitolo regolare,
da editare
5 Capitoli in coda, <strong>0/2€</strong></em>


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>
<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Senior, dato che ha accettato, rappresenterò la mia scuola e firmerò un’alleanza con lei adesso. D’ora in avanti la mia Scuola del Drago Azzurro condividerà sia gloria che umiliazione e starà al fianco della sua Scuola del Vuoto.” Mentre parlava, Chu Feng tirò fuori un pezzo di carta.


Era un documento, su di esso erano scritte le condizioni dell’alleanza e dopo averlo visto, il capo della Scuola del Vuoto, entusiasta, firmò subito senza nemmeno leggerlo e fece pressione sul foglio per lasciare l’impronta della sua mano.


Tutti i membri della Scuola del Vuoto erano estatici perché sapevano che da quel momento in poi la loro accademia sarebbe diventata molto più potente. Con l’aiuto della Scuola del Drago Azzurro, figuriamoci la piccola provincia in cui si trovavano, nessuno nel continente avrebbe osato provocarli.


Ma mentre alcuni stavano gioendo, altri si erano intristiti. I centinaia di migliaia di discepoli che avevano scelto di abbandonare la Scuola del Vuoto erano pieni di rimpianto.


Si stavano pentendo di essere stati così codardi, non avrebbero dovuto tradire la Scuola del Vuoto, visto che non erano stati risoluti, avevano perso una grande opportunità. A causa di un solo errore non avrebbero potuto cogliere questa occasione.


Ormai era troppo tardi, dovevano pagare il prezzo della loro decisione.


“Sei il capo della Scuola del Fiore di Loto, vero?” Dopo aver firmato l’accordo, Chu Feng si girò con un lieve sorriso e guardò il vecchio.


“Sì, sono il capo della Scuola del Fiore di Loto, Zhao Lianhua.” Rispose frettolosamente il vecchio. Era davvero spaventato.


“Alzati e parla.” Il tono di Chu Feng era molto gentile.


Sentendo queste parole, il vecchio Fiore di Loto si rallegrò e sospirò di sollievo perché pensava che Chu Feng non gli avrebbe reso le cose difficili. Così si alzò ed espresse la sua gratitudine:”La ringrazio Lord Chu Feng, la ringrazio!”


“Hai un bel coraggio! Osi prendere la terra della Scuola del Vuoto e anche i suoi Anziani e i suoi discepoli!” All’improvviso l’espressione del ragazzo diventò dura. Puntò il dito verso il vecchio e lo rimproverò con furia, poi fece un cenno verso le centinaia di migliaia di persone che avevano tradito la Scuola del Vuoto:”Ti piacciono questi presuntuosi che dimenticano i favori ricevuti e tradiscono i benefattori per i propri interessi, no?”


“Bene! Oggi li porterai via. Portali nella tua Scuola del Fiore di Loto. D’ora in poi faranno parte della tua accademia e per tutta la loro vita rimarranno lì.”


“Ma ricorda questo. D’ora in avanti farete meglio a rimanere nel vostro piccolo territorio. Se osate fare un solo passo fuori, vi ucciderò.”


“Mio signore, abbia pietà, mio signore abbia pietà! Non lo sapevo, merito la morte e non sarei dovuto essere così avido!”


“Ma Lord Chu Feng, le chiedo di lasciare una possibilità alla mia Scuola del Fiore di Loto. Dopotutto non sapevo che la Scuola del Vuoto avesse dei contatti con lei. Se l’avessi saputo non avrei mai osato oppormi alla Scuola del vuoto!” Il vecchio Fiore di Loto si inginocchiò con un tonfo. Si prostrò chiedendo pietà e perdono a Chu Feng.


“Vi sto già lasciando una via di fuga non uccidendovi oggi. Smammate! Non pensare di potermi dire assurdità. Se non ve ne andate vi ucciderò!”


Tuonò Chu Feng. allo stesso tempo emanò un’aura sconfinata accompagnata da un inquietante intento omicida.


“Come desidera, me ne andrò, me ne andrò subito!” Il vecchio si fece cogliere dal panico. Si affrettò a condurre giù il gruppo della Scuola del Fiore di Loro, sapeva che sarebbe morto se avesse insistito.


“Femi.” Ma proprio mentre stavano iniziando a camminare, Chu Feng gridò di nuovo. Puntò il dito e disse:”Andatevene rotolando. Rotolate giù per la montagna.”


<em>Nota Traduzione: c’era un doppio senso qui, “smammate” è la traduzione di un carattere che può anche significare <strong>rotolare</strong> (滚), fare una camminata, bollire, sparisci!</em>


“Chu Feng, non maltrattarci troppo. Sei solo un moccioso eppure osi parlarci così?” Proprio in quel momento un Anziano della Scuola del Fiore di Loto imprecò.


*bang* Tuttavia, subito dopo aver parlato, fu ridotto in una nebbia di sangue. Era accaduto tutto troppo in fretta. Non si sapeva chi lo avesse attaccato, ma la gente si era spaventata.


“Mio signore, risparmiaci! Rotoleremo subito!” Alla fine nessuno osò esitare. Guidati dal vecchio del Fiore di Loto, i suoi Anziani e i suoi discepoli iniziarono a rotolare per le scale che avevano usato per scalare la montagna.


“Che state fissando? Perché non smammate?” Mentre il vecchio stava rotolando sempre più lontano, Chu Feng puntò il dito verso le centinaia di migliaia di persone che si stavano inginocchiando nella Scuola del Vuoto.


“Caposcuola, abbia pietà, abbia pietà!”


“Caposcuola, sappiamo di aver sbagliato! Ci dia una possibilità!”


“Lord Caposcuola, sono rimasto con lei fin da piccolo! È come un padre per me. A volte i bambini commettono degli errori, quindi la prego, mi dia una possibilità per ripartire da capo!”


Il gruppo alla fine non si era mosso di un solo passo. Invece iniziarono a pregare il capo della Scuola del Vuoto.


Le parole di Chu Feng erano state molto chiare. Nonostante non avesse condannato a morte la Scuola del Fiore di Loto, non le aveva dato una possibilità per sopravvivere.


In futuro, se si fosse saputo in giro cos’era successo oggi, probabilmente molte organizzazioni sarebbero andate a sterminarli con l’intento di attirare il favore della Scuola del Drago Azzurro.


Se avessero seguito il vecchio Fiore di Loro, li aspettava solo la morte.


“Questo... “ Di fronte alle grida di diverse centinaia di migliaia di discepoli e Anziani, il caposcuola mostrò esitazione. Il suo cuore si ammorbidì. Dopotutto erano persone che lo avevano seguito per molti anni.


Così si girò e si volse verso Chu Feng con l’intento di difenderli.


*boom boom boom boom boom*


Ma prima che potesse parlare, Chu Feng fece un cenno e scagliò dei pugni provocando esplosioni tra l’oceano di persone. Gli impatti crearono molte onde d’urto, chi veniva travolto da esse, sarebbe diventato una nebbia di sangue. Perfino quelli che non erano stati colpiti erano stati scagliati via dall’impatto, feriti. In un batter d’occhio diverse decine di migliaia di persone erano morte miserabilmente per mano di Chu Feng.


La gente della Scuola del Vuoto rimase scioccata e terrorizzata dalla forza del ragazzo. Si diceva che fosse una potenza capace di uccidere coltivatori all’Heaven realm.


“Mio signore, abbia pietà! Abbia pietà! Rotoloremo, rotoleremo!”


Nessuno osò continuare a pregare. Con espressioni impaurite, scesero giù per la montagna rotolando.


Nella Catena Montuosa del Vuoto ci fu uno spettacolo peculiare. Diverse centinaia di migliaia di persone rotolavano miseramente per i picchi.


Dopo che l’ultimo discepolo lasciò la piazza della scuola, Chu Feng diede una pacca sulla spalla del capo della Scuola del Vuoto e disse:”Senior, possono tradirla oggi, quindi possono ancora tradirvi in futuro. Se prova compassione perfino per questo tipo di persone, allora come può sopravvivere in questo mondo crudele dove domina il più forte?”


Sentendo le parole di Chu Feng, il caposcuola tremò. Ora guardava il ragazzo non solo con puro rispetto, ma anche ammirazione.


In realtà capiva la logica di cui aveva parlato Chu Feng, ma pochi riuscivano ad applicarla. Se non altro al momento lui non era in grado di farlo.


Chu Feng invece, un ragazzo di soli diciassette anni, ci era riuscito perfettamente. Come poteva non rispettarlo?!
                                
        



