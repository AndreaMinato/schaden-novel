---
title: Capitolo 489 - Un Viaggio Fruttuoso
pubDate: 2024-06-11T23:13:16.403Z
tags:
    - mga
---


<em>Capitolo regolare,
da editare
5 Capitoli in coda, <strong>0/2€</strong></em>



<em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Dopo aver scacciato la gente della Scuola del Fiore di Loto, il caposcuola organizzò un banchetto per dare il benvenuto a Chu Feng e agli altri.


Di fronte a questo caldo benvenuto, Chu Feng non rifiutò perché erano venuti qui non solo per ripagare il favore che la Scuola del Vuoto gli aveva fatto in passato, ma per tornare nella Torre del Vuoto.


Così Chu Feng entrò nella torre e non appena superò l’ingresso, una coscienza oscura e debole apparì di fronte a lui.


Era il fondatore della Scuola del Vuoto, l’esperto in grado di opporsi al Fondatore Drago Azzurro di mille anni fa, il Daoista del Vuoto.


Tuttavia al momento era molto più debole rispetto all'ultima volta che Chu Feng l’aveva visto. Sembrava potesse scomparire in ogni momento. La sua coscienza non poteva resistere per più di pochi giorni.


“Senior Daoista del Vuoto, le porgo i miei rispetti.” Nonostante la potenza del super esperto di mille anni fa fosse già svanita, Chu Feng fu estremamente cortese.


“Giovane, non sei male. Nell'arco di due anni sei riuscito ad arrivare a questo livello. Sei molto più potente di me e del vecchio Drago Azzurro di allora.”


“Sei venuto qui per la mia Energia Primaria, vero?” Il Daoista del Vuoto fluttuava a mezz'aria con un lieve sorriso. Tuttavia il suo tono era privo di energia. Era evidente che non sarebbe sopravvissuto per molti altri giorni.


“Senior, io...” Di fronte a questa domanda, Chu Feng rimase senza parole perché era proprio come aveva detto il Daoista del Vuoto. Era davvero venuto qui per la sua Energia Primaria.


Dopotutto era un grande esperto. La sua coltivazione doveva essere vicina al picco dell’Heaven realm. Un’energia del genere avrebbe permesso alla coltivazione di Ovetto di aumentare molto. Non volevano perdersi questa occasione.


“Ohoh, non c’è bisogno di sentirsi in colpa. È normale.” Tuttavia il Daoista del Vuoto sorrise incurante, poi disse:”Prima non avrei permesso a nessuno di assorbire la mia Energia Primaria perché sentivo che mi avrebbe reso incompleto.”


“Anche oggi penso la stessa cosa. L’Energia Primaria è la radice di una persona, senza di essa una persona sarebbe completamente morta. Rimarrebbe solo un inutile scheletro.”


“Ma ora ci ho pensato. Sono disposto a lasciarti assorbire la mia Energia Primaria, se non altro perché hai salvato la mia Scuola del Vuoto.”


“Non importa se l’hai fatto perché sentivi di dovermi qualcosa o se hai ricordato il favore che la Scuola del Vuoto ti ha fatto in passato, ne sono sollevato.”


“Seguimi. Non mi rimane molto tempo, ti lascerò queste cose. Spero che tu possa aiutare la mia inutile generazione successiva della Scuola del Vuoto così che non si estingua troppo presto.”


Mentre parlava, il Daoista del Vuoto fluttuò e si diresse verso il picco della torre. Usò la sua mano per toccare i murali. Sulle pareti c’erano dei meccanismi nascosti, nemmeno Chu Feng avrebbe potuto individuarli.


Il Daoista del Vuoto li attivò e quando tornò sul fondo della torre, apparì un tunnel. Chu Feng scoprì che c’era una stanza segreta.


Non era troppo grande, era quadrata, ma molto maestosa. Al centro c’era una bara di pietra. Non aveva un coperchio e, prima ancora di avvicinarsi, Chu Feng sentì un’aura fredda provenire da essa.


“Vai avanti. Appartiene tutto a te, ma dopo aver ottenuto questi oggetti, ricordati di aiutare la mia Scuola del Vuoto!” Mentre parlava, il Daoista del Vuoto sorrise sollevato. Il suo corpo iniziò ad ondeggiare e alla fine si ridusse in volute di fumo che si dispersero nell'aria.


“Ha distrutto la sua coscienza di sua spontanea volontà. Ora è completamente morto. Presto fammi uscire! Raffinerò personalmente questa Energia Primaria.” Disse con entusiasmo Ovetto.


Senza tardare, Chu Feng aprì il Portale degli Spiriti e Ovetto balzò fuori per sfrecciare verso la tomba.


“Wow, Chu Feng, quel vecchio non ti ha ingannato. Ci sono davvero dei tesori qui. Guarda!”


Proprio in quell'istante Ovetto mostrò un’espressione gioiosa. Senza dire altro, aprì la bocca e iniziò a risucchiare l’Energia Primaria del Daoista del Vuoto.


Chu Feng scoprì che dopo la distruzione della coscienza, la tomba era diventata un po’ più brillante e anche l’aura fredda era aumentata.


Quando si avvicinò, vide un cadavere rinsecchito nella tomba. Era ricoperto da strati di detriti di colore blu che emettevano un’aura gelida.


Queste pietre contenevano potere Heaven, era un’energia terrificante e insieme ad esse c’erano strani tesori speciali. Ovviamente queste rocce erano fuori dal comune.


“Sembra che siano state il motivo chiave per cui la coscienza del Daoista del Vuoto fosse sopravvissuta così a lungo.” Disse Chu Feng.


“Non solo. A parte queste pietre, la Torre del Vuoto è stata costruita con grande attenzione. Grazie alla combinazione di queste due, la sua coscienza è riuscita a vivere molto a lungo. Però poteva rimanere solo in questa torre, se fosse uscito, la sua coscienza si sarebbe dispersa immediatamente.”


“Chu Feng, queste rocce non sono semplici. Il loro potere è davvero selvaggio. Le persone normali non avrebbero modo di raffinarle, ma tu potresti esserne capace. Presto, prova. Forse può farti arrivare all'ottavo livello del Profound realm.” Disse con entusiasmo Ovetto.


“Tu… sei entrata al secondo livello dell’Heaven realm?” Chu Feng rimase scioccato, Ovetto aveva raggiunto il secondo livello dell’Heaven realm partendo dal nono livello del Profound realm.


Dopo un po’ Chu Feng capì che ora era diventata molto più potente di lui nonostante avesse l’Armamento Élite.


Ma Ovetto richiedeva molta Energia Primaria per aumentare la propria coltivazione, in confronto allo spirito di Zi Ling aveva bisogno di molta forza.


Ma al momento era riuscita a superare due livelli consecutivi, dal Profound all'Heaven realm. Significava che l’Energia Primaria del Daoista del Vuoto doveva essere terrificante. Doveva essere davvero formidabile.


“Eheh, questo vecchio era al picco dell’ottavo livello dell’Heaven realm e, a causa del nutrimento delle rocce, non solo l’Energia Primaria non si è dispersa, è stata anche rafforzata.” Ovetto sorrise dolcemente, dato che la sua coltivazione era aumentata, era molto contenta.


“Sembra che sia stato proprio un viaggio fruttuoso.” Anche Chu Feng era entusiasta. Guardò le rocce blu e sentì il loro potere, se le avesse raffinate non sarebbe stato difficile per lui arrivare all'ottavo livello del Profound realm.
