---
title: Capitolo 491 - Cos’è esattamente?
pubDate: 2024-06-12T01:13:16.403Z
tags:
    - mga
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Salvatore!
3 Capitoli in coda, <strong>0/2</strong></em>
da editare
-Schadenfreude


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


*rumble rumble rumble rumble*


Le fiamme si avvicinarono sibilando e iniziarono a cadere verso la Catena Montuosa del Vuoto.


E insieme al fuoco, una potenza sconfinata faceva tremare il terreno sempre di più. Alla fine diventò quasi un terremoto.


“Oh no. Chu Feng, Zi Ling, vice-capo Gao, presto seguitemi.” Quando le fiamme arrivarono sopra la Scuola del Vuoto, Jiang Hengyuan gridò e volò verso l’alto.


Vedendo questo, Chu Feng e gli altri lo seguirono subito.


Solo quando arrivarono al confine della Scuola del Vuoto Jiang Hengyuan si fermò e iniziò a crare una Formazione attorno all’accademia.


Chu Feng e gli altri capirono. Dopo che le fiamme fossero cadute a terra, avrebbero causato un’enorme onda d’urto che avrebbe travolto l’intera catena montuosa. Ad una distanza del genere, la Scuola del Vuoto non avrebbe potuto evitare una calamità.


Così dovevano creare una Formazione difensiva per proteggere la Scuola del Vuoto, altrimenti sarebbe stata distrutta.


L’accademia era molto grande. Anche se fosse coperta solo da un lato, la Formazione Spirit avrebbe sprecato un bel po’ di tempo e sarebbe stato impossibile finirla.


Ma c’erano molti Sciamani dal Mantello Blu sul posto. Combinando il loro potere, crearono una barriera attorno alla Scuola del Vuoto.


“Wow, che tecniche incredibili! Sono questi i migliori esperti delle Nove Province?!”


Vedendo le barriere, tutti i membri della Scuola del Vuoto sospirarono d’ammirazione e gridarono per la sorpresa. Specialmente il loro capo e gli Anziani principali, avevano lo sguardo acceso e scioccato.


Ciò per cui sospiravano non era la forza della Dinastia Jiang e della Gilda del Mondo degli Spiriti perché li consideravano già delle entità impareggiabili.


Erano sbalorditi da Chu Feng: due anni fa il ragazzo era solo uno Sciamano dal Mantello Grigio mentre ora era arrivato al grado successivo ed era molto più potente.


*boooooooooooom*


Ma proprio in quel momento ci fu un’enorme esplosione e l’intera Scuola del Vuoto tremò intensamente. L’impatto fece barcollare molti Anziani e discepoli, perfino molte delle strutture fortificate con Formazioni Spirit non poterono sopportarlo. Iniziarono ad apparire delle fessure nelle pareti e alcuni edifici crollarono.


Le fiamme erano cadute e si stavano scontrando con la Catena Montuosa del Vuoto e la terrificante onda d’urto si stava estendendo sempre di più.


Ovunque passasse, sia alberi che costruzioni, creature viventi o oggetti inanimati furono ridotti in polvere.


Vedendo questa potenza distruttiva, Jiang Hengyuan gridò:“Presto! Concentratevi sulla formazione altrimenti la Scuola del Vuoto rimarrà gravemente danneggiata.”


Chu Feng e gli altri naturalmente non osarono sprecare tempo e usarono tutte le loro forze per rafforzare la formazione.


Alla fine si sollevarono innumerevoli detriti che si scontrarono con la formazione, anche se Chu Feng e gli altri si erano coalizzati, sentivano comunque un’enorme pressione.


Questo mostrava indirettamente la potenza dell’impatto di ciò che era caduto. Le fiamme erano troppo forti, per questo avevano provocato un’onda d’urto così terrificante.


Chu Feng e gli altri rimasero a mezz’aria accigliati. Avevano un’espressione scioccata e impaurita.


Le montagne attorno non erano più verdi, erano avvolte da un enorme oceano di fuoco da cui emergeva un potere selvaggio.


Zhang Tianyi li raggiunse e disse con un’espressione sbalordita:“Cos’è esattamente?”


“Data la sua potenza, se non è uno straordinario esperto, allora è un tesoro straordinario. Siete disposti ad andare ad indagare con me?” Jiang Hengyuan scorse con lo sguardo la folla.


“Lord Jiang, è molto potente questo oceano di fuoco. Prima di sapere cosa sia questo oggetto non sembra troppo appropriato avvicinarsi, no?” Il vice-capo Gao era un po’ preoccupato.


“Sono disposto ad andare.” Chu Feng annuì.


“Anche io vorrei controllare.” Zhang Tianyi la pensava come lui, non aveva paura, sembrava perfino un po’ entusiasta.


“Non importa cos’è, se è pericoloso, non riusciremo comunque a sfuggire a questa calamità. Se non desidera ferirci invece anche se ci avvicinassimo non si arrabbierebbe. Inoltre se è davvero un tesoro potremmo perdercelo e sarebbe un peccato.” Disse Qi Fengyang.


Tutti gli esperti sul posto espressero la loro posizione. Volevano andare ad indagare. Dopotutto le opportunità erano accompagnate da pericoli. L’oceano di fuoco era potentissimo e nessuno voleva perdersi un’occasione del genere.


Dopo essersi accordati, non persero tempo e sfrecciarono verso le fiamme accompagnati da Jiang Hengyuan.


Ma il loro cammino verso lo spazio sopra l’oceano di fuoco fu bloccato da un’energia strana, non era una Formazione Spirit ma era impossibile superarlo. Potevano solo attraversare le fiamme per andare oltre.


Gli esperti sul posto non erano deboli, potevano a stento resistere alla forza degli elementi, ma mentre avanzavano, l’energia diventava sempre più intensa. Alla fine Qi Fengyang e gli altri al primo livello dell’Heaven realm non riuscirono a resistere. Non ebbero altra scelta se non andarsene, così arretrarono.


Alla fine solo Chu Feng, Zi Ling, Jiang Hengyuan, Zhang Tianyi e il vice-capo della Gilda del Mondo degli Spiriti riuscirono ad avanzare.


Ma perfino Zi Ling e Zhang Tianyi dovettero rilasciare il loro fuoco per affrontare l’oceano di fiamme.


Il vice-capo stava usando potenti tecniche di Formazioni Spirit ma sentiva comunque un’enorme pressione.


Il solo che non stava usando metodi speciali e stava resistendo con il suo corpo era Jiang Hengyuan, l’esperto al settimo livello dell’Heaven realm.


“Dannazione, queste fiamme sono così terrificanti. Cosa c’è esattamente al centro?” In quell’istante negli occhi di Chu Feng brillarono due fulmini. La sua coltivazione era arrivata al primo livello dell’Heaven realm, ma perfino con questo supporto aveva problemi a resistere.


Le fiamme erano davvero troppo potenti. Se non avesse avuto la Tecnica dell’Armatura della Tartaruga Nera, probabilmente non sarebbe resistito.
                                


                                



