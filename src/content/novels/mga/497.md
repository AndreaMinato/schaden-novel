---
title: Capitolo 497 - Tornerò con Voi
pubDate: 2024-06-12T07:13:16.404Z
tags:
    - mga
---





<em>Capitolo regolare,
24 Capitoli in coda, <strong>0/2</strong>
da editare
-Schadenfreude</em>


“Yu'er, cos'hai detto?”


Dopo aver sentito queste parole, l’espressione del padre di Zi Ling cambiò drasticamente. Si alzò di scatto e puntò un dito verso di lei rimproverandola:“L’Arcipelago Immortale della Condanna si è curato così tanto della nostra famiglia Zi. Se non tornerai con noi con che faccia potremo affrontarli?”


“Chi è Yu'er? Non mi chiamo Zi Yu'er, mi chiamo Zi Ling.”


“Inoltre non so nemmeno cosa sia l’Arcipelago Immortale della Condanna, siete voi ad aver deciso di fare questo matrimonio, non io. Così non ha alcun rapporto con me.” Zi Ling si alzò e si oppose.


“Tu!” Vedendo sua figlia parlargli in quel modo, il suo volto diventò verdognolo per la furia, ma alla fine scelse di sfogarsi su Chu Feng.


Questo perché sapeva che la persona a cui Zi Ling teneva di più era lui. Era lui a trattenerla, era tutto a causa di Chu Feng.


“Zi Qiang, cosa stai facendo? Non spaventare Yu'er.” La madre trattenne il marito e lo fece tornare a sedersi.


Ma il padre di Zi Ling continuò a puntare il dito verso Chu Feng:”Questo moccioso sarebbe degno di questo favore? Un respiro del signorino dell’arcipelago potrebbe distruggerlo.”


Zi Ling si infuriò e gridò:“Sta zitto! Non ho bisogno che mi dite se sia valido o no. Ai miei occhi è il migliore, la persona perfetta. Non sposerò nessun altro.”


“Zi Yuanshan, guardi cos'ha fatto! Il motivo per cui è diventata così è stato a causa sua.” In quel momento il maestro della famiglia Zi mostrò un’espressione fredda e rimproverò il vecchio.


Zi Xuanyuan si limitò ad abbassare la testa e non disse nulla. Prima forse avrebbe potuto opporsi al capofamiglia, ma durante questi anni, con l’aiuto dell’Arcipelago Immortale della Condanna, la coltivazione della famiglia Zi era aumentata di molto. Al momento perfino i genitori di Zi Ling erano arrivati al Martial Lord realm, figuriamoci il maestro della famiglia.


Tuttavia Zi Ling non poté sopportarlo e gridò al capofamiglia:“Stia zitto! Chi è lei? Crede di essere degno di rimproverare mio nonno?”


L’espressione del capofamiglia si indurì, ma non mostrò rabbia. Trattenne la sua furia e, come per miracolo, rivelò un sorriso gentile:”Yu'er, un giorno capirai che siamo noi le persone a cui importa di più di te e tengono al tuo benessere.”


Dopodiché guardò i genitori di Zi Ling e disse:”Zi Qiang, Xinyue, questo è il problema della vostra famiglia, quindi discutetene tra voi. Tuttavia oggi Zi Ling dovrà venire con noi.” Dopo aver detto questo, sfrecciò via scomparendo come un fantasma.


Dopo che il capofamiglia se ne andò, Zi Ling e i suoi genitori rimasero in silenzio. D’altra parte Zi Xuanyuan si inquietò perché conosceva i metodi del maestro della famiglia. Se la ragazza non fosse stata disposta ad andarsene, non sarebbe stato solo Chu Feng a subirne le conseguenze. Tutti quelli che avevano un rapporto con Zi Ling sarebbero stati coinvolti.


Sarebbe stato difficile per la ragazza sfuggire al suo destino perché l’avrebbero rapita pur di riportarla indietro.


Così mandò un messaggio mentale alla ragazza.


Sentendolo, le pupille di Zi Ling emisero un bagliore. Subito dopo il suo visino prima teso si rilassò. Sembrava una palla che avesse rilasciato tutta la sua aria. Non aveva più l’energia di prima.


Chu Feng notò il cambiamento di Zi Ling e si rese conto che Zi Xuanyuan doveva averle mandato un messaggio. Così la prese per mano, le sorrise e disse:”Se non vuoi andare, rimani indietro. Non preoccuparti.”


Di fronte ad un calore simile, Zi Ling forzò un sorriso, poi si gettò tra le braccia di Chu Feng. Una mano era aggrappata al suo collo mentre l’altra era sul suo petto.


“Questo…”


Vedendo questa scena, l’espressione del padre di Zi Ling cambiò, aveva intenzione di dire qualcosa, tuttavia la madre della ragazza gli mise una mano sul capo e poi scosse la testa.


Alla fine il padre soppresse la sua furia. Si alzò, arrivò sull'orlo della torre e guardò giù per il cortile, non voleva vederli abbracciati.


I due rimasero in questa posizione per molto tempo. Solo dopo due intere ore Zi Ling lo lasciò andare con riluttanza.


In quel momento i suoi occhi erano già arrossati, ma il suo viso aveva un sorriso dolce e brillante. Guardò sua madre e disse:”Sono disposta a tornare con voi.”


“Davvero? Yu'er è vero?” Sentendo queste parole, il padre di Zi Ling si girò velocemente. La sua espressione scontenta era piena di entusiasmo.


Chu Feng rimase sul posto senza dire nulla perché prima Zi Ling aveva usato la mano per scrivere parole sul suo petto.


Gli aveva espresso il suo amore e la sua determinazione, le sue ultime parole dichiaravano che lo avrebbe aspettato nella Regione del Mare Orientale, invitandolo tra quattro anni ad andare dalla famiglia Zi per sposarla.


Se, allora Chu Feng non fosse riuscito ad arrivare e fossero apparsi invece gli uomini dell’Arcipelago Immortale della Condanna, si sarebbe suicidata. Anche a costo di morire, non avrebbe sposato un'altra persona.


Chu Feng si sentì commosso e anche addolorato. Tuttavia ora non avevano altra scelta.


Giurò che quattro anni dopo sarebbe andato nella famiglia Zi a sposarla. O avrebbe scioccato tutti quanti o si sarebbe suicidato per amore insieme a lei. Non avrebbe assolutamente permesso che morisse da sola.


“Ma ho diverse condizioni.” Disse Zi Ling.


“Che condizioni? Yu'er, dille. Le esaudirò, finché sei disposta a tornare con me sarò d’accordo su tutto.” Rispose senza esitare il padre di Zi Ling.


“Primo, mi chiamo Zi Ling, non chiamatemi Yu'er in futuro perché in questa vita mi chiamo solo Zi Ling.”


“Secondo. Dopo che tornerò non voglio vedere nessuno rendere le cose difficili per mio nonno.”


“Terzo. Dopo che me ne andrò da qui, spero che non farete del male a nessuno nelle Nove Province. In futuro tornerò in questo luogo. Se verrò a sapere che delle persone hanno sofferto inutilmente a causa mia, vi mostrerò come mi suiciderò.”


“Ultima condizione. Voglio dieci milioni di Perle Heaven. Ora. Me ne andrò non appena potrete tirarle fuori.” Disse chiaramente la ragazza.


“Cosa? Dieci milioni di Perle Heaven? Yu'er… Nono, Ling'er. Mi stai rendendo le cose troppo difficili.”


“Posso accettare le prime tre condizioni, ma la quarta, è davvero…”


“Non c’è bisogno della quarta.” Disse in quel momento Chu Feng. Capiva perché Zi Ling aveva messo questa condizione. Le voleva per lui, stava lottando per lui, ma non ne aveva bisogno.


Non voleva l’aiuto della famiglia di Zi Ling perché sapeva che lo sottovalutavano. Sottovalutavano la sua coltivazione e ancora di più le sue origini.
