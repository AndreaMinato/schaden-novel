---
title: Capitolo 5 - Fondatore Drago Azzurro
pubDate: 2024-05-22T19:13:16.328Z
tags:
    - mga
---


Dopo che Su Rou e gli altri se ne andarono la sala principale sprofondò nel silenzio.


Un momento dopo si sentirono suoni di passi dall'esterno della sala e un discepolo entrò di corsa.


Era Duan Yuxuan. Ma sembrava che fosse diventato un'altra persona.


Capelli scompigliati, sudato fradicio e con il fiato grosso, correva come un pazzo verso l'alta piattaforma.


"Ahah! Alla fine sono arrivato primo! Mocciosetto Yang Tian Yu, vuoi combattere contro di me?"


"Ho resistito nella corte esterna per sei anni. Per cosa? Te lo dirò ora, per questo!"


Duan Yuxuan correva ed esultava come se fosse posseduto. I suoi occhi erano incollati sull'alta piattaforma e non si era nemmeno accorto dei cadaveri delle Bestie Feroci nella sala.


*whoosh* Balzò e atterrò sulla piattaforma.


Ma proprio quando guardò giù, bello sorridente, rimase scioccato.


Questo perché la piattaforma era completamente vuota! Non c'era nemmeno un capello!


"Cacchio, cos'è successo?"


Dopo un bel po' di tempo si riprese. Solo allora notò che c'era sangue fresco ovunque e i cadaveri di quaranta Bestie Feroci erano sparsi nella sala.


La morte di ogni Bestia Feroce era sconvolgente ed estremamente cruenta.


Quella scena lo spaventò completamente. Si sedette sulla piattaforma. Si girò a guardare ma scoprì che la porta per passare l'esame non era aperta.


"Cosa sta succedendo?" Duan Yuxuan non sapeva cosa pensare.


*taptaptap...* Proprio in quel momento anche Yang Tian Yu entrò, ma proprio quando arrivò all'entrata della sala si fermò.


Dopo aver osservato la scena nella sala guardò Duan Yuxian sulla piattaforma. Lo fissò stordito, "Hai...fatto tu questo?"


Duan Yuxuan ridacchiò debolmente, poi disse con amarezza, "Se ti dicessi di no mi crederesti?"


"Naturalmente. Sarebbe impossibile per te avere una forza del genere." Yang Tian Yu gli diede un'occhiata ed entrò nella sala. Esaminò i cadaveri delle Bestie Feroci, "Cielo, c'è anche una Bestia Feroce di livello 4 qui. Chi è stato?"


Dopo aver guardato per un bel po' non riuscì a trovare una risposta. Non avrebbero mai creduto che ci fosse qualcuno di così potente nella corte esterna.


Alla fine sospettavano perfino che fosse stato tutto pianificato dagli Anziani e che avessero preso loro il premio.


Ma quando l'esercito di discepoli nello Spirit realm di terzo livello arrivò, tutti finirono per pensare che fossero stati Yang Tian Yu e Duan Yuxuan ad aver ucciso le Bestie Feroci e si fossero divisi il premio tra di loro.


Ma poi la cosa buffa fu che, mentre erano di fronte agli sguardi di ammirazione della folla, Yang Tian Yu e Duan Yuxuan non lo negarono. Così divennero magicamente primi.


L'enorme porta si aprì dietro di loro e si sentirono grida entusiaste. Erano tutti felici perché quando sarebbero usciti da quell'enorme porta, sarebbero diventati discepoli della corte interna e la loro vita sarebbe cambiata.


Ma proprio quando la folla stava esultando, un giovane avanzò e attrasse l'attenzione di tutti.


Era completamente nudo e stava perfino piangendo. Imprecò lagnandosi, "Chi diavolo è stato così crudele? Non solo mi ha steso, mi ha rubato i vestiti! Cos'è questa pazzia?!"


Gli altri rimasero sbalorditi. Solo Chu Feng sorrise e si distanziò dalla folla con le vesti perfettamente intatti.


L'esame della corte interna era finito. Avevano partecipato oltre diecimila persone, ma solo duemila l'avevano superato. Comunque non erano pochi.


Diventavi un vero discepolo del Drago Azzurro solo dopo essere entrato nella corte interna. Allo stesso tempo avresti ricevuto un trattamento preferenziale.


Per dare il benvenuto ai nuovi discepoli, gli Anziani avevano organizzato un banchetto.


La luna piena splendeva nel cielo notturno. C'erano molti canti e danze nella corte interna, diffondendo buon umore tra i giovani.


Ma Chu Feng non si unì ai festeggiamenti. Rimase nella sua nuova residenza e guardò la ferita sul suo petto.


Stava guarendo e la velocità con cui lo faceva era estremamente veloce. Se avesse continuato così ci sarebbero voluti solo pochi giorni per riprendersi completamente. Il potere rigenerativo era dovuto al Fulmine Divino.


"Cosa sei? Perché hai scelto me?"


Non era la prima volta che Chu Feng aveva fatto quella domanda. L'aveva già chiesto chissà quante volte, ma non aveva mai ricevuto una risposta.


Ricordava ancora la notte di cinque anni fa. Il cielo della Provincia Azzurra era stato percorso dal fulmine dai 9 colori.


La volta celeste si era illuminata come se fosse giorno e la saetta si era attorcigliata, sinuosa come un drago volante. Era risuonato un tuono fragoroso che aveva fatto tremare la terra. Allora qualcuno aveva pensato addirittura che fosse giunta la fine del mondo e c'era stato scompiglio a causa del panico.


Ma Chu Feng, che allora aveva solo dieci anni, non aveva potuto trattenersi dall'uscire, dirigendosi verso uno spiazzo di terreno spoglio.


Ancora non sapeva perché l'aveva fatto. Era come se ci fosse stata una qualche magia che l'aveva attirato in quel posto.


Dopodiché il Fulmine Divino era entrato nel suo corpo.


Nessuno l'aveva visto, ma sapeva che la saetta dai nove colori che aveva sconvolto il continente era dentro il suo dantian.


Il Fulmine Divino gli aveva dato un corpo così forte. Comunque Chu Feng non capiva perché fosse entrato dentro di lui.


"Vabbè, se non rispondi, non farò più domande. Io e te siamo una cosa sola dopotutto."


Chu Feng sorrise. Era una fortuna e non una disgrazia, e se fosse stata una disgrazia non poteva evitarla. Se questo Fulmine Divino avesse voluto davvero fargli del male, allora non avrebbe avuto nessuna possibilità di resistere.


Ma finora il Fulmine Divino gli aveva portato solo benefici, quindi decise di non pensarci più.


Chu Feng si rivestì e diede un'occhiata alla copertina del libro che era sul letto. Sul libro c'erano tre parole a caratteri grossi. "Tre Stili Tuono".


Chu Feng prese il manuake e iniziò a sfogliarne le pagine. Era la prima volta che aveva tra le mani un libro di arti marziali quindi era un po' emozionato.


"Livello 4, Tre Stili Tuono. Creato dal Fondatore Drago Azzurro."


"Dopo averlo padroneggiato: Velocità fulminea. Potenza fragorosa. Forte come una tecnica di livello 5."


Dopo aver letto la breve descrizione Chu Feng sussultò e disse con sorpresa: "Questa è una tecnica creata dall'antenato che ha fondato questa scuola!"


Drago Azzurro aveva fondato la Scuola del Drago Azzurro. Mille anni fa era stato una figura impareggiabile nel mondo. Poteva volare nel cielo e scomparire nel terreno, era un vero esperto nella coltivazione marziale.


In quell'epoca si poteva dire che la Scuola del Drago Azzurro fosse la numero uno in tutte le Nove Province.


La sua sola rivale era l'attuale sovrana delle Nove Province, la corte imperiale.


Ma quel bel periodo non durò a lungo. Dopo che il Fondatore Drago Azzurro morì, la sua scuola iniziò a declinare e a diminuire di livello, non riuscendo più a stare alla pari con le grandi accademie delle Nove Province.


Oggi, anche entro i confini della Provincia Azzurra, erano solo una scuola di seconda classe.
Comunque ciò enfatizzava davvero la forza del Fondatore Drago Azzurro.


Una tecnica creata da lui sarebbe stata certamente eccezionale. La si poteva ottenere solo per un colpo di fortuna, e non chiedendola.


Mentre era emozionato, Chu Feng lesse velocemente i metodi di allenamento con fare determinato.


Non dormì per tutta la notte, ma almeno aveva compreso i metodi di allenamento dei Tre Stili Tuono.


Il primo stile era forma, il secondo consisteva nell'intenzione, il terzo poteva creare fulmini. Tutto sommato allenare i tre stili era estremamente difficile, ma Chu Feng voleva provare.


Dopo essersi lavato la faccia e sciacquato la bocca, Chu Feng non si sentiva assonnato, così si diresse verso il padiglione delle tecniche di arti marziali della corte interna.


Questo perché la struttura aveva delle attrezzature per allenarsi. Inoltre, dato che non poteva rivelare di aver ottenuto la tecnica dei Tre Stili Tuono, doveva praticare un'altra tecnica di arti marziali per ingannare gli altri.


"È piuttosto movimentato qui." Entrò nel padiglione aperto. La sala principale era già sovraffollata.


Ma era naturale. Dopotutto c'erano circa duemila discepoli che si erano uniti alla corte interna ieri. Quei nuovi discepoli probabilmente volevano coltivare qualche tecnica marziale.


Il padiglione delle tecniche di arti marziali era diviso in sei piani. Il primo dedicato alle tecniche di livello 1, il secondo per quelle di livello 2, il terzo per quelle di livello 3 e i piani 4, 5 e 6 comprendevano aree per coltivare le tecniche di arti marziali.


Chu Feng continuò a salire. Trovò il primo piano pieno di persone. Il secondo era messo molto meglio e nel terzo c'erano pochissime persone.


Era normale, nonostante i diversi livelli di tecniche marziali avevano livelli differenti, anche la difficoltà variava.


Questo era il motivo per cui molte persone che erano entrate nella corte interna avrebbero iniziato ad allenarsi con le tecniche di livello 1, dopo averle padroneggiate avrebbero scelto quelle di livello 2 e infine quelle di livello 3.


Ma Chu Feng aveva un chiaro obiettivo in mente. Anche se fosse stata una tecnica marziale esclusivamente difensiva, avrebbe scelto quella più forte.


"Giovane, ti consiglierei di non fare il passo più lungo della gamba. Le tecniche qui non sono adatte a te." Ma proprio quando Chu Feng entrò nel terzo piano, sentì la voce di un uomo anziano.



