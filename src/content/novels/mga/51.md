---
title: Capitolo 51 - Bussola degli Spiriti
pubDate: 2024-05-24T17:13:16.339Z
tags:
    - mga
---


Su Mei indossava un Cheongsam rosa e i suoi lunghi capelli neri corvini le ricadevano sulle spalle. Sul capo portava anche un grosso fiocco, i suoi vestiti e il suo dolce volto erano davvero raffinati ed erano uno spettacolo per gli occhi.


"Cosa c'è cara? Dopo essere rimasti separati per così poco tempo stai già pensando a me?" La provocò Chu Feng.


Su Mei strinse i denti e la sua espressione divenne feroce, "Se osi di nuovo chiamarmi cara ti strapperò la bocca." 


"Perché non mi permetti di chiamarti cara? Sono il tuo amore!" Disse ridendo Chu Feng, per niente intimorito, anzi gli sembrava ancora più carina con quell'espressione.


"Bastardo!"


Le dita bianche come la neve di Su Mei afferrarono il braccio del ragazzo e lo strinsero come un paio di pinzette. 
Chu Feng gridò di dolore, per un attimo nella taverna risuonò un rumore simile a quello di un lupo ululante.


"Aaaaaaaaaah"


Dopo un po' i due andarono nella strada dell'Antica Città.


C'erano molti esperti radunati lì. Alcuni avevano visto l'opportunità di fare affari e avevano tirato fuori strani e preziosi tesori per venderli mentre stavano aspettando notizie riguardo alla tomba.


Quando Su Mei lo aveva saputo, aveva trascinato Chu Feng ad accompagnarla in giro per soddisfare la sua curiosità.


La bellezza di Su Mei attrasse molta attenzione e gelosia visto che c'era Chu Feng lì vicino.


Tuttavia il ragazzo non si sentiva affatto fortunato. "Cavolo, sei troppo violenta. Ora è diventato verde." Disse Chu Feng guardandosi il braccio livido.


"Umpf, così vediamo se oserai stuzzicarmi!" Sorrise soddisfatta Su Mei mentre guardava i dintorni. Ad un certo punto afferrò la mano di Chu Feng e corse verso un banchetto.


La bancarella era pieno di gioielli per ragazze. Erano fatti di un materiale davvero unico ed erano di tutti i colori. Su Mei ne fu estremamente attratta e si inginocchiò davanti al banchetto iniziando ad esaminarli con attenzione.


La signora della bancarella ne fu estremamente felice e iniziò a descriverle gli oggetti. Chu Feng notò il sorriso furbo della donna e vide subito che era un'astuta mercante.


Dato che era annoiato il ragazzo si guardò attorno e vide un vecchio sdraiato per terra.


Era piuttosto sudicio, chissà da quanto non si lavava i capelli, erano così luridi da formare grumi.


Aveva il volto sporco di terra, il vestito completamente rattoppato e portava una borsa di tessuto con un oggetto sconosciuto che sporgeva dall'interno. Una delle gambe dei suoi pantaloni era più lunga rispetto all'altra e portava delle scarpe rotte rivelando di fronte le dita dei piedi e dietro il suo tallone.


Non esponeva i suoi oggetti come gli altri negozianti, era sdraiato a gambe incrociate come un poltrone e non guardava nemmeno i clienti lì attorno.


Nonostante non facesse una buona impressione, la pila di libri di fronte a lui attrasse l'attenzione di Chu Feng.


Dall'esterno non sembravano niente di speciale, erano logori, trasandati e c'era perfino uno strato di polvere sopra. Non si poteva capire nemmeno qual era il titolo di quei libri.


Tuttavia Chu Feng aveva il potere Spirit e tra la pila di libri ce n'era uno che conteneva una strana aura.


"Vecchio a quanto vendi questi libri?" Chiese Chu Feng avvicinandosi.


Il vecchio non sollevò nemmeno la testa. Stese un dito verso Chu Feng.


"Una moneta di rame?" Provò Chu Feng.


"Ah! Una moneta di rame non è abbastanza nemmeno per mangiare per un barbone!" Il vecchio si tirò su a sedere con rabbia.


"Così vuoi un liang d'argento?" Nonostante sembrasse educato in superficie, Chu Feng stava pensando con rabbia, "Con un aspetto come il tuo sarebbe un insulto paragonarti ai barboni."


"Una Perla Spirituale e puoi prendere tutto!" Disse il vecchio in tono chiaro.


"Cavolo! Perché non rubare invece? Fai pagare così tanto per questi libri logori?" Anche Chu Feng si arrabbiò.


Al vecchio non importava, si stese di nuovo a terra e disse, "Prendere o lasciare."


Dopodiché mormorò, "I miei libri sono stati tramandati dal mio antenato. Tra di essi ci dev'essere un tesoro, solo che le persone normali non capiscono la differenza. Se non fossi in difficoltà non avrei mai venduto questi libri."


"Antenato? Ridicolo. Chi è il tuo antenato?" Proprio in quel momento arrivò anche Su Mei.


"Il mio antenato era eccezionale. Uno Sciamano!" Disse il vecchio con orgoglio.


"Sciamano? Sì certo!" Ovviamente Su Mei non gli credeva.


"Puoi crederci oppure no. Alla fine qualcuno che sa quello che fa lo comprerà." Mentre parlava chiuse gli occhi.


Il cuore di Chu Feng si strinse sentendo le parole del vecchio. Se diceva la verità allora molto probabilmente quei libri erano l'eredità di uno Sciamano.


Chu Feng strinse i denti e disse alla ragazza, "Su Mei hai una Perla Spirituale? Prestamene una!" 


Su Mei sembrò un po' riluttante, "Che stai facendo? Vuoi davvero farti truffare da questo vecchio?" 


Chu Feng stese la mano, "Se ne hai una per favore prestamela!"


"Idiota. Non mi aspettavo che saresti stato così stupido." Nonostante dicesse questo la ragazza tirò comunque fuori una Perla Spirituale dalla sua borsa e la diede a Chu Feng.


"Grazie." Il ragazzo la prese e la porse al vecchio, "Comprerò i tuoi libri!"


"Wow! Questa è davvero una Perla Spirituale. Sei una ragazza piuttosto ricca." Il vecchio afferrò la Perla Spirituale e iniziò a guardarla con attenzione. Dopo averla picchiettata con la mano sinistra per un po' di tempo l'abbracciò con amore.


"È la prima volta che vedi una Perla Spirituale eh?" Su Mei sembrava scontenta vedendo la reazione del vecchio.


Chu Feng invece non disse nulla. Avvolse la pila di libri con del tessuto e se li mise in spalla.


Proprio quando il ragazzo stava per andarsene il vecchio tirò fuori un oggetto dalla borsa di tessuto, "Eheh hai proprio occhio, in segno di ammirazione ti darò un regalo."


Era un disco viola, sembrava creato da un particolare tipo di legno. Nei quattro lati c'era scritto nord, est, sud e ovest, a sinistra e a destra, c'era inciso vita e morte, buona fortuna e cattiva sorte.
In più al centro era stato scolpito uno strano simbolo.


"Cos'è questo?" Su Mei lo afferrò e lo esaminò con attenzione.


"Eheh signorina. Viene da un posto speciale ed è essenziale per gli Sciamani."


"Può predire la vita e la morte, la buona e la cattiva sorte. Si chiama Bussola degli Spiriti!" Disse il vecchio come se conoscesse tutto al riguardo.


"Oh? Incredibile, come si usa?" Chiese Su Mei.


"Questa... è una cosa per gli Sciamani, come lo dovrei sapere? Eheh studiatevela da voi.
Arrivederci!"


Il vecchio si toccò la barba secca e roteò gli occhi come se temesse che Chu Feng avrebbe cambiato idea. Poi si girò e scappò via.


"Guarda! Lo sapevo che era un truffatore!" Su Mei pestò i piedi vedendo il vecchio correre come un lampo.





