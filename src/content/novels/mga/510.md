---
title: Capitolo 510 - Entrare nella Formazione
pubDate: 2024-06-12T20:13:16.407Z
tags:
    - mga
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Andrea!
13 Capitoli in coda, <strong>0/2</strong>
da editare
-Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Chu Feng, questa Formazione di Infusione della Stirpe Reale è una formazione lasciata dai miei antenati.”


“Arrivati al termine della loro vita, i precedenti imperatori sigillano il potere che hanno coltivato in questa formazione per mantenerne il potere.”


“E finché una persona della Dinastia Jiang entra in questa Formazione di Infusione della Stirpe Reale, il potere degli antenati si fonderebbe con i loro colpi aumentando per breve tempo la coltivazione di una persona.”


“All'inizio questa Formazione di Infusione della Stirpe Reale era la nostra sola speranza di salvarci, ma è inutile visto che non è completa. C’è un’enorme pressione all'interno e le persone che non sono dotate di un sangue potente non hanno modo di sopportarne la pressione.”


“Wushang era il più potente portatore di Stirpe Reale nella nostra Dinastia Jiang, ma nemmeno lui è riuscito a sopportarla.” L’imperatore sospirò con un’espressione impotente.


“Mio signore, dato che questa Formazione di Infusione della Stirpe Reale ha un effetto del genere, perché non farmi fare una prova?” Disse Chu Feng.


“Cosa? Vuoi provare ad entrare in questa Formazione di Infusione della Stirpe Reale?” Sentendo queste parole, le espressioni dell’imperatore e di tutti gli altri cambiarono e i loro sguardi si riempirono di emozioni contrastanti.


“Non puoi farlo. Per impedire agli estranei di usare il potere della Formazione di Infusione della Stirpe Reale, quando i miei antenati l’hanno creata, hanno usato dei metodi speciali per moltiplicare la pressione sulle persone che non appartengono alla nostra Dinastia Jiang.”


“Pressione moltiplicata… allora dopo averla sopportata, sarebbe possibile ottenere il potere di questa formazione?” Chiese sorridendo Chu Feng come se non stesse considerando i rischi.


“Questo…” Sentendo queste parole, Jiang Hengyuan rimase senza parole perché nemmeno lui stesso sapeva se una persona che non faceva parte del suo clan avrebbe potuto ottenere il potere degli antenati.


“Chu Feng, se sei capace di sopportarla, allora non ci sarebbe problema, tuttavia visto che non fai parte della mia dinastia, il potere che otterrai sarà molto di meno e sarà anche molto instabile.” Spiegò l’imperatore.


“Mio signore, se è davvero così, allora sono disposto a provare.” Offrì Chu Feng.


“Vedo la tua buona intenzione, ma è meglio se non ci entri perché non sai quanto è terrificante la pressione di questa Formazione di Infusione della Stirpe Reale.”


“Normalmente la pressione è già terrificante. Prima Wushang è entrato, ma se l’avesse fatto un’altra persona, temo che sarebbe rimasta gravemente ferita nell'istante in cui mette piede nella formazione. Io non farei eccezione.”


“E se questo potere è moltiplicato di diverse volte, diventerebbe morte certa. Nel momento in cui uno entra, quella persona diventerebbe una pozza di sangue. È meglio se non provi.” L’imperatore cercò di dissuaderlo pazientemente.


“Mio signore, ho sentito che l’esercito dei tre clan è già entrato nei confini delle Nove Province. Con la loro velocità arriveranno tra pochi giorni nella Dinastia Jiang.”


“Allora potrete difendervi?” Chiese sorridendo Chu Feng.


“Questo…” L’imperatore rimase in silenzio dopo aver sentito queste parole. Dopodiché sorrise lievemente:”In effetti ora stiamo solo aspettando la morte e non possiamo fermare l’esercito dei tre clan.”


“Ma nel clan ci sono le eredità dei nostri antenati. Dobbiamo proteggere questa terra anche a costo della vita. Non possiamo ignorare gli insegnamenti degli antenati, quindi non lasceremo questo posto.”


“Ma Chu Feng, tutti voi non fate parte della mia dinastia. Non c’è bisogno che rimaniate con noi ad aspettare la morte. Ora sono già grato che siate venuti a sostenerci. Ho visto le vostre buone intenzioni. Andatevene per favore.”


“Oh… mio signore. Dato che siamo venuti oggi, non abbiamo intenzione di andarcene e siamo pronti a vivere e morire con la Dinastia Jiang.”


“Ora dato che non avete modo di difendervi, questa Formazione di Infusione della Stirpe Reale potrebbe essere l’unica possibilità. Dato che siamo in una situazione disperata, perché non farmi provare?”


“Nonostante la mia coltivazione non sia forte, ho comunque delle tecniche speciali a disposizione, forse potrò sopportare la pressione della Formazione di Infusione della Stirpe Reale. Anche se fallirò, allora risulterebbe solo in un morto.” Disse sorridendo lievemente il ragazzo.


“Chu Feng, tu…” Vedendo la persistenza del ragazzo, nemmeno l’imperatore capì cosa avrebbe dovuto fare.


“Mio signore, dato che Chu Feng sta insistendo, perché non lasciarlo provare?”


“Sì mio signore. Dopotutto possiamo porre una Formazione di Inversione sul suo corpo. Se non può davvero sopportare la pressione, può essere mandato immediatamente. Potrebbe non morire allora.” Molti iniziarono a sollecitarlo.


Dopotutto non volevano vedere la Dinastia Jiang distrutta così e dato che Chu Feng era così coraggioso, se non altro significava che aveva un po’ di sicurezza in sé stesso. Sapevano anche che il ragazzo aveva davvero delle tecniche particolari, dopotutto era l’unico ad avere due tipi di Tecniche Segrete.


Così anche loro stavano riponendo fiducia nelle sue possibilità, anche se ci fosse stato l’un per cento di probabilità di successo, non avrebbero voluto perdersela.


“Pazienza, dato che insisti, non dirò altro.”


“Tutti i membri della mia Dinastia Jiang ti sono grati e non dimenticheremo mai cos'hai fatto.”


Alla fine l’imperatore pose personalmente una formazione sul corpo di Chu Feng. Questa protezione avrebbe potuto trasportarlo accanto a lui.


Era la Formazione di Inversione. Normalmente non sarebbe molto utile, ma sarebbe stata molto adatta in questo caso.


“Vai Chu Feng. Quella è l’entrata della Formazione di Infusione della Stirpe Reale. Se senti qualcosa di strano, ricorda di gridare aiuto. Ti faremo tornare immediatamente qui.” L’imperatore puntò verso il centro del palazzo, c’era un palco di pietra rotondo alto mezzo metro.


“Sì.” Chu Feng annuì con un lieve sorriso. Ben presto i fulmini illuminarono i suoi occhi portando la sua aura al secondo livello dell’Heaven realm.


Il ragazzo usò anche la Tecnica dell’Armatura della Tartaruga Nera e poi iniziò a camminare. Passo dopo passò si avvicinò alla Formazione di Infusione della Stirpe Reale.


In quell'istante a tutti batté forte il cuore, erano nervosi. Nel vasto palazzo c’era un silenzio mortale. Tutto ciò che si poteva sentire erano i passi di Chu Feng.


*tap tap tap*


Uno, due, tre passi. Dieci, cinquanta passi. Alla fine il ragazzo mise piede sul palco.
                                


                                



