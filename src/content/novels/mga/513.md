---
title: Capitolo 513 - La Potenza di un Pugno
pubDate: 2024-06-12T23:13:16.407Z
tags:
    - mga
---





<em>CAPITOLO SPONSORIZZATO ringraziamo Andrea!
10 Capitoli in coda, <strong>0/2</strong>
da editare
-Schadenfreude</em>


“Ehi… imperatore Zhao, questa signorina non è affatto male. Non solo ha un aspetto perfetto, la sua coltivazione è straordinaria. Ha attirato anche la mia attenzione, cosa facciamo allora?” risuonò un’altra risata. Anche l’imperatore della Dinastia Liu stava conducendo un gruppo di esperti.


“Non è semplice? Noi tre partiamo allo stesso tempo e questa ragazza apparterrà a chiunque riesca a prenderla per primo! Ma non farò come voi due, non la prenderò come concubina. Ho solo intenzione di distruggere la sua coltivazione, per poi darla in premio ai miei sottoposti così può accompagnarli nella loro ‘ricerca del piacere’!” Arrivò un’altra figura. Era l’imperatore della Dinastia Ji.


“Ucciderò chiunque oserà toccare mia figlia!” L’imperatore che era di fronte a Jiang Yini, sta diventando verde per la rabbia. Sapevano che i tre lo stavano deridendo intenzionalmente, stavano ridicolizzando la sua Dinastia Jiang.


Ma in quanto imperatore e padre di Jiang Yini, non poteva davvero sopportare una tale umiliazione, così balzò in avanti e rilasciò un potere terrificante all'ottavo livello dell’Heaven realm e iniziò a combattere.


“Padre!!” In quell'istante Jiang Yini mostrò un’espressione piena di preoccupazione. Mentre parlava, stava per precipitarsi in avanti per combattere fianco a fianco con suo padre.


Non importava quanto fosse forte l’imperatore, combattere contro tre persone con la stessa coltivazione era davvero faticoso, in una situazione del genere ciò che aspettava suo padre era solo la morte.


“No! Farò come mio padre, vivrò e morirò con la dinastia!” Rifiutò con testardaggine Jiang Yini.


“Principessa, questo è l’ordine dell’imperatore. Se non mi crede guardi.” Jiang Hengyuan tirò fuori un distintivo di comando.


Dopo averlo visto, Jiang Yini si congelò sul posto. Girò la testa e guardò suo padre che stava lottando con tutte le sue forze contro i tre imperatori con gli occhi rossi, molto presto iniziò a piangere.


Esisteva un solo distintivo del genere ed era stato creato personalmente da suo padre. Ricordava anche che, quando qualcuno le avesse mostrato quel distintivo, in futuro avrebbe dovuto ubbidire all'ordine di quella persona perché avrebbe rappresentato la sua volontà.


Inoltre quelle parole non le aveva dette solo a Jiang Yini, le aveva riferite a tutti i suoi figli e anche a tutte le persone sbalorditive della giovane generazione della Dinastia.


“Principessa, presto mi segua. Ora l’imperatore sta combattendo per lei per darle un’ultima possibilità. Nonostante in quanto imperatore debba seguire gli insegnamenti degli antenati e vivere e morire per la dinastia, in quanto padre spera che i suoi figli possano continuare a vivere. Così alla fine è andato contro gli insegnamenti degli antenati, mi ha consegnato questo distintivo e mi ha detto di proteggervi tutti mentre fuggite via da qui.” Jiang Hengyuan temeva che Jiang Yini non avrebbe capito, così si era spiegato.


“Ahh!”


*boom*


Ma proprio in quel momento risuonò un grido di dolore. Ben presto una persona cadde dall’alto per schiantarsi a terra. L’impatto frantumò un palazzo e creò anche un’enorme voragine.


“Padre!” In quel momento Jiang Yini gridò e poi si precipitò verso la fossa.


“Me**a.” Allo stesso tempo molti esperti come Jiang Hengyuan si affrettarono verso di lui perché era stato l’imperatore della loro dinastia a cadere dal cielo.


“Yini, tuo padre è stato inutile. Non solo non ho potuto proteggere i membri del nostro clan, ma nemmeno te figlia mia.” In quell'istante l’imperatore aveva un’espressione sconfitta. Usciva sangue dai sette orifizi del suo volto e il suo petto era incavato. Il suo sterno era rotto, la sua pelle era piena di crepe e stava perdendo una grande quantità di sangue.


“No! Padre, per me sei il più eccellente dei padri.” Il volto di Jiang Yini era cosparso di lacrime.


“Ah! È davvero così debole, incapace di durare per più di pochi scambi.” All'improvviso volò dello sputo dal cielo e cadde sul volto dell’imperatore Jiang.


Era stato l’imperatore della Dinastia Liu. Al momento stava strizzando gli occhi e deridendo il suo nemico gravemente ferito.


“Sì! Ho sentito che suo padre era molto potente e che è riuscito a lottare contro i nostri padri senza essere sconfitto, quindi ho pensato che anche suo figlio fosse impressionante. Tuttavia non mi aspettavo che sarebbe stato così inutile.” Anche l’imperatore Zhao lo ridicolizzò.


“Giusto. Se avessi saputo che era così inutile, non ci sarebbe stato bisogno che interveniste. Io da solo sarei stato sufficiente a batterlo.” Disse l’imperatore della Dinastia Ji con un’espressione presuntuosa.


“Dovreste vergognarvi di essere maestri di clan. Non solo vi siete coalizzati per ferire mio padre, lo ridicolizzate così spudoratamente. Siete tutte persone spregevoli!” Vedendo che suo padre era stato umiliato in questo modo, il volto di Jiang Yini si arrossò per la rabbia.


“Il vincitore è il re e il perdente è il bandito. Allora, l’umiliazione che il vostro antenato ha dato i miei antenati è stata mille volte peggiore rispetto a questa!” Gridò freddamente l’imperatore della Dinastia Liu.


“Ahh, imperatore Liu, che bisogno c’è di sprecare fiato con loro? Oggi voglio che paghino il prezzo delle azioni del loro antenato. Dato che questa ragazza ha la lingua così sciolta, lasciate che giochi con lei per un po’.” L’imperatore Zhao rise freddamente e all'improvviso sfrecciò verso Jiang Yini.


“Proteggete la principessa!” Vedendo questo, Jiang Hengyuan e gli altri esperti si affrettarono verso di lei e aprirono una Formazione Spirit Difensiva.


“Anche una pila di spazzatura osa bloccarmi la strada? Muovetevi!” Tuttavia l’imperatore Zhao diede un colpo di palmo che fece disintegrare immediatamente la barriera. Allo stesso tempo gli esperti gridarono con dolore e furono scaraventati via. I loro volti impallidirono e furono feriti gravemente.


“Ahah, signorina, non hai proprio buone maniere. Sarà meglio che te ne insegni un po’.” L’imperatore Zhao continuò a ridere fragorosamente. Era già arrivato vicino a Jiang Yini, stese le mani con l’intenzione di afferrare il seno di Jiang Yini.


“Vuoi insegnare le buone maniere alla principessa Yini? Vedremo se ne sarai capace o no!”


*boom*


Proprio in quel momento risuonò un grido dalla zona principale della dinastia. Simultaneamente due figure sfrecciarono dalla superficie del terreno.


Una di loro era estremamente veloce, quasi in un batter d’occhio arrivò di fronte all'imperatore e gli scagliò un pugno.


“Da dove viene questo moccioso che osa disturbare questo mio bel momento? Vattene.” Solo dopo essersi girato, l’imperatore Zhao scoprì che si stava avvicinando un giovane. Così sbuffò freddamente e mosse la mano con noncuranza con l’intenzione di dare uno schiaffo al ragazzo.


Ma chi avrebbe pensato che il giovane sarebbe stato così potente? Non appena il pugno atterrò sul braccio dell’imperatore, risuonò il rumore di ossa spezzate, il giovane gli aveva spaccato il braccio.


La forza dell’impatto non diminuì, anzi diventò più intensa. Con un’esplosione si scontrò con la faccia dell’imperatore. Il sangue schizzò dalla sua testa, che si spaccò, facendolo morire immediatamente.
