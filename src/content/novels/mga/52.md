---
title: Capitolo 52 - Tecnica Segreta Spirit
pubDate: 2024-05-24T18:13:16.339Z
tags:
    - mga
---


Chu Feng tornò contento nella taverna portando con sé i libri.


Su Mei non era più arrabbiata, invece stava sorridendo e sembrava felice.


"Ehi, hai trovato un tesoro in questa pila di libri marci?" Disse la ragazza sorridendo dopo essere entrata nella stanza.


"Così stavi recitando prima."


Chu Feng aveva capito che prima stava fingendo a causa del suo comportamento bizzarro. Doveva aver scoperto le intenzioni del ragazzo.


"Se non avessi detto nulla e gli avessi dato subito una Perla Spirituale, quel vecchio avrebbe sicuramente alzato il prezzo. Se non avessi provato ad oppormi come l'avresti ottenuto così facilmente?"


Su Mei era molto impaziente e prese i libri dalle spalle di Chu Feng, "Dai, che tesoro hai preso? Sbrigati e fammelo vedere."


Dopo aver frugato tra la pila di tomi, alla fine il ragazzo ne scelse uno. Il libro era ricoperto di polvere ma ovviamente era diverso dagli altri.


Nonostante sembrasse logoro era ancora in buono stato, pareva un semplice libro ma Chu Feng sentiva che era fatto da materiali speciali.


Il ragazzo pulì la copertina con la mano e, dopo aver tolto la polvere, apparve il titolo. "Tecniche Segrete Spirit"!


Su Mai afferrò il tomo e, dopo averlo pulito con cura, disse con un po' di stupore, "Se è davvero un pezzo autentico, allora ne hai tratto davvero un gran profitto."


"Nonostante possano essere usate solo da persone con il potere Spirit, il prezzo di mercato non è assolutamente inferiore a 1000 Perle Spirituali. Strano. Perché un vecchio terrebbe una cosa del genere tra quei comuni libri? Ah! Lo so. Probabilmente non sa leggere."


"Così costoso?" Chu Feng rimase scioccato sentendo le parole di Su Mei ma ne fu estremamente contento. Significava che aveva fatto un enorme affare.


"Ma prendiamo ad esempio un discepolo principale della Scuola del Drago Azzurro. Nonostante abbia il potere Spirit potrebbe non avere metodi di coltivazione. Se gli vendessi queste Tecniche Segrete Spirit offrirebbe un prezzo ancora più alto perché questo è un tesoro preziosissimo che ha un'alta richiesta." Disse Su Mei come se fosse orgogliosa di sé stessa.


"Ahah dopo che ho finito di esaminarlo non guadagnerei comunque molto se lo vendessi?" Chu Feng era pazzo di gioia. 1000 Perle Spirituali probabilmente potevano farlo arrivare direttamente all'Origin realm.


"Questo libro segreto riguarda solo qualche tecnica di controllo e non parla dei metodi di coltivazione di uno Sciamano."


"Se puoi davvero capire come creare una Formazione Spirit e diventare uno Sciamano, allora molte scuole ti chiederanno di unirti a loro. Le offerte saranno abbastanza grandi da farti diventare veramente ricco."


"Sai quanto prende lo Sciamano della Scuola del Drago Azzurro?"


"Quanto?"


"Ogni mese riceve una Perla Profound. Una Perla Profound equivale a 1000 Perle origin e una Perla Origin equivale a 1000 Perle Spirituali. Ciò significa che ogni mese ottiene un milione di Perle Spirituali dalla Scuola del Drago Azzurro." Spiegò Su Mei.


"Oh cielo, un milione di Perle Spirituali al mese? Incredibile." Chu Feng ne rimase sbalordito. Per lui una sola Perla Spirituale era già estremamente preziosa, non osava nemmeno pensare ad una cifra del genere.


"Anche così quello Sciamano ha accettato con riluttanza. Se non fosse per i tesori nella Scuola del Drago Azzurro allora non sarebbe mai diventato un Anziano Ospite."


Chu Feng divenne sempre più curioso, "Tesori? Che tesori?"


"Conosci il Cimitero Mille Ossa nella Montagna Medicinale Spirit? Le persone credono che ci siano tesori lì e quello Sciamano è venuto per questo motivo." Continuò a spiegare Su Mei.


"Ah è quel posto." Chu Feng rimase nuovamente sbalordito, non avrebbe mai pensato che ci fossero tesori in quella foresta spaventosa.


Tuttavia dopo averci riflettuto un po' gli tornava. Dopotutto non aveva il potere Spirit fin dalla nascita, lo aveva ottenuto dal Cimitero Mille Ossa. Quindi quel posto forse aveva davvero dei tesori.


"Cosa c'è? Perché fai quella faccia?"


Chu Feng scosse frettolosamente la testa "Non è niente." Non poteva dirle che era rimasto intrappolato nel Cimitero Mille Ossa, che aveva visto un vecchio e aveva anche ottenuto il potere Spirit in quel posto no? Era così assurdo che non poteva dirlo in giro.


"Va bene, vedo che vuoi davvero provare queste Tecniche Segrete Spirit quindi non ti disturberò più."


Su Mei restituì il libro al ragazzo, poi prese un oggetto dalla sua borsa e glielo porse, "Ecco, questo è la tua ricompensa per avermi accompagnata fuori!"


Chu Feng vide che nel palmo di Su Mei c'era uno strano sacchetto. Ovviamente non doveva essere un comune oggetto perché era fatto di materiali speciali ed era pieno di simboli.


Dopo averlo guardato per un po' Chu Feng sussultò ed esclamò, "Un Sacchetto Cosmo?"


<em>Nota Traduzione: 
Sacco/Borsa = 袋 
Cielo e Terra/Yin e Yang/Universo = 乾坤
(tutto intero "乾坤袋")</em>


Sacchetto Cosmo: nonostante le dimensioni della borsa non fossero così grandi, poteva contenere ogni cosa. Poteva immagazzinare ogni sorta di oggetto senza portare un peso aggiuntivo. Era un equipaggiamento magico.


Tuttavia la sua creazione era estremamente complicata e così aveva un prezzo altissimo. Non era un qualcosa che le persone normali potessero permettersi.


Chu Yuanba tempo fa voleva comprarne uno ma ci aveva rinunciato a causa del prezzo troppo alto.
Su Mei gli stava regalando un oggetto così lussuoso.


"Che stai guardando? Vai a coltivare." Su Mei mise il Sacchetto Cosmo nelle mani di Chu Feng e si preparò ad andarsene.


Chu Feng guardò con riconoscenza la ragazza, "Su Mei perché sei così buona con me?"


"Nessun motivo. Solo che ogni membro dell'Alleanza Wings ne ha uno e solo tu no, è solo per evitare che tu rimanga povero. Quando la tomba si aprirà non potrai portarti due enormi borse come nella Caccia alla Medicina Spirit no? Così ti deruberebbero sicuramente."


Su Mei sorrise senza dare una risposta vera e propria ma, proprio quando uscì dalla stanza, si guardò indietro e disse, "Se non ne capisci il motivo allora puoi prenderlo come un tentativo per trarti dalla mia parte."


Dopo aver detto questo la ragazza se ne andò. Guardando la porta che si chiudeva lentamente, Chu Feng sentì un'ondata di calore nel cuore. Indipendentemente dal motivo Su Mei lo trattava molto bene.


Dopo essersi seduto a gambe incrociate sul letto il ragazzo aprì con impazienza il libro di tecniche, solo allora vide che descriveva davvero come controllare il potere Spirit.


Con esso poteva esaminare i dintorni e osservare oggetti nel dettaglio. Grazie al suo Potere Spirit forse avrebbe potuto capire la forza delle persone che nascondevano la propria aura.


Utilizzandolo efficacemente si era in grado di annebbiare la percezione del nemico, ottenendo incredibili vantaggi in battaglia.


In breve, questo libro era davvero ottimo, in futuro per Chu Feng sarebbe stato utilissimo.





