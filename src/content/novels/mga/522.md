---
title: Capitolo 522 – Creatore di Disastri Naturali
pubDate: 2024-06-13T08:13:16.409Z
tags:
    - mga
---


<em><strong>Capitolo regolare,</strong>
5 Capitoli in coda, 0/3
da editare
-Schadenfreude</em>


Proprio in quell'istante diverse decine di migliaia di membri della Dinastia Jiang osservarono la scena.


Erano tutti esterrefatti. Avevano gli occhi spalancati, la lingua annodata e le loro facce mostravano ogni sorta di espressione stupita.


Chu Feng conosceva quell'uomo terrificante? Che rapporto avevano? A giudicare dal suo atteggiamento, l'uomo sembrava spaventato dal ragazzo. Aveva raggiunto una follia estrema o c'erano dei retroscena nascosti?


Le persone continuarono ad immaginare ogni tipo di circostanza, ma non importava che ipotesi facessero, non riuscivano a venirne a capo. Così poterono solo fissare le due persone a mezz'aria perché forse avrebbero ottenuto le risposte che desideravano.


"Perdonami! So di aver sbagliato! Non avrei dovuto invadere il tuo territorio, non avrei dovuto disturbare la tua pace!"


"Ti prego, dammi un'altra possibilità, per favore lasciami vivere! Non importa cosa vorrai che faccia, accetterò!"


L'uomo di mezz'età dalla forza terrificante si prostrava in continuazione di fronte a Chu Feng. Occasionalmente avrebbe gettato un'occhiata al ragazzo, ma ogni volta si sarebbe spaventato ancora di più e avrebbe iniziato a tremare.


Chu Feng rimase scioccato dalla sua reazione. Non era uno stolto, ricordando ciò che gli aveva riferito Chu Yuan e vedendo il suo atteggiamento, il ragazzo aveva intuito cosa stesse succedendo.


Quell'uomo non doveva essere un membro della sua famiglia. Doveva aver fatto qualcosa di sbagliato o offeso qualcuno.
E quella persona aveva la forza di ucciderlo e incutergli paura, ma non si era sbarazzato di lui. Gli aveva dato un'opportunità per continuare a vivere, una missione. Proteggere Chu Feng.


Naturalmente il ragazzo si era fatto un'idea di chi fosse quella persona. Se aveva ragione, allora doveva essere suo padre.


Visto che quell'uomo si era spaventato quando lo aveva visto, doveva essere una persona simile a Chu Feng. E la persona che assomigliava a lui poteva essere solo suo padre.
Ma al momento non poteva pensarci troppo. Ciò che desiderava di più era puntare alla debolezza di quest'uomo terrificante. Doveva controllarlo.
"Ti ricordi della missione che ti ho dato?" Chiese all'improvviso Chu Feng.


"Missione?" Sentendo queste parole, l'uomo rimase spiazzato, poi annuì frettolosamente e disse:"Lo ricordo. Volevi che proteggessi un bambino."


"Come si chiama quel bambino?" Chiese Chu Feng.


"Come si chiama? Si chiama... si chiama..." L'espressione dell'uomo divenne un po' corrucciata, ma dopo aver riflettuto per un po' sembrò arrivarci, non mostrò più panico, ma gioia e disse:"Si chiama Chu Feng. Mi hai detto che questo bambino dev'essere chiamato Chu Feng e non può essere chiamato con un altro nome."


"Allora hai sempre protetto questo bambino?" Chiese Chu Feng.


"Io, io..." Sentendo queste parole, l'uomo fu preso dal panico. Mostrò una paura incredibile. Si prostrò subito e pregò:"Abbi pietà, abbi pietà!"


"Umpf. Hai osato essere così negligente con la missione che mio padre ti ha dato. Non temi che si infurierà e ti ucciderà?" Gridò con freddezza Chu Feng. Era incredibilmente tirannico, come se quell'uomo terrificante di fronte a lui fosse davvero il suo servo.


"Padre? Tu, tu sei?" Sentendo queste parole, la paura dell'uomo si attenuò lievemente, ma il suo sguardo era ancora spaventato.


"Sono Chu Feng, la persona che dovresti proteggere."


"Ma sei davvero irresponsabile. Non solo non hai rispettato la tua promessa stando accanto a me e proteggendomi, hai anche aiutato il nemico ad attaccarmi?!" Gridò con ferocia Chu Feng.


"Nemico? Dove? Lo ucciderò, lo ucciderò!" Sentendo la parola "nemico", lo sguardo dell'uomo di mezz'età tornò ad essere ardente. Il terrificante intento omicida di prima riemerse, ma stavolta chiaramente non era diretto verso Chu Feng e gli altri.
"Portami avanti. Te li farò massacrare." Disse con un tono di comando il ragazzo.


"Come desideri!" Non solo il terrificante coltivatore non disubbidì, anzi era incredibilmente adorante.


Mentre parlava, un bagliore dorato apparì sulla sua fronte. Poi avvolse istantaneamente Chu Feng e divenne una sedia color oro.


Era estremamente raffinata, c'erano perfino raffigurazioni di draghi e fenici, erano incredibilmente belli. Inoltre il bagliore dorato emanava un'aura di indistruttibilità. Era una Formazione Spirit.


"Sciamano dal Mantello d'Oro?!" Pensò Chu Feng sorpreso. Sapeva solo che quell'uomo era terrificante, ma non si aspettava che anche lui fosse uno Sciamano e di questo livello.


Poter condensare una sedia così raffinata con del potere Spirit, era evidente quanto fosse abile.


Inoltre lo aveva fatto in uno stato di confusione. Chu Feng non osava immaginarsi quanto sarebbe stato terrificante se la sua mente fosse lucida.


""Ascolta il mio ordine, dirigiti a sud." Ma il ragazzo non si distrasse, doveva ancora fare finta di essere il suo maestro. Si sedette sulla sedia dorata e puntò nella direzione in cui se n'erano andati i vecchi antenati.


"Come desideri!" Dopo che Chu Feng diede l'ordine, l'uomo non tardò. Si girò e sfrecciò veloce come la luce verso l'orizzonte a sud.


"Così rapido!" In quell'istante il ragazzo vide soltanto il paesaggio che diventava sfocato mentre volava in avanti. Doveva concentrarsi per vedere chiaramente cosa c'era di fronte.


Allo stesso tempo, a sud della Dinastia Jiang, gli antenati delle Dinastie Ji e Liu stavano conducendo le truppe dei due clan e stavano volando via.


Dopo un po' avevano superato già diverse pianure, foreste e catene montuose.
"Dovrebbe andare bene." Considerando la distanza per cui avevano volato, il vecchio antenato della Dinastia Ji si fermò all'improvviso e disse:"Fermi!"


Al suo ordine, la gente dei due clan smise di avanzare e si fermò a mezz'aria.


"Cos'è quell'arma segreta? Anche noi dobbiamo fuggire così lontano?" Chiese il vecchio antenato della Dinastia Liu. Era davvero curioso.


"Quest'arma non è semplice. Dovrebbe sapere del disastro naturale che è accaduto un po' di tempo fa nel continente Zhao Han, vero?" Chiese sorridendo l'antenato della Dinastia Ji.
"Sta parlando dell'enorme incendio provenuto dal cielo che ha coperto diverse catene montuose?" Menzionandolo, l'espressione dell'altro antenato divenne strana.
Sapeva che nel continente Zhao Han, dove governava la Dinastia Ji, c'erano tre potenti Sect che presidiavano le montagne.


Tuttavia recentemente era scoppiato all'improvviso un enorme incendio. Tutti i membri dei tre Sect erano morti.
Inoltre quell'enorme fuoco non era un normale incendio boschivo visto che era molto difficile che le fiamme normali ferissero i coltivatori.
Eppure non solo l'incendio annientò ogni forma di vita nella catena montuosa, stava ancora bruciando. Era già diventata un'area proibita e nessuno poteva entrarvi perché chi si avvicinava alle fiamme sarebbe rimasto bruciato indipendentemente dalla propria coltivazione.


Così quell'enorme incendio era stato considerato un disastro naturale.


E dopo aver visto l'espressione strana dell'antenato Liu, il vecchio sorrise con arroganza e disse:"La mia arma segreta è il creatore di quel disastro naturale."
                                


                                



