---
title: Capitolo 523 – Inferno
pubDate: 2024-06-13T09:13:16.409Z
tags:
    - mga
---


<em><strong>CAPITOLO SPONSORIZZATO ringraziamo Andrea!,</strong>
4 Capitoli in coda, 0/3
da editare
-Schadenfreude</em>


"Creatore del disastro naturale? Cosa intende dire?!" Erano tutti stati sorpresi da parole simili.


"Ohoh, significa che il disastro naturale non è stato una coincidenza. Inoltre verrà ricreato nella Dinastia Jiang proprio adesso." Disse l'antenato della Dinastia Ji.


"Ricreare un disastro naturale?!"


"Cosa sta succedendo? Che sia stato un disastro artificiale e che la persona che l'ha creato era nella carrozza?!" L'antenato aveva capito la risposta, ma lo rendeva troppo sbalordito. Così esterrefatto che nemmeno lui osava credere che fosse vero.


"Esatto. Ha indovinato." L'antenato della Dinastia Ji sorrise soddisfatto di fronte a questa reazione.


"Com'è possibile? Se esiste una persona così potente, allora dev'essere una persona nel Martial Lord realm. Come può una persona del genere ascoltare i suoi ordini?" L'antenato della Dinastia Liu espresse i suoi dubbi.
"Ahah, non c'è bisogno che se ne preoccupi. Deve solo sapere che è invincibile, inoltre sarà usato da me. Questa Dinastia Jiang è solo il primo terreno di prova, ma non è assolutamente l'ultimo."


"Finché sarà qui, la mia Dinastia Ji sarà impareggiabile e ogni nemico verrà annientato."


"Prima inizierò da un po' di continenti vicini, poi ne conquisterò decine di migliaia. Alla fine realizzerò i sogni del mio antenato e mi farò strada verso la Regione del Mare Orientale."


"Allora non solo la mia Dinastia Ji governerà il continente Zhan Han, sarà anche la sovrana della Regione del Mare Orientale, dell'intera sezione ad est! Ahahah!" Quando l'antenato ne parlò, rise fragorosamente al cielo. Sembrava un pazzo e il suo sorriso era permeato da avidità.


Questo spaventò non poco il vecchio antenato della Dinastia Liu. Dopo aver riflettuto per un po', chiese con cautela:"Il suo prossimo obiettivo non sarebbe la mia Dinastia Liu, vero?"


"Non si preoccupi. Siamo alleati da molti anni. Non solo lei e me, anche durante la generazione dei nostri padri e dei nostri nonni eravamo alleati."


"Così non toccherò la sua Dinastia Liu, tuttavia dovrete essermi leali!" L'antenato della Dinastia Ji sorrise sinistramente.


Le labbra dell'antenato della Dinastia Liu fremettero. Aveva capito cosa intendeva. Non avrebbe toccato la Dinastia Liu, ma a patto che lo servissero.


*rumble rumble rumble rumble rumble*


Ma proprio in quel momento ci furono degli strani suoni. Era un rumore tonante, maestoso come il ruggito di una tigre, imponente come delle onde anomale e gli ululati di diecimila bestie.


In quell'istante tutti furono colti dal panico perché sembrava che il rumore si stesse avvicinando. Ben presto raggiunse tutti i membri dei due clan. Il mondo tremò, sembrava che stesse per collassare.


"Me**a, cos'è esattamente questa cosa?!"


Mentre furono colti dal panico, pensarono subito a scappare. Ma fu inutile dato che era troppo tardi. Quando cercarono di muoversi, scoprirono che i loro corpi erano immobili come se fossero stati congelati. A parte aprire le bocche per parlare, non potevano nemmeno muovere un dito.


*hmm*


All'improvviso ci fu un bagliore e una violenta raffica di vento impattò su di loro. Fece svolazzare i capelli di tutti, le correnti erano così intense da fare fremere le loro bocche.


Quando questo scompiglio si fermò, tutti cambiarono drasticamente espressione perché era apparsa un'enorme figura di fronte a loro.


Era un uomo di mezz'età. Aveva lunghi capelli neri che gli arrivavano alle caviglie. Levitava a mezz'aria e sembrava un dio della morte.


Ma ciò che spaventò la folla non fu l'uomo, ma la luce dorata sopra di lui.


In essa c'era una grossa su cui sedeva un giovane. Il ragazzo stava fissando la folla con un lieve sorriso e gli occhi socchiusi, era Chu Feng.


"È lui? È davvero lui?!"


L'antenato della Dinastia Ji tremò mentre fissava l'uomo perché sapeva che questa atmosfera terrificante che poteva perfino fare collassare il mondo per la pressione non era emanata da Chu Feng ma da lui.


"Cosa succede? Lo riconosce?" Chiese frettolosamente il vecchio antenato della Dinastia Liu che si era già reso conto che c'era qualcosa di strano.


"Lui, lui, è il creatore del disastro naturale!" Disse con un tono tremante l'antenato della Dinastia Ji.


"Cosa? Ha detto che è la sua arma segreta?!" Il vecchio antenato della Dinastia Liu diventò verde. Un tempo era andato nel continente Zhan Han e aveva visto personalmente le enormi montagne ricoperte di fuoco, perfino lui non era riuscito ad avvicinarsi nonostante la sua coltivazione. Così sapeva quanto erano terrificanti quelle fiamme.


E ora si trovava di fronte al creatore di quella catastrofe, come poteva non essere impaurito? Specialmente quando vide che c'era Chu Feng con lui. Possibile che quell'uomo terrificante avesse qualche rapporto con il ragazzo?


E proprio quando tutti se lo stavano chiedendo, sperando che non avessero alcuna relazione, l'uomo terrificante disse con un tono estremamente umile:"Signorino, sono loro i tuoi nemici?"


"Cosa? Signorino? Questo Chu Feng è il signorino di quest'uomo terrificante?"


"Significa che è il servo di Chu Feng?"


"Cielo! Da dove proviene Chu Feng? Ha davvero un servo così terrificante?!" Sentendo queste parole, la folla ci rimase di sasso e si sentì spacciata, per loro era assolutamente un incubo spaventoso.


"Guardi cos'ha fatto! Ha portato un tipo così terrificante qui. L'ha portato qui per ucciderci tutti?!" L'antenato della Dinastia Liu imprecò contro l'antenato della Dinastia Ji accanto a lui.
"Aspetti. La sua mente non era lucida e aveva dei problemi, per questo sono riuscito a controllarlo."


"Questo Chu Feng è molto astuto. Deve aver usato qualche trucco per farsi ascoltare da lui."


"Ma non ho paura. Ho un metodo che forse può controllarlo di nuovo." L'antenato Ji prima mandò un messaggio telepatico per spiegarsi, poi disse all'uomo terrificante:"Idiota! Non pensare nemmeno di ascoltare le menzogne di quel moccioso. Io sono il tuo padrone. Come puoi aiutare il mio nemico e attaccarmi?!"


L'antenato mentì con un tono completamente convinto. Non sapeva come controllare completamente quell'uomo terrificante, ma non credeva che avesse qualche rapporto con Chu Feng.
E dopo aver sentito come quell'uomo terrificante aveva chiamato Chu Feng, aveva pensato che il ragazzo lo avesse confuso e ingannato in qualche modo.


Così aveva cercato di confonderlo a sua volta per cercare di sopravvivere.


Il resto della folla iniziò ad illudersi. Dopo che l'antenato della Dinastia Ji aveva detto quelle parole, gli altri membri dei due clan si rallegrarono e pensarono perfino che potesse controllare davvero l'uomo terrificante.


Tuttavia un istante dopo rimasero completamente stupefatti.
"Uccidili tutti!" Disse con indifferenza Chu Feng.
"Come desideri!"


Sentendo queste parole, l'uomo terrificante mostrò un'espressione fredda mentre le fiamme nei suoi occhi brillarono lievemente. Con un'esplosione la terra fu occupata dal fuoco, trasformando il territorio attorno in un inferno.
                                


                                



