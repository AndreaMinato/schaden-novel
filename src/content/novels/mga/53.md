---
title: Capitolo 53 - Mappa di Simboli
pubDate: 2024-05-24T19:13:16.339Z
tags:
    - mga
---


Chu Feng cominciò ad allenare il suo Potere Spirit.


A parte mangiare e dormire passava tutto il suo tempo a studiare le Tecniche Segrete Spirit. Mentre coltivava diligentemente entrarono sempre più persone nell'Antica Città, rendendola così affollata da costringere molta gente a rimanerne fuori.


Come aveva previsto Su Mei, arrivarono anche delle persone della Scuola del Drago Azzurro. Nonostante non fossero tante quante quelle della scuola 1000 venti, erano tutti anziani e discepoli principali, l'élite.


L'Antica Città divenne estremamente caotica. Accadevano conflitti praticamente ogni giorno e, a giudicare dalla situazione, ci sarebbero state battaglie all'ultimo sangue non appena la tomba si fosse aperta.


*bzz*


In quell'istante Chu Feng era vicino ad una finestra e guardava un anziano della Scuola 1000 Venti. All'improvviso spalancò gli occhi e sorrise, "Nono livello dello Spirit realm, è un anziano piuttosto ordinario."


Dopo pochi giorni di coltivazione Chu Feng era in grado di controllare il Potere Spirit, purché il divario non fosse troppo ampio, poteva vedere il livello degli altri.


"Se ci inserissi del Potere Spirit dovrei essere in grado di muoverla, no?" Chiudendo le finestre Chu Feng tirò fuori la Bussola degli Spiriti.


In questi giorni, a parte apprendere le tecniche, Chu Feng aveva guardato gli altri libri che aveva ottenuto dal vecchio. Alcuni di essi erano davvero note di uno Sciamano e su di essi c'erano scritti i vari usi di una Bussola degli Spiriti.


Chu Feng sapeva che era veramente un tesoro. Grazie ad esso poteva trovare un'opportunità per salvarsi in battaglia o trovare la via d'uscita da un labirinto.


*bzz* Chu Feng formò uno stralcio di Potere Spirit con la forza della mente. Si snodò come un serpente invisibile che stava vagando per aria e alla fine si immerse nella Bussola degli Spiriti.


*whoosh whoosh whoosh*


L'istante in cui fu avvolto dal potere Spirit, la bussola cominciò a brillare debolmente. Poi il flusso d'energia lasciò la bussola per galleggiare in aria, iniziando a circolare rapidamente attorno alla bussola.


"È davvero un tesoro!" Esultò Chu Feng. Sapeva che questa Bussola degli Spiriti era autentica e se l'avesse portata nella tomba sarebbe stata di un'utilità inimmaginabile.


Dopotutto la tomba sarebbe stata piena di meccanismi pericolosi. Questo era uno dei motivi per cui avevano mandato i migliori esperti lì intorno.


Chu Feng aveva la Bussola degli Spiriti, quindi anche se non fosse stato sufficientemente forte almeno avrebbe avuto qualche protezione.


*whoosh* Chu Feng mise la Bussola degli Spiriti nel Sacchetto Cosmo. I simboli sul sacchetto girarono su sé stessi e risucchiarono la bussola che era molto più grande del contenitore.


Chu Feng diede una pacca al sacchetto sul suo petto e si sdraiò sul letto. Ma all'improvviso i suoi occhi si illuminarono e ricordò all'improvviso gli strani simboli sul suo petto.


"E se potessi usare il potere Spirit per osservarli?"


Chu Feng non perse tempo e mandò una traccia di Potere Spirit nei simboli... che iniziarono a muoversi!


Il ragazzo si alzò di scatto e iniziò a controllare ancora più accuratamente il potere Spirit. Lo mandò in continuazione nel suo petto e in quell'istante gli strani simboli attraversarono i suoi vestiti e volarono fuori formando un enorme disegno di fronte a Chu Feng. Seguendo il Potere Spirit i simboli del disegno cominciarono a roteare. Nonostante fosse complesso, si capiva che era una mappa.


"Che sia davvero possibile che ci siano tesori nel Cimitero Mille Ossa? Allora questa è una mappa per accederci!"


Chu Feng era entusiasta. Non solo quei simboli erano innocui ma la loro comparsa erano stata un grande colpo di fortuna.


*bzz* Ma proprio quando si stava formando la mappa, un'ondata di dolore investì la mente del ragazzo e consumò tutto il suo Potere Spirit.


Massaggiandosi le tempie Chu Feng sorrise, "Sembra che avrò bisogno di un Potere Spirit molto più forte per farla apparire."


Aveva ottenuto un ottimo raccolto oggi. Chiunque sarebbe stato estremamente entusiasta pensando ad una mappa che poteva condurre ad un tesoro.


Dopo aver aspettato di recuperare, Chu Feng provò ad usarlo verso il suo dantian. Era curioso di ciò che si nascondeva al suo interno.


Ma era inutile. C'era come una barriera che respingeva la sua mente. All'inizio rese scontento il ragazzo, ma molto presto ne gioì.


Se nemmeno il suo Potere Spirit poteva vedere attraverso il suo dantian significava che nemmeno gli altri potevano capire cosa ci fosse dentro! Il segreto del Fulmine Divino nel suo dantian era al sicuro.


Era di ottimo umore così Chu Feng uscì a farsi una passeggiata fuori dalla taverna, ma non molto tempo dopo sentì una fila di maledizioni.


"Stai rubando? Vediamo se oserai rubare ancora! Dannato barbone. Ti picchierò a sangue!"


In un vicolo c'erano due persone robuste che ne stavano picchiando una. Era un barbone dai capelli spessi e i vestiti laceri.


Chu Feng non aveva intenzione di interferire in questioni del genere ma quel barbone non sembrava minimamente influenzato dalle botte delle due persone. Stava pensando ai fatti suoi e stava mangiando il panino nelle sue mani.


Per curiosità Chu Feng usò il suo Potere Spirit. Quando attraversò il barbone vide che era una persona comune che non aveva mai coltivato ma come poteva allora possedere un corpo del genere?


"Fermi!" Sentendo che non tornava qualcosa Chu Feng intervenne.


Sentendo un urlo i due si fermarono specialmente quando videro che aspetto aveva Chu Feng. Sentivano che era una persona che coltivava e quindi divennero molto cortesi.


"Cosa sta succedendo?" Chiese Chu Feng.


"Questo barbone ha rubato il nostro panino." Rispose uno di loro.


"Pagherò per il panino rubato. Poi portatemene altri dieci qui." Chu Feng diede molti liang di rame alla persona robusta.


"Sì sì sì..." I due non osarono tardare e portarono subito dieci panini e poi se ne andarono con discrezione.


Rimasero solo Chu Feng e il barbone nel vicolo. Il ragazzo rivalutò l'uomo con attenzione.


Vide che non era troppo vecchio. Sembrava sotto i cinquant'anni e la sua espressione era spenta come se fosse confuso. Se Chu Feng gli avesse dato i panini allora li avrebbe mangiati, altrimenti non avrebbe osato prenderli e avrebbe fissato il cibo con un'aria imbambolata sbavando in continuazione.


"Questo..."


Proprio in quel momento Chu Feng rimase sbalordito. Vide che sulla fronte di quella persona c'era una cicatrice bizzarra. Sembrava proprio una ferita inflitta dal cielo e che era penetrata a fondo nella carne.


Il motivo per cui era bizzarra era a causa della sua forma. Era come una sfera di fuoco e dava la sensazione che stesse bruciando.


Colto dalla curiosità Chu Feng stese il dito e cercò di toccare la cicatrice.


"Cosa stai facendo?!"


Ma proprio quando la toccò la persona gridò come se fosse una persona diversa. Una presa dura come l'acciaio intrappolò il polso di Chu Feng.


In quell'istante il ragazzo cambiò espressione e imprecò mentalmente. Poteva vedere chiaramente che proveniva una pressione soffocante dall'uomo. Se fosse entrata nel suo corpo e avesse continuato ad opprimerlo in questo modo il suo corpo sarebbe esploso.





