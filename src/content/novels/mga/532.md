---
title: Capitolo 532 – Formazione di Restrizione delle Quattro Divisioni
pubDate: 2024-06-13T18:13:16.410Z
tags:
    - mga
---


<em><strong>CAPITOLO SPONSORIZZATO ringraziamo okzeker!,</strong>
2 Capitoli in coda, 0/3
da editare
-Schadenfreude</em>


<em>Nota Traduzione: Divisioni o punti cardinali a cui corrispondono le quattro bestie guardiane <a href="https://it.wikipedia.org/wiki/Si_Ling">https://it.wikipedia.org/wiki/Si_Ling</a></em>


"Cos'è questo? Possibile che sia uscito dalla Tomba dell'Imperatore?!"


Fu questo il primo pensiero di Chu Feng visto che il paesaggio distante era completamente diverso dal sotterraneo della Tomba dell'Imperatore. Sembrava un paradiso dell'altro mondo.


"Aspetta!" Ma ben presto Chu Feng respinse questa idea perché sapeva di non essere arrivato nelle profondità della Tomba dell'Imperatore, come poteva esserne uscito?


Inoltre sulla via il ragazzo aveva accumulato una grande esperienza. Così aveva capito già che probabilmente era un'illusione.


Sentendo che c'era qualcosa di strano, Chu Feng disse frettolosamente:"Aspetta. Non entrare in quel posto."


L'uomo si fermò ubbidiente a mezz'aria, non continuò più a volare verso l'area da sogno.


Chu Feng osservò dettagliatamente la scena di fronte a lui. Tuttavia con la sua forza non poteva essere sicuro che fosse una Formazione Illusoria.


Avanti c'erano picchi di montagna estremamente ripidi, nuvole bianche, cascate e file di gru dalla cresta rossa. Era uno spettacolo splendido ed era impossibile capire se fosse vero o no.


"Guarda bene. La scena davanti a te è una Formazione Illusoria?" In quella situazione, Chu Feng poté solo rivolgersi all'uomo misterioso.
"Non importa cosa c'è di fronte, posso uccidere tutti quanti!" Tuttavia l'uomo misterioso non rispose direttamente, invece sbuffò freddamente e volò verso quel mondo misterioso.


"Me**a! La sua mente è confusa e non può capire il significato delle mie parole!" Chu Feng cambiò espressione. All'inizio voleva che l'uomo misterioso usasse il suo Potere Spirit per controllare. Dopotutto era uno Sciamano dal Mantello d'Oro e con la sua forza dovrebbe poter capire se fosse una Formazione Illusoria o no, ma non si aspettava che avrebbe reagito in questo modo.


"Non ti preoccupare. Non importa se è una Formazione Illusoria o no, bisogna entrarci per romperla. Con i suoi metodi, quel pazzo dovrebbe poterla distruggere."


"Inoltre la strada di fronte a noi è l'unica via. Se non la distruggi, allora non potremmo continuare." Ricordò Ovetto.


"Sì. Da come stanno le cose ora possiamo fare solo così." Chu Feng lo capiva, ma mentre aveva appreso del terrore della Tomba dell'Imperatore, era diventato più cauto.
Comunque non poteva fare nulla, solo contare sugli attacchi del pazzo.


"Le mie Fiamme Ardenti del Cielo possono bruciare ogni cosa in questo mondo!"


Ululò all'improvviso l'uomo misterioso e istantaneamente il mondo tremò, subito dopo le fiamme nei suoi occhi si mossero freneticamente e il paesaggio fu inondato da oceani di fuoco. Sia il cielo che la terra iniziarono ad essere travolti dal fuoco.


Figuriamoci l'erba verde, i fiumi e le cascate, perfino le nuvole nel cielo non riuscirono a resistere al calore ardente e se non si sciolsero sul posto, evaporarono immediatamente.


"Chi sei? Osi venire qui a comportarti con così tanta insolenza?!"


Ma all'improvviso risuonò un ruggito assordante e furioso. Dopo che questa voce risuonò, Chu Feng cambiò espressione perché aveva sentito una voce molto familiare.


*boom* Proprio in quel momento risuonò un'esplosione e sentì una pressione terrificante provenire da dietro di lui. Girandosi a guardare, Chu Feng scoprì con stupore che un enorme zampa di tigre si stava avvicinando a lui. Il suo aspetto era uguale a quello della Tecnica del Massacro della Tigre Bianca.


Tuttavia l'artiglio sembrava vivido e pieno di vita. A parte emettere un lieve bagliore, non sembrava minimamente diverso dalla Tigre Bianca.


"Umpf." Di fronte a questo attacco improvviso, l'uomo sbuffò freddamente, poi subito dopo balzò e schivò il colpo terrificante della Tigre Bianca.


"Cielo! Questa è...?!" Nell'istante in cui la schivò, le pupille di Chu Feng si rimpicciolirono perché aveva scoperto con stupore che nel cielo c'era un enorme oggetto.


Era la Tecnica del Massacro della Tigre Bianca. Tuttavia era molto più potente rispetto alla prima volta che l'aveva vista. Anche l'aura che emanava sembrava molto più spaventosa e non pareva inferiore a quella dell'uomo misterioso.


"Tigre Bianca, non puoi sconfiggere da sola questa persona. È meglio che lasci che ti aiutiamo."


Proprio in quel momento risuonò un altro ruggito assordante. In seguito le fiamme nel cielo si divisero e furono estinte.


Un'altra figura enorme era apparsa. Era un'enorme tartaruga color nero, sul suo corpo era attorcigliato un grosso serpente sinistro. A coprirla c'era uno scudo di luce abbagliante. Era la Tecnica dell'Armatura della Tartaruga Nera.


"Anche io, il re dei draghi, sono venuto!" Ben presto un drago azzurro apparì nel cielo. Il suo corpo era circondato da nebbia ed emanava l'aura soverchiante di un re.


"Osate invadere la Formazione di Restrizione delle Quattro Divisioni? Volete proprio morire." Risuonò all'improvviso un altro ruggito. Un enorme uccello color rosso era apparso, stava volando insieme al drago azzurro.


Nonostante Chu Feng non li avesse mai visti prima, a giudicare dalle loro forme, era certo che erano due Tecniche Segrete: la Tecnica dello Scatto del Drago Azzurro e la Tecnica di Rinascita dell'Uccello Vermiglio.


"Formazione di Restrizione delle Quattro Divisioni?! Questa è davvero una Formazione Illusoria. Non sono reali." Ricordò in quell'istante Ovetto.


"Sono falsi? Allora cosa dovrei fare?" Chu Feng si accigliò lievemente. Anche se sapevano che erano falsi, le loro aure non erano falsi. Così non osava essere sicuro che l'uomo misterioso sarebbe riuscito a sconfiggere le quattro bestie enormi.
"Sono le Fiamme Ardenti del Cielo! Posso bruciare ogni cosa a questo mondo! Chi può fermarmi?!"


Tuttavia proprio come temeva Chu Feng, l'uomo misterioso gridò all'improvviso. La cicatrice sulla sua fronte iniziò a contorcersi. Ben presto iniziò ad allargarsi e ad espandersi come un rampicante e strisciò per tutto il suo corpo.


Questi segni non avevano lo stesso colore della sua pelle, erano rossi, come se fossero bruciature.
Così, quando le cicatrici ricoprirono il suo corpo, sembrò molto sinistro e spaventoso, ma non perse la sua maestosità.


*rooooooaaaaar*


Sembrando aver sentito il cambiamento dell'uomo misterioso, le quattro enormi bestie ruggirono al cielo, lo circondarono e attaccarono da ogni direzione con le loro tecniche uniche.


"Coloro che osano fermarmi moriranno!"


Tuttavia di fronte alla potenza terrificante delle bestie, non solo l'uomo non ebbe paura, gridò con furia.


Dopo che finì di urlare, il mondo ondeggiò e al tempo stesso delle fiamme ardenti iniziarono a divampare.


Non era un semplice fuoco. Era completamente diverso dalle fiamme che usava prima perché non solo stavano emettendo suoni, avevano perfino assunto la forma di bestie feroci.


Le Tecniche Segrete erano grosse come piccole colline, mentre le bestie di fuoco parevano enormi montagne svettanti. In termini di volume avevano già soppresso completamente quelle quattro creature.


*rooooaaaaaaarr*


Inoltre in termini di forza, le enormi bestie erano chiaramente più potenti delle quattro Tecniche Segrete. In un solo istante avvolsero le quattro creature e iniziarono a divorarle.


In quel momento Chu Feng sentì distintamente le potentissime Tecniche Segrete ululare miseramente.
                                


                                



