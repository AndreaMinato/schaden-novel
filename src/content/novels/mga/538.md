---
title: Capitolo 538 – Posso Aiutarti
pubDate: 2024-06-14T00:13:16.410Z
tags:
    - mga
---


<em>Capitolo regolare,
0 Capitoli in coda, 0/3
da editare
-Schadenfreude</em>


"Eheh, moccioso, il tuo nome è Chu Feng, vero?" Dopo aver parlato di Huangfu Haoyue, il vecchio vestito di nero sorrise all'improvviso.


"Senior, conosce il mio nome?" Il ragazzo ne fu sorpreso un po' all'inizio, ma subito dopo si rilassò. Dopotutto, il vecchio sapeva perfino della Tomba dell'Imperatore, quindi doveva aver origliato le sue conversazioni. Era normale che conoscesse il suo nome.


"Eheh, non solo so che il tuo nome è Chu Feng, so anche che hai una fidanzata di nome Zi Ling."


"La tua fidanzata non è affatto semplice come sembra. Non solo ha un aspetto splendido, superiore a delle creature celesti, ha perfino un Corpo Divino. Devi avere un karma incredibile per aver ottenuto una fidanzata come lei."


"Ma sfortunatamente ha una famiglia di sciocchi. Per i loro benefici, i loro genitori e il suo clan l'hanno venduta all'Arcipelago Immortale della Condanna."


"Tra quattro anni la tua fidanzata sposerà quello stupido signorino dell'Arcipelago Immortale della Condanna." Ridacchiò il vecchio vestito di nero.


In quell'istante Chu Feng aggrottò lievemente le sopracciglia, poi rise con amarezza e disse:"Non mi aspettavo che conoscesse anche questo. In effetti tra quattro anni, se non avrà l'abilità per salvarla, sposerà quella persona."


"Eheh, non ti preoccupare moccioso, posso aiutarti." Rispose con un'espressione seria il vecchio.


"Mi aiuterà?" Sentendo queste parole, il ragazzo lo guardò con cautela perché sapeva che non doveva essere una questione così semplice.


"Esatto. Sono il capo dei quattro protettori del Sect della Distruzione dei Demoni della Notte e ho ancora un po' di autorità lì. Se farò la mia mossa, potrò incutere un po' di paura nell'Arcipelago Immortale della Condanna."


"Tuttavia nessuno dà niente per niente. Ci siamo incontrati solo per caso, quindi naturalmente non darò il mio aiuto per niente. Ho una condizione." Disse ridacchiando il vecchio.


"Quale condizione Senior?" Chiese Chu Feng. Al momento l'uomo misterioso era già al di fuori dalla sua portata e sarebbe stato davvero difficile lottare contro l'intero Arcipelago Immortale della Condanna quattro anni dopo.


E il vecchio vestito di nero era abbastanza formidabile. Se avesse voluto davvero aiutarlo, allora sarebbe stata una buona scelta. Tuttavia la sola cosa di cui Chu Feng dubitava era l'affidabilità del vecchio. Quindi doveva essere molto cauto.


"Questa condizione è molto semplice. Ho coltivato per molti anni, ma non ho ancora accettato un discepolo. Vedendo che il tuo talento non è male e che hai qualche potenziale, perché non diventi il mio discepolo? Finché entrerai nel mio Sect, sarà appropriato allora chiamare in tuo aiuto i membri del mio Sect." Disse il vecchio vestito di nero.


Chu Feng ne fu un po' sorpreso. Non avrebbe mai pensato che avesse intenzione di riceverlo come suo discepolo. Il ragazzo si sentì in difficoltà: dopotutto aveva già Zhuge Liuyun come suo maestro. Nonostante ora la sua coltivazione fosse di molto superiore alla sua, dopotutto era il suo maestro.


Così Chu Feng disse:"Senior, la ringrazio per la sua approvazione, ma non le nasconderò che ho già un maestro che mi tratta molto bene. Non credo di poter diventare suo discepolo."


"Ahh, sembri una persona piuttosto intelligente, ma come puoi dire cose così stupide a volte? Chi ha detto che non posso diventare tuo maestro nonostante tu ne abbia già un altro?"


"Chi ti ha detto che una persona può avere un solo maestro per tutta la vita e che se vuoi avere un altro maestro, devi tradire il tuo maestro precedente?" Disse scontento il vecchio stringendo i denti.


"Cosa..." In quell'istante Chu Feng rimase senza parole. Nelle Nove Province accettare un altro maestro non era qualcosa di glorioso, ma il vecchio vestito di nero non sembrava badarci, né aveva intenzione di fargli tradire il suo maestro precedente.


Così il ragazzo chiese:"Senior, intende che posso avere un altro maestro? È disposto a condividere me, un discepolo, con un'altra persona?"


"Assurdità. Chi non vorrebbe ricevere un giovane eccellente come discepolo?"


"Lui tramanderà le sue abilità a te e io le mie. Non interferiranno l'una con l'altra."


"Inoltre, moccioso, accettandomi come maestro, i benefici che potrò darti non si limiteranno al recupero della tua fidanzata."


"Ho ottenuto un bel po' di tesori in questa Tomba dell'Imperatore! Ci sono anche innumerevoli risorse di coltivazione e ho anche ottenuto una Tecnica Segreta. È quella Tecnica di Rinascita dell'Uccello Vermiglio." Il vecchio vestito di nero puntò verso uno delle quattro figure della sulle pareti. Era l'immagine della Tecnica di Rinascita dell'Uccello Vermiglio.


In quell'istante l'espressione di Chu Feng cambiò drasticamente mentre pensava:"Ha davvero preso quella tecnica. La trappola dello Spirito Malvagio dev'essere stata attivata da lui."


"So che hai ottenuto un bel po' di cose prima in questa Tomba dell'Imperatore e che hai anche due Tecniche Segrete. Così ho solo raccolto la Tecnica Segreta e non l'ho usata. Per quanto riguarda il perché, avevo intenzione di presentartela come regalo una volta che ti avessi ricevuto come discepolo."


"Ma visto che sono stato troppo avido e ho sottovalutato i pericoli di questa Tomba dell'Imperatore. Non mi sono fermato al punto giusto e così sono rimasto bloccato qui. Ora sono sigillato in questa Formazione di Restrizione delle Quattro Divisioni, quindi anche se volessi darti queste cose, sarebbe impossibile."


"Comunque, finché riuscirò ad uscirne, te le darò. Ho visto che il tuo metodo di coltivazione è molto speciale, sembra che finché tu abbia risorse di coltivazione, potresti aumentare di livello velocemente."


"E ad essere sinceri, se ti parlassi delle risorse che ho ottenuto nella Tomba dell'Imperatore, ti spaventerebbero a morte, ma ti farebbero salire ad un livello altissimo."


"Per quanto riguarda me, non oso più contare sulle risorse di coltivazione, altrimenti bloccherebbero il mio avanzamento. Quindi finché sarai disposto a diventare mio discepolo, posso darti tutte le risorse di coltivazione che ho ottenuto qui." Disse con solennità il vecchio vestito di nero. Mentre parlava, la sua espressione era piena di sincerità, come se avesse già intenzione di ricevere il ragazzo come suo discepolo.


Dopo aver sentito queste parole, Chu Feng ne fu colpito, ma divenne anche un po' sospettoso. Così chiese:"Senior, è davvero disposto ad accettarmi come discepolo? È davvero disposto ad aiutarmi?!"


"Ma perché? Sono solo un povero ragazzo dalla coltivazione debole, eppure è disposto ad aiutarmi ignorando quanto le costerebbe?"


"Ahah, perché? Per quale altro motivo se non trovare un successore eccellente e, per caso, ho incontrato una persona degna di esserlo."


"Se vuoi un motivo, posso dartene uno."


"Ho già superato i cento anni e, anche se continuassi a vivere, non supererò diverse centinaia di anni. Il mio talento non è così grande e diventare un Martial King è stata già una fortuna. Cercare di avanzare per prolungare la mia vita sarebbe molto difficile."


"Ora le normali risorse di coltivazione non possono aiutarmi e da solo sarebbe difficile per me comprendere i principi di ogni livello. Solo se un Martial Emperor fosse disposto ad usare il suo potere potrebbe aiutarmi ad aumentare di livello."
                                


                                



