---
title: Capitolo 54 - Il barbone pazzo
pubDate: 2024-05-24T20:13:16.339Z
tags:
    - mga
---


La pressione era imponente. Un'ondata dopo l'altra eruppe continuamente nel corpo di Chu Feng.


Quel potere spaventoso che stava distruggendo i suoi organi e gli stava procurando un dolore agghiacciante lo voleva fare urlare, ma stranamente non ci riusciva, era come se gli fosse stata sottratta la voce. Di fronte a quel potere aveva perso ogni possibilità di resistere.


"Sei tu!!!"


Proprio in quel momento il barbone urlò impaurito. Non solo mollò la presa, ma continuò ad arretrare fino a raggiungere un angolo del vicolo.
Solo allora si piegò e si rannicchiò terrorizzato.


Occasionalmente avrebbe gettato un'occhiata a Chu Feng ma più guardava e più si spaventava. Alla fine si abbracciò la testa con entrambe le mani e tremò.


Chu Feng non sapeva cosa fare. Si guardò indietro ma non vide nessun altro. Il barbone si stava rivolgendo proprio a lui, ma questo non gli tornava; così raccolse coraggio, si avvicinò e gli chiese "Mi conosci?"


"Non avvicinarti. Ti imploro, per favore perdonami. Ho già fatto le cose che volevi che facessi. Per favore perdonami, non voglio morire!"


Ma prima che potesse avvicinarsi, il barbone iniziò ad urlare. All'improvviso mosse la sua grande manica e arrivò un forte vento. Quando lo strano soffio si dissipò, Chu Feng aveva scoperto con stupore che il barbone era già scomparso senza lasciare nemmeno una traccia.


Chu Feng era sbigottito. Era scioccato perché era evidente che quel pazzo fosse un esperto in coltivazione, così forte che non poteva determinare a che livello fosse.


Ma la cosa che lo sbalordiva di più era che il barbone sembrava averlo riconosciuto e aveva paura di lui.
Nonostante non ne sapesse precisamente il motivo, Chu Feng sentiva che il barbone poteva conoscere la sua identità.


Suo padre Chu Yuan non aveva mai menzionato quale fosse la sua identità e Chu Feng non lo aveva mai chiesto. Aveva sempre pensato che, dato che i suoi genitori lo avevano abbandonato, non aveva alcun motivo di andarli a cercare. Dopotutto genitori come loro non erano degni di essere cercati.


Ma dopo questo episodio il suo modo di pensare era cambiato completamente. Com'era impazzito un esperto con una coltivazione del genere? Che relazione aveva con lui? Chi erano i suoi genitori? O forse era accaduto loro qualcosa molti anni fa?


Tutte queste domande affollarono la mente di Chu Feng, rendendolo sempre più curioso. Sentì che la sua identità poteva non essere così semplice come pensava.


"Ehi, ti ho cercato per un bel po' perché sei qui?" Proprio in quel momento riecheggiò una voce dolce. Si volse e vide Su Mei che stava all'entrata del vicolo e che si stava avvicinando velocemente come se fosse accaduto qualcosa di importante.


"Cos'è successo?" Vedendo questo Chu Feng cercò di riprendersi velocemente e chiese sorridendo.


"La posizione della tomba è già stata annunciata. Si stanno affrettando tutti lì.
Dobbiamo andare anche noi altrimenti non riusciremo a prendere nemmeno degli avanzi." Su Mei era piena di impazienza e iniziò a trascinare via Chu Feng.


Come aveva detto la ragazza, la mappa della tomba era stata finalmente annunciata e, sebbene nessuno conoscesse chi fosse la persona che aveva diffuso le informazioni, sicuramente aveva tratto un enorme profitto anche solo dalla vendita delle mappe.


Si radunarono poteri da ogni parte. Si dirigevano tutti verso la tomba alla massima velocità, inoltre si accesero sempre più conflitti, specialmente tra la Scuola del Drago Azzurro e la Scuola 1000 Venti.


Questo fece sentire Chu Feng fortunato. Meno male che aveva ascoltato Su Mei e non aveva indossato l'uniforme della Scuola del Drago Azzurro, altrimenti sarebbe rimasto coinvolto da queste battaglie e sarebbe stato ucciso.


"Guarda laggiù, sono i discepoli principali della Scuola del Drago Azzurro!"


"Perché stanno combattendo di nuovo? Non sono nemmeno arrivati nella tomba. Se trovassero davvero dei tesori non diventerebbe un bagno di sangue?"


Nel deserto Chu Feng e il gruppo vide un altro discepolo della Scuola del Drago Azzurro scontrarsi contro decine di discepoli della Scuola 1000 Venti.


Il discepolo faceva sicuramente parte del cerchio principale, mentre i suoi avversari della Scuola 1000 Venti erano tutti discepoli della corte interna.


Il discepolo principale aveva una coltivazione all'ottavo livello, si allenava in Tecniche Misteriose e conosceva tecniche marziali di livello 4. Così di fronte a quella folla aveva un assoluto vantaggio. Molto velocemente batté i suoi nemici, attraendo la sorpresa di molti spettatori.


"Eheh sembra che la nostra scuola abbia scelto bene. Mandare l'élite è molto meglio che mandare truppe inutili." In quanto discepoli della Scuola del Drago Azzurro vedere la propria parte vincere faceva provare loro soddisfazione.


"Non fatevi coinvolgere. Siamo solo passanti ora!" Ma Su Mei, che solitamente si godeva queste scene vivaci, si comportava in un modo diverso dal solito. Non solo non si fermò a guardare, affrettò perfino il passo.


"Su Mei!"


Sentendo quella chiamata, la ragazza non si fermò. Anzi affrettò il passo ma quella persona la raggiunse velocemente e si fermò di fronte a lei.


"Sei davvero tu Su Mei, perché non ti sei nemmeno voltata quando ti ho chiamato?" Sorrise e disse quel discepolo principale.


"Ah senior Zhou? Che coincidenza incontrarti qui." Disse Su Mei con finta cordialità.


"Ehi, non c'è bisogno di essere così formali. Puoi chiamarmi fratello Zhiyuan." Quel discepolo principale aveva un sorriso malvagio sul volto. Allo stesso tempo i suoi occhi lascivi esaminarono Su Mei da capo a piedi.


In quel momento i membri dell'Alleanza Wings imprecarono mentalmente. Chiunque capiva che questo discepolo principale aveva delle mire su Su Mei.


Se fosse stata un'altra persona l'Alleanza Wings l'avrebbe bloccato. Forse lo avrebbero perfino attaccato per dargli una bella lezione. Ma non solo erano di fronte ad un allievo della loro scuola ma era anche un discepolo principale. Anche i membri dell'Alleanza Wings temevano un po' persone come loro.


Dopotutto doveva essere molto forte e la sua posizione era estremamente alta. Solitamente quando un normale discepolo della corte interna incontrava figure del genere avrebbe dovuto porgere i suoi rispetti. Come potevano osare offenderlo?


"Su Mei, sei anche tu qui per la tomba dell'esperto al Profound realm, vero? A giudicare dai tuoi vestiti temi di incontrare guai, ma non aver paura, seguimi e ti potrò garantire che nessuno ti maltratterà."


Mentre parlava sorrise impudentemente e stese la sua sporca mano cercando di abbracciare Su Mei. Era anche molto veloce, non diede quasi possibilità di reagire alla ragazza, ovviamente voleva approfittarsi un po' di lei.





