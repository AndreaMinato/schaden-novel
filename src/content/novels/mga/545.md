---
title: Capitolo 545 – Il Potenziamento delle Tecniche Segrete
pubDate: 2024-06-14T07:13:16.411Z
tags:
    - mga
---


<em>0 Capitoli in coda, 0/3
da editare,
-Schadenfreude</em>


Zhang Tianyi stava diventando sempre più potente. Le fiamme che divampavano divennero un'armatura ardente che ricoprì il suo corpo. Anche la Divina Spada di Legno era avvolta dal fuoco.


In quell'istante sembrava un dio della guerra. Era potente, di bell'aspetto ed estremamente tirannico.


"Questo Zhang Tianyi è così formidabile. Ha delle tecniche talmente potenti." In realtà oltre la folla di osservatori, c'erano anche delle persone della Dinastia Jiang che esprimevano ammirazione nei confronti di Zhang Tianyi.


"Questo tipo di potere... che Zhang Tianyi abbia davvero un Corpo Divino?" Alcuni stavano iniziando ad avere dei sospetti.


"Questa è una Misteriosa Tecnica Proibita." Disse all'improvviso il vecchio antenato della Dinastia Jiang.


"Padre, ha colitvato una Misteriosa Tecnica Proibita? Possono essere davvero potenti?" Chiese con shock l'imperatore della Dinastia Jiang.


In realtà aveva sempre sospettato che Zhang Tianyi coltivasse una Misteriosa Tecnica Proibita e in effetti aveva già visto alcune persone che praticavano delle tecniche del genere, eppure nessuna di loro aveva raggiunto uno stadio così perfetto come Zhang Tianyi."


E proprio questa perfezione lo faceva sentire dubbioso. Non era sicuro che questo potere non provenisse da una Misteriosa Tecnica Proibita.


"Dovrebbe essere una Misteriosa Tecnica Proibita, tuttavia il suo potere è stato padroneggiato completamente."


"Non è semplice come sembra, non è semplice! Questo ragazzo non è semplice come sembra. È anche la prima volta che ho visto una persona padroneggiare così perfettamente una Misteriosa Tecnica Proibita. Non c'è da meravigliarsi che nemmeno Jiang Wushang potesse batterlo." Disse l'antenato con un'espressione stupefatta.


Questo perché Le Misteriose Tecniche Proibite non erano qualcosa che una persona normale potesse coltivare. Dopotutto erano abilità che permettevano ad un coltivatore di ottenere un potere paragonabile ad un Corpo Divino.


Se fosse stato così facile coltivarle, allora non ci sarebbero state persone deboli in questo mondo. Le Misteriose Tecniche Proibite erano estremamente difficili da allenare e molti sarebbero morti in partenza.


Anche se alcuni fossero riusciti a praticarla, non era detto che avrebbero potuto comprendere completamente il potere della Misteriosa Tecnica Proibita. Era molto difficile evitare di ricevere restrizioni sul proprio potere.


Inoltre le Misteriose Tecniche Proibite variavano in forza e chiaramente quella che Zhang Tianyi possedeva era davvero formidabile. Tuttavia, più potente era la Misteriosa Tecnica Proibita, più difficile era controllarla.


Riuscire a comprenderla così perfettamente dimostrava quanto era forte Zhang Tianyi. Per questo, nonostante Jiang Wushang avesse perso, il vecchio antenato lo riteneva ragionevole, Zhang Tianyi era molto forte.


"Non avrei mai pensato che Zhang Tianyi sarebbe stato così forte. Non so davvero come se la caverà Chu Feng."


"O Zhang Tianyi è davvero superiore a Chu Feng?" Dopo aver sentito le parole del vecchio antenato, tutti guardarono Zhang Tianyi sotto un'altra luce.


Pensarono che se Zhang Tianyi non fosse stato messo in ombra da Chu Feng, forse sarebbe stato l'esistenza più sbalorditiva in tutte le Nove Province.


"Umpf. Questo moccioso Zhang Tianyi in effetti è abbastanza abile, ma quella è già la sua tecnica più forte, eppure mio fratello deve ancora usare tutta la sua forza. Se lo facesse, allora sconfiggerebbe sicuramente Zhang Tianyi." Il Mostruoso Re Scimmia scoccò un'occhiata feroce alla folla, come se stesse ridicolizzando la loro ignoranza.


Il Fondatore Drago Azzurro guardò verso l'alto con un lieve sorriso, non disse nulla, ma il suo sguardo era incollato su Chu Feng.


"Junior Chu Feng, non trattenerti. Usa il tuo fulmine per finire questo incontro." Disse telepaticamente Zhang Tianyi all'improvviso.


"Dannazione, questo moccioso è piuttosto presuntuoso! Chu Feng non dargli alcun rispetto! Usa il tuo fulmine, aumenta la tua coltivazione al sesto livello dell'Heaven realm e schiaccia questo moccioso con un solo dito. Vediamo se oserà essere così presuntuoso allora." Il visino di Ovetto si arrossò mentre gridava con furia.


Chu Feng sorrise lievemente sentendo le sue parole. Se avesse usato il potere del fulmine e avesse aumentato la sua coltivazione, naturalmente avrebbe potuto sconfiggere facilmente Zhang Tianyi. Anche usandone uno solo avrebbe vinto.


Tuttavia non voleva farlo. Voleva confrontarsi usando le sue tecniche e mantenendo lo stesso livello di coltivazione perché pensava che sarebbe stato più corretto.


"Senior Zhang, non userò il fulmine per aumentare la mia coltivazione, ma non mi tratterrò. Combatterò con tutte le mie forze."


Chu Feng sorrideva, ma il suo sguardo divenne serio. All'improvviso uno strato di gas verde divampò dal suo corpo. Iniziò a cambiare rapidamente e alla fine formò uno schermo lucente.


Sopra di esso c'era incisa una figura. Era un mostro molto strano, un'enorme tartaruga su cui si contorceva un grosso serpente. Sembrava che i due fossero una cosa sola ed era uno spettacolo davvero terrificante.


Non sembrava solo una figura. Aveva anche due paia di occhi rossi che prima guardarono Zhang Tianyi, poi la folla sotto. Quando si mosse, iniziò a camminare lungo lo schermo di luce. Sembrava un'entità dotata di vita propria.


"Oh cielo, cos'è quello? Non solo ha una sua natura spirituale, ma sta emettendo un potere indistruttibile?"


Tutti rimasero sbigottiti dalle proprietà della Tecnica dell'Armatura della Tartaruga Nera.


*roaaar*


Poi Chu Feng aprì le braccia e risuonò un ruggito. Un bagliore bianco avanzò.


Alla fine dalla luce bianca uscirono due enormi zampe. Ognuna di esse era lunga decine di metri e i suoi artigli erano lunghi diversi metri, sembravano delle falci.


E le persone con una vista più acuta avevano capito che non erano gli artigli di un mostro, ma di una tigre bianca. Il pelo bianco emetteva un bagliore e portava delle strisce nere come l'inchiostro.


Tuttavia non osavano esserne sicuri perché non solo erano due zampe enormi, emanavano un'aura devastante e davano la sensazione di essere inarrestabili.


"Che tecnica marziale può essere così potente? In vita mia non ho mai visto un'abilità così terrificante." Tutti erano rimasti stupefatti delle Tecniche dell'Armatura della Tartaruga Nera e del Massacro della Tigre Bianca perché avevano un'aura offensiva e difensiva, inoltre erano ugualmente impareggiabili.
                                


                                



