---
title: Capitolo 557 – Trattamento Anormale
pubDate: 2025-03-20T10:43:25.098Z
tags:
    - mga
---


<em>0 Capitoli in coda, 0/3
-Schadenfreude</em>


Ai discepoli dell'Accademia dei Quattro Mari era riservato un trattamento eccellente, nel loro territorio c'erano luoghi di allenamento specializzato e crescevano anche molte risorse di coltivazione.


Ogni discepolo avrebbe ricevuto un piccolo territorio in cui avrebbe potuto costruire qualunque struttura volesse.


E dato che l'area dell'Accademia dei Quattro Mari era così ampia, per viaggiare più comodamente, Sciamani dal Mantello Viola avevano costruito innumerevoli formazioni di teletrasporto.


Con queste formazioni, sarebbe stato molto più semplice spostarsi visto che avevano una velocità superiore ad ogni altro metodo elementare di trasporto.


*hmm*


Nell'area centrale dell'Accademia dei Quattro Mari c'era un'enorme città che conteneva diverse centinaia di migliaia di persone ed era usata principalmente per dare il benvenuto ai nuovi arrivati.


Erano state costruite innumerevoli formazioni di teletrasporto che brillavano di luce viola. Mentre emettevano dei bagliori, facevano uscire diverse persone, tra di loro c'erano Chu Feng e gli altri.


"Questa Accademia dei Quattro Mari non è davvero semplice come sembra. Hanno così tante formazioni di teletrasporto! Sono straordinariamente veloci. Si possono perfino definire spaventose."


Dopo aver percorso una distanza così lunga in un breve momento, perfino Chu Feng era rimasto incredulo. Nonostante, in quanto Sciamano, un tempo avesse usato il potere di una Formazione di Teletrasporto, non aveva mai provato a percorrere una distanza così ampia. Così aveva capito bene quanto era difficile completare una formazione del genere.


"Non è niente di cui stupirsi, questa non è una formazione a lunga distanza. Ci sono molte piccole formazioni che si sovrappongono e creano l'illusione che sia un solo trasporto a lunga distanza."


"Anche se formazioni come queste possono teletrasportare velocemente, è un enorme progetto di costruzione. Per creare così tante formazioni in un'area così piccola, devono aver usato moltissimi Sciamani dal Mantello Viola e diverse centinaia di anni."


"Si può dire che le formazioni di teletrasporto che avete visto oggi siano il duro lavoro dei membri della generazione più anziana dell'Accademia dei Quattro Mari."


"Tuttavia, se fossero state create da uno Sciamano dal Mantello Reale, quella persona da sola potrebbe finire un progetto del genere in pochi anni."


"E se fossero state posate da uno Sciamano dal Mantello Immortale, sarebbero state completate in pochi giorni e la formazione di teletrasporto sarebbe di gran lunga superiore a quelle che hai visto oggi." Spiegò Ovetto.


"Sciamano dal Mantello Reale? Sciamano dal Mantello Immortale? Sono i livelli superiori a quello d'Oro?" Chiese con gioia Chu Feng, sapeva che il Mantello d'Oro non poteva essere la fine della via dello Sciamano.


Tuttavia Ovetto era sempre stata riluttante nell'informarlo degli stadi superiori, diceva che sarebbe stato inutile dirgli troppo data la sua coltivazione inadeguata. Ora però sembrava che lo spirito fosse disposto ad informarlo.


"Sopra il Mantello d'Oro, c'è quello Reale e ad uno stadio ancora superiore c'è quello Immortale." Rispose Ovetto.


"Allora ad un livello ancora superiore? Esistono livelli più potenti dello Sciamano dal Mantello Immortale?" Chiese con curiosità Chu Feng.


"Al di sopra? Esistono naturalmente, ma temo che non si possono trovare nemmeno nella cosiddetta Terra Sacra delle Arti Marziali, quindi è meglio se non chiedi altro perché quegli stadi sono troppo distanti da te."


"Prendi ad esempio gli Sciamani dal Mantello Reale. A meno che uno non abbia un talento eccezionale e una coltivazione da Martial King non può nemmeno pensare di diventarlo. Il divario tra uno Sciamano dal Mantello Viola e uno Reale è enorme.


"Anche i Martial Emperor potrebbero non riuscire a diventare Sciamani dal Mantello Immortale, quindi ora dovresti capire quanto è difficile superare uno stadio del genere, vero?" Disse ridacchiando Ovetto.


Sentendo queste parole, Chu Feng sussultò, finalmente aveva capito quanto era misteriosa la strada dello Sciamano. Se i Martial Emperor erano già così potenti, quanto sarebbero stati terrificanti dei guerrieri di grado ancora più forte? Chu Feng non osava nemmeno immaginarselo.


"Scusatemi, avete intenzione di entrare nell'Accademia dei Quattro Mari?" Subito dopo che il gruppo uscì dalla formazione di teletrasporto, un uomo arrivò volando con un'espressione tutta sorrisi.


Era un coltivatore di mezz'età, probabilmente aveva già più di quarant'anni. Sul suo volto sembrava avere già i segni dell'esperienza e aveva un aspetto maturo. Nemmeno il suo potere era debole, era al quinto livello dell'Heaven realm e, da questo punto di vista, poteva essere considerato più forte di Chu Feng e degli altri.


Sui suoi abiti di colore blu c'erano ricamate le parole nere "Quattro Mari" (四海) e il distintivo che portava alla vita mostrava la sua identità. Era un membro dell'accademia.


"Senior, abbiamo in effetti intenzione di entrare nell'Accademia dei Quattro Mari. Abbiamo sentito che qui possiamo riposare, quindi siamo venuti qui." Rispose gentilmente Jiang Wushang. Non osava essere scortese con i discepoli dell'Accademia dei Quattro Mari.


Specialmente perché, sulla strada, avevano visto quanto erano alteri e irragionevoli i membri dell'accademia.


"Ce n'è uno, naturalmente! Junior, seguitemi. Vi mostrerò il luogo migliore dove riposare." Ciò che però sorprese Chu Feng e gli altri era la completa mancanza di arroganza da parte della persona di fronte a loro, anzi sembrava molto cortese.


All'inizio pensavano che l'uomo di fronte a loro fosse molto diverso dagli altri e che avesse una natura gentile. Solo dopo che lo videro insultare le persone che gli bloccavano la strada, Chu Feng e gli altri si resero conto di essersi sbagliati.


L'uomo era amichevole e caloroso solo con loro. Quando si confrontava con gli altri, non solo era imperioso, era incredibilmente feroce. Alcune persone si spaventarono così tanto che chinarono la testa, si scusarono e scapparono via.


Di fronte a questa scena, Chu Feng e gli altri rimasero esterrefatti. Solo dopo capirono perché quell'uomo li trattava così amichevolmente. A quanto pareva loro erano delle eccezioni.


Anche se c'erano diverse decine di migliaia di persone che si preparavano ad entrare nell'Accademia dei Quattro Mari oggi, erano arrivati pochissimi giovani.


Così quelli giovani e forti come il gruppo di Chu Feng potevano superare facilmente l'esame e probabilmente avrebbero avuto un buon futuro nell'Accademia dei Quattro Mari.


Quindi nemmeno i discepoli dell'accademia sarebbero stati disposti a provocarli, anzi avrebbero perfino usato il pretesto di dare loro il benvenuto e farseli amici.


Quell'uomo sperava che se Chu Feng e gli altri avessero ottenuto grandi risultati in futuro, forse avrebbero ricambiato il favore. Dopotutto era già così vecchio, anche se era impressionante agli occhi degli estranei, in realtà nell'Accademia dei Quattro Mari era trattato con disprezzo.


Così, il discepolo di mezz'età preparò una residenza piuttosto buona per Chu Feng e gli altri. Inoltre fornì loro un servo. Comunque quel servo non apparteneva all'Accademia dei Quattro Mari, era il suo, solo gli Anziani e i discepoli potevano permettersi di tenerne uno.
                                


                                



