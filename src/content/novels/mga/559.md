---
title: Capitolo 559 – Doni di Congratulazioni
pubDate: 2025-03-20T10:43:25.098Z
tags:
    - mga
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito</a>
0 Capitoli in coda, 0/3
-Schadenfreude</em>


L'esame dell'Accademia dei Quattro Mari era molto complicato, specialmente contando le diverse decine di migliaia di partecipanti, ci volevano sette interi giorni prima che tutti potessero completarlo.


E durante questo periodo di tempo Chu Feng continuò a studiare il Metodo di Ricerca dei Tesori nella sua area di riposo mentre attendeva i risultati degli altri.


"Chu Feng! Chu Feng!" Un po' di giorni dopo, nel luogo dove risiedeva che era rimasto silenzioso per molti giorni risuonò una voce piena di gioia. Chu Feng capì che il lungo esame finalmente era terminato.


Quando aprì gli occhi, Chu Feng vide la porta aprirsi e una splendida ragazza entrare di corsa arrivando immediatamente di fronte a lui e balzando tra le sue braccia.


Vedendola, Chu Feng ridacchiò; era Su Mei:"Dato che sei così contenta devi aver superato l'esame?"


Ma prima che rispondesse, Jiang Wushang disse da fuori dalla porta:"Non solo! Il fratellone Tianyi e io ammiriamo davvero le signorine Su Rou e Su Mei!"


Jiang Wushang e gli altri entrarono nella stanza con delle espressioni sorridenti, specialmente Su Rou, con la sua bellezza incantevole e matura. La sua gioia era ammaliante.


"Fratello Wushang, cosa intendi dire?" Chiese con curiosità Chu Feng.


"A quanto pare durante questo esame si sono presentati i dieci Istruttori Divini. Fratellone Chu Feng, li conosci vero? Sono davvero incredibili. Te lo spiegherò così, nell'Accademia dei Quattro Mari non ci sono maestri, solo istruttori, sono loro ad insegnarci le tecniche."


"Sono divisi in diversi livelli e i dieci Istruttori di grado Divino sono i più potenti. La loro posizione è impareggiabile e sono eccezionali. Tutti desiderano diventare i loro discepoli."


"Se un coltivatore diventerà un loro discepolo, non solo il trattamento che otterrà sarà di massima qualità, avrà anche una posizione estremamente alta. Perfino gli Anziani e gli Istruttori di livello inferiore dovranno portargli rispetto."


"Le signorine Su Rou e Su Mei hanno attirato l'attenzione di due Istruttori Divini e non devono partecipare ad altri esami o competizioni. Significa anche che per i prossimi quattro anni, riceveranno un'istruzione speciale."


"Fratellone Chu Feng, non devi preoccuparti. Sono donne, quindi sicuramente non sono state attirate dalla bellezza delle signorine Su Rou e Su Mei, ma dal loro potenziale!"


Spiegò con tono ammirato Jiang Wushang, dalla sua espressione tutta sorrisi, era evidente che fosse davvero felice per loro.


"Fratello Wushang, smettila di fare la vittima! Non siete formidabili anche voi? Avete ottenuto l'approvazione degli Istruttori Divini!"


"Finché potrete vincere nella competizione di domani, diventerete anche voi discepoli degli Istruttori Divini." Disse Su Rou.


Sentendo queste parole, Chu Feng chiese subito con interesse:"Competizione? Sarebbe?"


"Senior Zhang e il fratello Wushang hanno attirato l'attenzione degli Istruttori Divini, ma questo vale anche per molti altri potenti discepoli. Eppure ogni Istruttore Divino può ricevere un solo discepolo, quindi, se il fratello Wushang e Senior Zhang vogliono seguirli, devono sconfiggere gli altri discepoli." Spiegò con calore Su Rou.


"Quegli Istruttori Divini sono poco convinti e scelgono più discepoli alla volta." Scherzò Chu Feng.


"Ahh, ecco perché ho detto che le signorine Su Rou e Su Mei sono incredibili! Non hanno bisogno di partecipare ad alcuna competizione e sono state ricevute immediatamente come discepole. Si può dire che sia la prima volta che è accaduta una cosa del genere!" Disse Jiang Wushang sorridendo.


"Non è niente di che perché, a parte le due istruttrici che hanno scelto Su Rou e Su Mei, anche gli altri ne hanno scelto molti con l'intenzione di fare un processo di eliminazione." Disse Zhang Tianyi.


"Sì, ma il fratellone Chu Feng non deve preoccuparsi."


"Io e il fratellone Tianyi abbiamo già capito la situazione. Ad essere sinceri, sì, c'è pressione, ma non troppa."


"Ah sì, giusto. La cosa interessante è che, tra la gente che competeva contro di me e il fratellone Tianyi, ci sono un paio di fratelli di cognome Shentu, provengono dalla Dinastia Shentu. Sono sicuro che devono essere imparentati con quel Shentu Lang in qualche modo." Disse con un sorriso malvagio Jiang Wushang, sembrava che avesse intenzione di vendicarsi.


"Ohoh, se sono imparentati, allora sarebbe ottimo; in caso contrario non importa. Questa è comunque una rara occasione. Indipendentemente da chi sarà il vostro avversario, non abbiate pietà. Più farete vedere le vostre abilità agli istruttori, più sarà vantaggioso per la vostra crescita futura. Quindi non trattenetevi." Ricordò Chu Feng.


"Non ti preoccupare, non siamo i tipi da andarci piano, no?" Jiang Wushang guardò compiaciuto Zhang Tianyi.


Sentendo questa domanda, Zhang Tianyi sorrise e poi rispose:"Naturalmente."


"Ahahahahahahah!!"


Chu Feng e gli altri risero contenti. Erano tutti allegri. Dopotutto se Zhang Tianyi, Jiang Wushang e le due sorelle fossero davvero diventati discepoli degli Istruttori di livello Divino, la loro posizione nell'Accademia dei Quattro Mari sarebbe stata impareggiabile.


La loro forza sarebbe aumentata drasticamente e avrebbero ricevuto il rispetto di molte persone.
"Ahh, congratulazioni, congratulazioni!!" Proprio in quel momento risuonarono risate entusiaste.


Chu Feng e gli altri si scambiarono delle occhiate, i loro sorrisi si allargarono ancora di più perché avevano capito chi era. Doveva essere Yuhe.


"Junior, congratulazioni, davvero! Siete diventati tutti discepoli di Istruttori di livello Divino!" In effetti era proprio lui e stava portando anche dei doni.


Dietro di lui c'era un altro discepolo e anche lui portava dei regali con un'espressione tutta sorrisi.


"Senior Yuhe, cosa sta facendo?" Chiese un po' perplesso Jiang Wushang.
"Accettateli per favore. È solo un pensierino da parte mia, non è niente." Yuhe porse i doni a Jiang Wushang.


"Sì! Junior, sono solo un piccolo segno del nostro apprezzamento. Dovete accettarli!" Ben presto anche l'altro discepolo porse dei regali.
                                


                                



