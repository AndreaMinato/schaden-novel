---
title: Capitolo 560 – Asta
pubDate: 2025-03-20T10:43:25.098Z
tags:
    - mga
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito</a>
0 Capitoli in coda, 0/3
-Schadenfreude</em>


"Questo..." Jiang Wushang era un po' in difficoltà. Non sapeva se accettare o no i doni, così scoccò un'occhiata verso Xuanyuan Yufeng e Zhang Tianyi.


"Fratello Wushang, accettali. Dopotutto Senior Yuhe aveva si è reso cura di noi, quindi è ragionevole che ricambiamo il favore."


Chu Feng sorrise. Aveva sempre riconosciuto i favori ripagandoli. Nonostante Yuhe avesse avuto un doppio fine quando li aveva contattati in origine, dopotutto li aveva aiutati. Quindi era solo giusto ricambiare un po' il favore.


Per quanto riguarda l'altra persona, dato che Yuhe l'aveva portato, indubbiamente dovevano avere un ottimo rapporto, quindi non c'era problema nell'usare i suoi stretti rapporti con Yuhe e ottenere un po' dei benefici entrando in contatto con Chu Feng e gli altri.


Dopo aver sentito queste parole, Jiang Wushang non esitò più e accetto i regali.


"Ahh, la ringrazio junior Chu Feng, la ringrazio junior Wushang, grazie!" Il gruppo rimase senza parole dopo che Yuhe e il suo amico si inchinarono mostrando gratitudine. Il loro livello di servilismo era davvero eccezionale.


"Su Rou, Su Mei!"


"Jiang Wushang, Junior Zhang Tianyi! Vivete qui?"


Ma immediatamente dopo aver accettato i loro doni, una voce piuttosto forte risuonò da fuori.


Sembrava che altre persone avessero saputo di com'erano diventati discepoli di Istruttori di livello Divino ed erano andati a porgere dei dei doni sperando di farseli amici.


Ma Jiang Wushang e gli altri non accettarono. Il motivo era molto semplice: non esiste un pasto gratis, avrebbero dovuto ricambiare il favore in qualche modo altrimenti.


<em>Nota Traduzione: "non esiste un pasto gratis" letteralmente sarebbe "una bocca approfittatrice è un punto debole, così come una mano che arraffa senza ritegno (吃人嘴短，拿人手短).</em>


Si stavano comportando rispettosamente, ma non c'era davvero bisogno di conoscere approfonditamente delle persone che volevano soltanto approfittarsi di loro.


Durante un periodo prospero, forse si sarebbero comportati ossequiosamente facendo dei favori, ma se un giorno fosse crollato tutto, non solo avrebbero goduto delle tue disgrazie, ti avrebbero anche colpito mentre eri a terra. Sarebbe saggio distanziarsi da questo tipo di persone.


Così, dopo che arrivarono ondate continue di persone, perfino Jiang Wushang e gli altri non riuscirono più a sopportarli, quelle folle non smettevano di importunarli. Non era facile gestire la situazione.


Tuttavia, mentre Chu Feng e gli altri erano irritati, Yuhe e gli altri erano piuttosto compiaciuti.


Non stavano godendo della sofferenza degli altri, erano felici perché i loro doni erano stati accettati.


Dopotutto quelli che avevano portato regali avevano una posizione superiore a loro nell'Accademia dei Quattro Mari, eppure era stato negato loro l'accesso mentre loro avevano ricevuto un trattamento riservato a degli ospiti distinti.


Anche se non volevano essere compiaciuti, non potevano trattenere questa emozione. Era la prima volta che si sentivano superiori nell'Accademia dei Quattro Mari.


"Junior, ora, i vostri nomi sono troppo famosi. Ci saranno molte persone che verranno per cercare di conoscervi."


Ma mentre era contento, Yuhe non si dimenticò di risolvere i loro problemi, così suggerì di sua iniziativa:"Non finirà mai e se continuerà così temo che avrete ancora più difficoltà a dormire tranquillamente stasera. Che ne dite se vi portassi in un'altra residenza?"


"Oh? Senior Yuhe, può davvero trovare un posto tranquillo per riposare? Non saremmo più disturbati?" Mostrò un'incertezza Jiang Wushang. Se queste persone avessero scoperto che vivevano qui, come potevano non farlo di nuovo dopo?


"Sarebbe molto semplice. Ci sono delle registrazioni di quando siete venuti ad abitare qui, quindi naturalmente è facile trovarvi, ma se verrete nella residenza della mia terra, naturalmente non potranno individuarvi." Disse Yuhe.


"Non sarebbe troppo sconveniente?" Chiese Chu Feng. Temeva che Yuhe avrebbe offeso molte persone facendolo e che avrebbe attirato problemi inutili.


Yuhe si diede una pacca sul petto garantendo:"Non preoccupatevi. Nonostante il mio territorio non sia troppo grande, non è nemmeno piccolo. Ci sono montagne, torrenti, laghi... figuriamoci case vuote, l'ambiente laggiù è molto migliore. Mettete da parte le vostre preoccupazioni e seguitemi."


Chu Feng e gli altri non esitarono. Dopo aver fatto velocemente i bagagli, seguirono Yuhe e partirono.


Prima di entrare nella formazione di teletrasporto, scoprirono che c'erano moltissime persone che volavano nel cielo dirigendosi verso il centro della città.


Inoltre, nelle loro espressioni c'era un po' di entusiasmo come se si stesse per svolgere un evento lieto.


"Senior Yuhe, cosa stanno facendo quelle persone laggiù?" Chiese con curiosità Chu Feng.


"Ah, ogni anno, durante questo periodo al centro delle città ci saranno alcune aste. Se avete dei tesori, potrete venderli ad un ottimo prezzo."


"Naturalmente. Visto che sono aste ospitate nella mia Accademia dei Quattro Mari, fanno pagare degli oneri amministrativi."


"Junior Chu Feng, vuole mettere qualcosa all'asta? Se è così può farlo grazie alla posizione delle due junior. Date le vostre posizioni, non ci sarà bisogno di oneri amministrativi." Spiegò Yuhe.


"Visto che arrivano persone da posti diversi, ogni anno escono fuori degli strani tesori. Ci sono anche persone che vengono qui non per unirsi all'Accademia dei Quattro Mari, ma per mettere all'asta dei tesori."


"Se è interessato, non c'è problema nell'andare a dare un'occhiata perché quest'asta che accade una volta all'anno può essere considerata una rara festività. Anche molti discepoli e Anziani dell'Accademia dei Quattro Mari si godranno questa atmosfera vivace." Disse allo stesso tempo il discepolo che era venuto con Yuhe. Sembrava essere interessato anche lui all'asta.


"Davvero?"


"Dato che quest'asta è così interessante, andiamo a dare un'occhiata. È ancora presto dopotutto, quindi perché non ci andiamo?" Su Mei provò interesse e iniziò a tirare il braccio di Chu Feng per richiamare la sua attenzione.


"Va bene. In effetti avevo un po' di cose da vendere, quindi dovrò disturbarla Senior Yuhe." Disse Chu Feng con un lieve sorriso. Prima, a parte risorse di coltivazione, aveva ottenuto un po' di preziosi tesori dalla Dinastia Ji. Erano ricchezze che la loro famiglia aveva accumulato per diverse migliaia di anni.


All'inizio voleva usare questi tesori per scambiare risorse di coltivazione con il Fondatore Drago Azzurro e il vecchio antenato, ma avevano dato a Chu Feng delle risorse di coltivazione senza prendere i suoi tesori, che al momento aveva con sé.


Dopo aver deciso, Chu Feng e gli altri andarono nel luogo dove si tenevano le aste. Era un'enorme piazza e in essa c'era un mare di persone. Lì c'erano oltre cento palchi che vendevano vari tesori.


Attorno ad ognuno di essi c'era un grande gruppo di persone che continuava a presentare offerte su offerte. Era una scena incredibile.


Solo nel cuore della piazza, l'asta più lussuosa e grande era completamente vuota. Nonostante non stessero mettendo nulla all'asta, l'esterno era già pieno di persone e le loro espressioni sembravano piene di trepidazione.
                                


                                



