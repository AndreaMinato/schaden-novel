---
title: Capitolo 565 – Un affare incredibile
pubDate: 2025-03-20T10:43:25.099Z
tags:
    - mga
---


<em>CAPITOLO SPONSORIZZATO ringraziamo Pierpaolo!
1 Capitoli in coda, 0/3
-Schadenfreude</em>


"È vero. Secondo le note storiche, diecimila anni fa, un Figlio del Magma è apparso nella Regione del Mare Orientale. Allora ha iniziato un massacro e nessuno poteva sconfiggerlo. Anche quando tutti i più potenti esperti si sono radunati insieme, non sono riusciti a sconfiggerlo."


"Allora si è scatenato l'inferno nella Regione del Mare Orientale. I cadaveri formavano montagne e il sangue oceani. Era davvero capace di distruggere tutta la Regione del Mare Orientale con il suo potere." Disse con solennità Yuhe.


"Era davvero così potente? Ma ora la Regione del Mare Orientale esiste ancora, quindi non ha causato una distruzione totale. Che se ne sia andato da solo?" Chiese con curiosità Jiang Wushang.


"Andato da solo? Come sarebbe possibile!"


"Ha una natura assetata di sangue ed è priva di emozioni. Uccidere è il suo passatempo, quindi perché se ne andrebbe di sua spontanea volontà lasciando andare la gente della Regione del Mare Orientale?" Yuhe scosse la testa.


"Allora cos'è successo esattamente?" Chiesero con impazienza e curiosità Chu Feng e gli altri.


"È stato sconfitto. Un esperto sconosciuto è arrivato all'improvviso. Con la sua potenza distruttiva ha respinto il Figlio del Magma, l'ha fatto ritirare nelle profondità della terra e ha sigillato l'entrata da dove era venuto. Solo facendo così la Regione del Mare Orientale è potuto sopravvivere." Narrò Yuhe.


"È così potente?! Chi era quella persona così forte?" Continuò a chiedere Jiang Wushang. Allo stesso tempo Chu Feng e gli altri fissarono Yuhe, volevano sapere chi aveva salvato la Regione del Mare Orientale.


"Nessuno conosce la sua identità. Si dice che fosse un giovane dal portamento straordinario, così forte che nemmeno il terrificante Figlio del Magma poteva sconfiggerlo. Se le ipotesi sono corrette, probabilmente era un Martial Emperor."


"Inoltre, a parte lui, c'erano quattro bestie divine."


"Un drago azzurro, una fenice infuocata, una tigre bianca e una tartaruga nera. Quelle quattro bestie divine erano incredibilmente potenti ed erano le sue bestie." Narrò con serietà Yuhe con un'espressione ammirata.


"Cosa?!" Sentendo queste parole, l'espressione di Chu Feng cambiò drasticamente, era sbalordito. Anche Jiang Wushang, Zhang Tianyi e le due sorelle erano sorprese.


Sentendo questo, potevano già capire chi era quell'uomo. Molto probabilmente era il padrone di quella terrificante Tomba dell'Imperatore nella Provincia azzurra nelle Nove Province; il grande esperto che aveva scioccato le Nove Province diecimila anni fa, Qingxuantian.


Dopotutto quelle quattro bestie divine erano troppo particolari. Erano chiaramente le quattro Tecniche Segrete e, dato che Yuhe aveva detto che era accaduto diecimila anni fa, queste informazioni corrispondevano perfettamente a Qingxuantian.


Comunque non si aspettavano che le sue imprese fossero famose perfino nella Regione del Mare Orientale. Era stato anche un eroe per la Regione del Mare Orientale.


Nonostante avessero già capito che l'esperto di cui parlava Yuhe era Qingxuantian, Chu Feng e gli altri non dissero nulla. Dopotutto Chu Feng aveva tre delle Tecniche Segrete di Qingxuantian. Se questa notizia si fosse diffusa, avrebbe attirato un disastro.


Alla fine l'eredità di un esperto impareggiabile, le Tecniche Segrete che potevano devastare il mondo erano troppo allettanti. Se l'avessero saputo, molti avrebbero cercate di rubargliele.


"Un organismo terrificante che proviene dalle profondità della terra, un Figlio del Magma condensato dalla terra. Prezzo iniziale, mille Perle Heaven!" Gridò l'Anziano delle aste.


"Mille Perle Heaven? Quell'oggetto ha un'origine così impressionante, ma è così economica?!" Jiang Wushang e gli altri erano perplessi.


"È troppo costoso. Questo prezzo è troppo alto, è impossibile che riescano a venderlo." Mentre Jiang Wushang e gli altri erano rimasti scioccati, Yuhe scosse la testa.


"Troppo costoso? Senior Yuhen cosa significa? Stai dicendo che questo Figlio del Magma non vale nemmeno mille Perle Heaven?" Chiese confuso Jiang Wushang.


"L'origine di questo Figlio del Magma è impressionante, sì, ed è anche estremamente raro, ma è inutile visto che non può essere usato. Può essere solo un oggetto da collezione, non può essere raffinato."


"Inoltre, diecimila anni fa, il Figlio del Magma ha quasi distrutto la Regione del Mare Orientale! Perciò molti lo considerano un oggetto di cattivo auspicio, chi collezionerebbe una cosa del genere? Anche se una persona lo comprasse, userebbe un metodo speciale per sigillarlo così da togliere quella sensazione di cattivo auspicio."


"Questo prezzo è troppo alto. Ragionevolmente, questo Figlio del Magma vale al massimo cento Perle Heaven." Spiegò Yuhe.


Chu Feng e gli altri erano ancora dubbiosi, ma quando nessuno fece un'offerta e si sentirono perfino delle imprecazioni, non ebbero altra scelta se non crederci.


"Anziano. Questo Figlio del Magma è un oggetto di cattivo auspicio e dovrebbe essere distrutto. Come può essere collezionato?"


"Non so a chi appartenga, ma mille Perle Heaven è davvero troppo. Sono disposto ad offrire duecento Perle Heaven per comprarlo e sigillarlo."


"Mi chiedo solo se il venditore sia d'accordo o no?!"


Chiese ad alta voce un uomo di mezz'età. Allo stesso tempo scorse con lo sguardo tutti i presenti, sembrava che stesse cercando il proprietario del Figlio del Magma.


Era un discepolo dell'Accademia dei Quattro Mari e la sua forza e la sua posizione era piuttosto elevata, così questo era il motivo per cui aveva osato dire quelle parole.


"Questo..." L'Anziano delle aste era in una situazione imbarazzante. Nelle aste era proibito rivelare l'identità dei proprietari dei tesori. Inoltre questa era un'asta che permetteva al venditore di stabilire il prezzo di partenza.


Se il venditore fosse stata una persona normale, secondo le regole l'Anziano delle aste avrebbe potuto cambiare il prezzo, ma il proprietario aveva una posizione speciale. Anche lui, l'Anziano delle aste, non osava cambiare il prezzo senza il permesso del venditore.


In realtà anche lui sapeva che il Figlio del Magma era un oggetto di cattivo auspicio e non valeva assolutamente mille Perle Heaven.


Logicamente, non avrebbe nemmeno messo all'asta qualcosa del genere perché non avrebbe fatto altro che suscitare scontento.


Tuttavia non poteva farci nulla, il venditore era troppo ostinato. Non osava nemmeno discutere e aveva ubbidito senza fare domande. Aveva anche dovuto partire da un prezzo incredibilmente alto.


"Anziano! Prenderò questo Figlio del Magma per mille Perle Heaven!" Disse Chu Feng proprio in quel momento.


"Cosa? C'è davvero qualcuno disposto a spendere mille Perle Heaven!" Queste parole attirarono l'attenzione di un po' di persone.


Quasi tutti pensavano che un oggetto del genere non valesse mille Perle Heaven. Anche se era raro e speciale, mille Perle Heaven non era un prezzo adatto.


"Amico, sicuro di voler comprare questo figlio del Magma?" Anche l'Anziano delle aste ne fu sorpreso perché sapeva che il Figlio del Magma non valeva mille Perle Heaven. Non si aspettava che qualcuno l'avrebbe comprato.


"Anziano, vorrei comprarlo." Chu Feng annuì con fermezza.


"Va bene! Se nessuno offre un prezzo più alto, questo Figlio del Magma apparterrà a lei amico." Rispose frettolosamente l'Anziano delle aste.


"È malato! Un idiota!"


"Sta spendendo così tanti soldi per comprare una cosa del genere! Dev'essere uno svitato!" Dopo che Chu Feng lo confermò, risuonarono alcuni sussurri attorno.


Chu Feng però si limitò a sorridere di fronte a questi insulti. Forse ai loro occhi il Figlio del Magma era un oggetto di cattivo auspicio, ma per lui era un tesoro inestimabile.


Un tesoro inestimabile comprato per sole mille Perle Heaven. Nessuno sapeva quanto fosse contento, stavolta aveva davvero fatto un affare incredibile.
                                


                                



