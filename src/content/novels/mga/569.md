---
title: Capitolo 569 – Andare incontro alla Morte
pubDate: 2025-03-20T10:43:25.099Z
tags:
    - mga
---


<em><strong>CAPITOLO SPONSORIZZATO ringraziamo John Doe!</strong>
1 Capitolo in coda, 0/3
-Schadenfreude</em>


Il mattino dopo, quando si risvegliò, Chu Feng scoprì che Su Rou non c'era più, ma vicino al letto aveva lasciato il suo profumo, segnalandogli che l'aveva davvero accompagnato durante la notte.


Quando entrò nella stanza, vide lei e sua sorella e notò che le due si stavano tenendo per mano e stavano chiacchierando sorridenti. Dal loro atteggiamento sereno sembrava che non fosse accaduto nulla la scorsa notte.


Questo fece svanire come fumo le preoccupazioni di Chu Feng. Capì ancora una volta che le due sorelle provavano un grande affetto tra di loro, sembrava che non potesse sorgere alcun conflitto tra di loro.


"Com'è stato? Hai dormito bene la scorsa notte?" Dopo che vide Chu Feng, Su Mei si avvicinò e gli sussurrò nell'orecchio.


"Eh, ragazzina..." Si sentiva un po' in colpa e imbarazzato. Non poté non guardare la vicina Su Rou, ma lei si limitò a sorridere e poi a girare la testa senza prestargli più attenzione.


Il giovane non poteva farci nulla. Pensò perfino che Su Rou gliel'avesse detto o che Su Mei l'avesse capito in qualche altro modo.


Tuttavia, quando le labbra rosse di Su Mei tremarono e gli arrivò un messaggio mentale, Chu Feng rimase senza parole.


"La prossima volta troviamo un posto nascosto e mi darò a te allora. Ma sta attento, non possiamo essere scoperti da mia sorella, altrimenti non mi perdonerà sicuramente..."


Così, quel giorno speciale del Festival della Luna, anche se Chu Feng non aveva potuto unirsi a Su Mei, aveva dormito con Su Rou ancora una volta. Nonostante il processo l'avesse confuso, Chu Feng aveva capito ancora una volta quanto le sorelle lo amavano.


Il motivo per cui si comportavano così era perché detestavano separarsi da lui. Dopotutto d'ora in avanti il giovane avrebbe lasciato l'Accademia dei Quattro Mari per intraprendere un cammino incerto.


Questo era anche l'ultimo giorno degli esami. I discepoli che avevano superato l'esame prima erano stati ricevuti dai loro rispettivi istruttori e al momento stavano entrando nell'Accademia dei Quattro Mari.


Di questi, le persone che attiravano di più l'attenzione naturalmente erano state Su Rou e Su Mei. Avevano delle istruttrici di grado Divino! Questo aveva destato molta invidia.
Ma a parte loro due, c'erano anche molte persone che avevano suscitato ammirazione e questo includeva Zhang Tianyi e Jiang Wushang. Erano stati ammessi all'Accademia dei Quattro Mari e avevano anche ottenuto la possibilità di diventare discepoli di Istruttori Divini.


Avevano questa occasione, ma il resto sarebbe dipeso da loro.


Quelli che avevano combattuto per diventare discepoli di Istruttori di livello Divino erano tutti geni della giovane generazione. Tuttavia nessuno di loro avrebbe potuto sconfiggere Chu Feng.


Quello al livello più alto era solo al sesto grado dell'Heaven realm e se Chu Feng avesse usato il potere del suo fulmine, l'avrebbe raggiunto. Chi avrebbe potuto sconfiggerlo al suo stesso livello? Fino ad ora solo Zi Ling ci era riuscita.


In realtà, non solo Chu Feng, anche Jiang Wushang e Zhang Tianyi non erano troppo sotto pressione. Non solo avevano sbaragliato ogni loro ostacolo all'esame, avevano anche sconfitto tutti gli avversari e alla fine erano stati accettati da degli Istruttori di livello Divino.


Durante queste battaglie, con la loro coltivazione al terzo livello dell'Heaven realm, avevano battuto Shentu Jiang e Shentu Hai, che erano entrambi al quarto livello dell'Heaven realm. I loro scontri erano stati alcuni dei rari combattimenti che avevano fatto esclamare con ammirazione il pubblico.


Chu Feng era contento per Su Rou, Su Mei, Zhang Tianyi e Jiang Wushang mentre venivano fissati da sguardi pieni di venerazione e diventavano discepoli dei loro rispettivi Istruttori di livello Divino, diventando gli allievi più eccellenti e dal potenziale maggiore nell'Accademia dei Quattro Mari.


Se non altro significava che non erano geni solo nelle Nove Province, ma anche nella Regione del Mare Orientale e avrebbero potuto difendersi da soli.


Dopo che Jiang Wushang e Zhang Tianyi divennero discepoli di Istruttori Divini, Chu Feng decise di andarsene perché era il giorno in cui le persone che non erano state ammesse all'Accademia dei Quattro Mari se ne sarebbero dovute andare.


Mentre se ne andava, Chu Feng non lasciò che il gruppo andasse a salutarlo perché non voleva partire con una nota triste. Voleva rimanere allegro prima di imbarcarsi nel suo prossimo viaggio.
E proprio quando arrivò nella formazione di teletrasporto, Chu Feng riconobbe due figure familiari. Erano Shentu Jiang e Shentu Hai. Al momento, i loro nasi erano blu e i loro visi erano gonfi a causa delle botte di Zhang Tianyi e Jiang Wushang. Mentre camminavano tra la folla, destarono molti sussurri. Era una situazione estremamente imbarazzante.


Vedendo le loro labbra che si muovevano senza emettere alcun suono, Chu Feng capì che si stavano mandando dei messaggi mentali.


Così Chu Feng estese il suo Potere Spirit e, con la sua immensa forza, colse parti delle loro conversazioni.


"Dannazione, siamo stati sconfitti da quei due al terzo livello dell'Heaven realm. Stavolta abbiamo davvero perso la faccia."


"Sigh. Se il fratellone Shentu Lang fosse stato qui, avremmo potuto sicuramente dare loro una lezione."


"Naturalmente! Se fosse stato qui, di tutti i nuovi discepoli, sarebbe stato sicuramente il più famoso. Quando sarà il suo turno di rubare le luci della ribalta?"


"Ma perché non è ancora arrivato? Non aveva detto che sarebbe venuto anche lui? Cosa diavolo sta facendo?!"


"Chissà, ma sono sicuro che il fratellone Shentu Lang deve aver avuto i suoi piani."


Shentu Jiang e Shentu Hai in effetti si stavano lamentando a causa della sconfitta. Inoltre, dalle loro parole, Chu Feng aveva confermato anche che provenivano davvero dallo stesso gruppo di Shentu Jiang.


"Oh? Chi sono? Shentu Jiang e Shentu Hai, vero? Cos'è accaduto? Non vi ho visti per un giorno eppure le vostre facce sono diventate come quelle di un maiale?"


"Ah, capisco. Dovete essere stati picchiati durante il combattimento di oggi, vero? Chi è stato? Sono stati Zhang Tianyi e Jiang Wushang, vero?"


"È stato davvero imbarazzante per voi! La scorsa notte avete anche detto in giro che avreste battuto Zhang Tianyi e Jiang Wushang. Come mai oggi siete stati ridotti in queste condizioni? Così sapete solo come vantarvi e basta?" Dopo aver origliato la loro conversazione mentale, Chu Feng si avvicinò e li ridicolizzò ad alta voce, sembrava che desiderasse che tutto il mondo lo sentisse.


"Tu!!" I due erano già infuriati, così diventarono lividi sentendo queste parole, erano così arrabbiati che le vene delle loro fronti iniziarono a sporgere.


"Umpf." Ma i due non dissero molto, si girarono con uno sbuffo perché in effetti erano stati sconfitti. Lo sapevano tutti. Se avessero continuato a rispondere o ad insultare, sarebbero stati solo ridicolizzati ulteriormente. Così potevano solo sopportare.


"Ahh, non andatevene! Venite a chiacchierare per un altro po'!"


"Cosa? Non potete nemmeno sopportare un po' di parole? Non sapete che la verità non è sempre piacevole?"


"Spazzatura! Se fossi in voi due mi sarei nascosto in qualche buco nel muro. Pff, idioti. Così la Dinastia Shentu è un posto specializzato per crescere spazzatura!" Nonostante i due si fossero già girati, Chu Feng non li lasciò andare facilmente. I suoi insulti erano stati detti a gran voce e solo dopo che i due sparirono dalla sua vista Chu Feng sorrise lievemente, come se un suo piano malvagio fosse andato a buon fine.
Ben presto, contando sulla formazione di teletrasporto, il giovane lasciò l'Accademia dei Quattro Mari, tuttavia scoprì che due persone lo stavano seguendo in segreto.


Chu Feng sapeva l'identità degli inseguitori anche senza dover controllare. Erano sicuramente Shentu Jiang e Shentu Hai. I due erano già scontenti di Chu Feng e ora li aveva derisi in quel modo. Come potevano sopportarlo?


Stavolta, naturalmente desideravano dargli una lezione. Tuttavia non sapevano che l'umiliazione di prima rientrava nel piano di Chu Feng. Pensavano di poter battere Chu Feng, ma non sapevano che invece stavano andando incontro alla morte.
                                


                                



