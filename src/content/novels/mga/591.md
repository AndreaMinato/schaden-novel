---
title: Capitolo 591 – Fenice di Ghiaccio
pubDate: 2025-03-20T10:43:25.102Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
7 Capitoli in coda, 0/3
-Schadenfreude</em>


Sotto la Montagna d'Avorio del Lupo, nelle Vene Spirituali, i capi delle famiglie Ma e Li stavano volando velocemente.


Stavano usando le loro tecniche di volo più potenti, ma non potevano raggiungere Chu Feng, non riuscivano nemmeno a vedere la sua schiena.


"Dannazione! Come può essere così veloce?"


Era una situazione che i due capifamiglia non si sarebbero mai aspettati, ma non si fecero cogliere dal panico. Dopotutto era un vicolo cieco e, finché avessero continuato ad inseguirlo, prima o poi l'avrebbero raggiunto.


Tuttavia non era semplice come immaginavano. Quando volarono fino in fondo al passaggio non videro Chu Feng, sembrava che fosse sparito senza lasciare tracce.


In quell'istante tuttavia i due capi non pensarono a dove fosse andato il giovane, erano assorbiti dalla scena che avevano di fronte agli occhi.


Erano in una caverna quadrata e le mura di questo posto non erano rocce ordinarie come quelle delle Vene Spirituali. Sembrava del ghiaccio comune, ma in realtà erano Cristalli di Ghiaccio.


Erano oggetti estremamente duri, uno dei migliori materiali per creare armi. Erano molto rari e preziosi, ma in quel luogo, i Cristalli di Ghiaccio formavano un vasto palazzo rettangolare. Inoltre al centro c'era un oggetto.


Un uovo, aveva un diametro di oltre dieci metri ed era fatto di Cristalli di Ghiaccio. Era in mezzo a questo strano edificio e una luce blu circolava attorno ad esso. Inoltre emanava un'energia incredibile.


"Un tesoro! C'è un tesoro in questo posto! Contiene un'energia così potente ed è una rarissima Stranezza Naturale. Questo varrà l'attesa di cinquecento anni della mia famiglia Ma."


In quell'istante il capo della famiglia Ma si entusiasmò. Veloce come una meteora, volò e arrivò in un batter d'occhio di fronte all'uovo di Cristallo di Ghiaccio, aveva intenzione di prenderlo.


*hmm*


Tuttavia, proprio quando il suo palmo toccò l'uovo di Cristallo di Ghiaccio, un'ondata di energia si diffuse dall'interno. Il capo della famiglia Ma, colto di sorpresa, fu respinto indietro.


*bzzz* Simultaneamente iniziarono ad apparire delle crepe sulla superficie dell'uovo. In un solo istante ricoprirono il guscio e alla fine, con un ronzio, si ruppe.


In quell'istante l'espressione del capo della famiglia Li cambiò drasticamente e gridò:"Fratello, sta attento! Presto ritirati!"


Al posto dell'uovo era apparsa un uccello dalla coda lunga diversi metri, era una fenice. Una fenice formata da Cristalli di Ghiaccio.


Nonostante non fosse molto grande, emanava un'aura estremamente potente. Aveva la forza di un Martial Lord al primo livello. Tuttavia questo non era l'aspetto importante, la sua caratteristica più notevole era il suo portamento nobile. Avrebbe fatto tremare l'anima di una persona con un'occhiata. Chiunque avrebbe avuto perfino l'impulso di inginocchiarsi ad adorarla, come se fosse un'esistenza sacra e inviolabile.


"Fratello, questo è un tesoro che dobbiamo prenderci. Come possiamo ritirarci? Presto sconfiggilo con me. L'energia che contiene farà sicuramente prosperare le famiglie Ma e Li, potremo creare un'era più fiorente che mai!"


In confronto alla paura del capo della famiglia Li, l'altro capo era estremamente entusiasta. Non solo non si ritirò, rilasciò perfino la sua potente aura di primo livello, poi sfrecciò verso la Fenice del Cristallo di Ghiaccio e iniziò a combattere.


*aoooooo*


*boom boom boom*


Due esistenze al primo livello al Martial Lord Realm si scontrarono sollevando istantaneamente molte onde d'urto. Il potere del Martial Lord si fuse con quello della Fenice di Ghiaccio. L'intero palazzo divenne il loro campo di battaglia.


La Fenice di Cristallo era molto potente. Anche se non poteva parlare, emanava una forte ostilità. Ogni volta che le sue ali sbattevano, formavano degli uragani estremamente freddi. Inoltre sparava raffiche di lame di cristallo. Ogni colpo poteva infliggere dei danni terrificanti.


Evidentemente però il capo della famiglia Ma non era una persona semplice. Aveva un'esperienza abbondante e aveva compreso molte potenti tecniche marziali. Mentre le usava abilmente, riusciva a combattere alla pari con la Fenice di Cristallo di Ghiaccio, la Bestia Spirituale.


"Cielo! C-c-c-c-os'è questo?!"


In quell'istante arrivarono anche i membri della famiglia Ma. Quando videro la fenice divina inondata di luce, rimasero sbigottiti. Tutti rimasero fermi dov'erano e nessuno osò fare un solo passo in avanti, molti stavano perfino arretrando gradualmente.


"Fratello, che stai a guardare? Perché non stai uccidendo il mostro con me?! Il futuro delle nostre famiglie è nelle nostre mani!" Ruggì di nuovo Ma Yukun.


Dopo un po' di esitazione, anche il capo della famiglia Ma ululò e scese in campo.


*boom boom boom*


Nonostante mancasse di esperienza, la Fenice di Cristallo di Ghiaccio era molto potente. Tuttavia non poteva mostrare la sua piena forza. Solo a causa della sua forza innata poteva rivaleggiare contro il capo vecchio e astuto della famiglia Ma.


Dopo che il capo della famiglia Li intervenne, la Fenice di Cristallo di Ghiaccio entrò subito in svantaggio. Gli attacchi dei due capi divennero sempre più feroci. Usando tutte le loro tecniche marziali, iniziarono a lanciare incessantemente attacchi verso la fenice.


*aooooooooo* Alla fine risuonò un grido pieno d'odio. La Fenice di Cristallo di Ghiaccio non riuscì più a combattere e dopo che l'ultima increspatura si dissolse a mezz'aria, il suo enorme corpo iniziò a rimpicciolirsi e divenne un uovo di cristallo delle dimensioni di un'anguria.


L'uovo era completamente diverso ora. Nonostante fosse molto più piccolo, l'energia che conteneva era molto più pura.


"Ahah, ci siamo riusciti! Fratello, ci siamo riusciti!" Il capo della famiglia Li era entusiasta. Lui, che era più vicino all'uovo di cristallo, lo sollevò e gioì contento.


*puchi*


Proprio in quel momento però sentì dolore al petto. Il sangue iniziò a scorrere dal suo petto, puntando lo sguardo verso il basso, la sua espressione si irrigidì.


Scoprì inorridito che una lama azzurra lunga tre piedi gli aveva trafitto il petto e la riconobbe. Era l'Armamento Élite del suo fratello più fidato, il capo della famiglia Ma, Ma Yukun.


"T-t-tu!!"


In quell'istante il capo della famiglia Li si girò e scoprì che in effetti c'era il maestro della famiglia Ma dietro di lui. Stava tenendo l'Armamento Élite che gli aveva infilzato il petto.
                                


                                



