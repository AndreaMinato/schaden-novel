---
title: Capitolo 594 – Dovete morire
pubDate: 2025-03-20T10:43:25.102Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
4 Capitoli in coda, 0/3
-Schadenfreude</em>


"Non l'hai ancora capito?" Disse con un sorriso Chu Feng.


"Capito cosa? Di cosa stai parlando? Cosa diavolo stai facendo?"


Il capo della famiglia Ma era davvero terrorizzato perché indipendentemente dalla sua forza, chi avrebbe potuto bloccare il suo attacco senza emettere un suono e prendere un oggetto dalle sue mani in questo modo? Stava iniziando perfino a sospettare che Chu Feng non fosse umano.


"Pensavo che fossi intelligente, ma non mi aspettavo che fossi stupido e ignorante come tuo fratello." Chu Feng sorrise con sdegno, poi con un pensiero, fece illuminare il palazzo di Cristallo di Ghiaccio.


Tuttavia stavolta il bagliore era più limitato. Anche se era ancora accecante, non era più al livello di prima.


Così alla fine le persone poterono vedere chiaramente l'origine della luce. Proveniva dall'interno del Palazzo di Cristallo di Ghiaccio. Linee dorate e simboli si fondevano insieme, disegnando una maestosa formazione. Il Palazzo di Cristallo di Ghiaccio era la formazione stessa.


"Che potente formazione. Come puoi controllare una formazione del genere? Chi sei esattamente?!"


In quell'istante il capo della famiglia Ma capì. Non era Chu Feng ad essere potente, ma la formazione. Il motivo per cui il giovane aveva fatto delle mosse così mistiche era perché si era affidato al potere della formazione dorata.


Era troppo potente. La Formazione Spirit era fatta da potere Spirit color oro ed era sicuramente l'opera di uno Sciamano dal Mantello d'Oro. Inoltre non doveva essere uno Sciamano comune.


Inoltre, dato che questo posto era sigillato, il capo della famiglia Ma pensò che non era possibile che l'avesse creata Chu Feng perché non ne sarebbe stato capace. Molto probabilmente la formazione era stata creata dal misterioso esperto di cinquecento anni fa.


Come poteva però aver assunto il controllo della formazione? Questo era ciò che non poteva capire.


"Sei stupido, ma davvero stupido. Non hai capito che le chiavi mi hanno dato il potere di controllare questa formazione?"


Chu Feng sorrise con indifferenza, poi con un pensiero creò una pressione sconfinata e, con un tonfo, il capo della famiglia Ma fu costretto ad inginocchiarsi. La sua espressione era sfigurata dal dolore, non poteva resistere.


"Spudorato, osi usare ciò che è stato lasciato dal mio antenato contro di me?!" Il capo della famiglia Ma sapeva di stare per andare incontro alla sua fine, così non implorò, invece iniziò a maledirlo.


"Spudorato? Credi di poter chiamare gli altri spudorati?" Chu Feng rise e poi disse:"Onestamente parlando, ti dirò questo. Il motivo per cui posso controllare questa formazione è stato tutto grazie a voi. Se non fosse stato per la vostra mediocrità, Senior Hong Qiang non mi avrebbe detto il metodo per controllare questa formazione."


"Cosa?! Lord Hong Qiang... T-t-t-tu conosci il suo nome?!"


"Impossibile, impossibile! Le famiglie Li e Ma hanno salvato la vita di Hong Qiang! Come può ripagare la nostra gentilezza con ostilità e consegnare la formazione al mio nemico?!" Dopo aver saputo la verità, il capo della famiglia Ma si irrigidì, era incredulo.


"Ripagare la vostra gentilezza con ostilità? Sì, i vostri antenati hanno davvero salvato Senior Hong Qiang, ma il motivo per cui potete avere tutto questo oggi è stato grazie a lui. Non deve più nulla ai vostri antenati e, ancora di più, non deve nulla a voi."


"Vi aspettate che protegga le vostre famiglie per generazioni e generazioni per un piccolo favore? Non solo è irrealistico, ma anche se Senior Hong Qiang volesse fare una cosa del genere, una persona malvagia come te chiaramente non è degna di un tale trattamento."


"Muori. Oggi rimuoverò un successore spregevole come te al posto del tuo antenato, così il suo nome non sarà macchiato a causa tua." Mentre parlava, Chu Feng batté le palpebre e la pressione che incuteva sul capo della famiglia Ma iniziò ad intensificarsi.


"Ahhhhhhhhh!!"


Il maestro della famiglia Ma non poteva resistere. Poté solo lasciare che la pressione lo schiacciasse fino a deformare il suo corpo. Poi iniziò a schizzare sangue e perfino la sua Coscienza venne fatta a pezzi. Non rimase nemmeno la sua Energia Primaria perché era stata assorbita da Chu Feng, il capo della famiglia Ma così si ridusse ad una pozza di sangue.


"Oh no. Scappate, scappate! Quella persona ha degli intenti malvagi! Perfino il capofamiglia è stato ucciso da lui, quindi non possiamo entrare in quella Formazione di Cristallo di Ghiaccio.


Dopo aver visto la fine del loro capo, i membri della famiglia Ma ne furono terrorizzati. Smisero di uccidere la gente della famiglia Ma, si girarono e scapparono. Volevano lasciare quel posto pieno di guai. Se Chu Feng aveva ucciso perfino il loro capo, dio solo sa se avrebbe attaccato pure loro.


"Ahh!"


Tuttavia, proprio mentre la folla stava per scappare, risuonò il ruggito di un drago. Ben presto la gente vide un drago azzurro discendere dal cielo bloccando la loro via di fuga e c'era Chu Feng sulla bestia.


"Le persone qui stavano solo ubbidendo a degli ordini, quindi posso lasciarvi vivere, ma non voi due. Ciò che io, Wuqing, detesto di più è il tradimento, quindi dovete morire." Chu Feng strinse gli occhi fissando la coppia di vecchi. Tuttavia il suo sguardo era pieno di gelida sete di sangue.


"Umpf. Chi credi di essere?! Pensi di poterci uccidere quando vuoi? Alla fine sei solo un moccioso all'ottavo livello dell'Heaven realm. Dopo aver lasciato la formazione, come pensi di affrontarci?"


"Non c'è bisogno di aver paura. Se ci coalizziamo per ucciderlo sarà semplice come muovere un dito! Allora il tesoro sarà nostro!" Vedendo che Chu Feng aveva lasciato il palazzo di Cristallo di Ghiaccio, la vecchia coppia recuperò la sicurezza e cercò di incitare la folla ad attaccare Chu Feng.


La folla al momento non poteva scappare, così pensò che non avesse altra scelta. Ricordando che l'aura di Chu Feng era davvero all'ottavo livello dell'Heaven realm, si prepararono ad una lotta all'ultimo sangue contro di lui.


Dopotutto se avessero perso, sarebbero morti. Ma se avessero vinto, sarebbero stati ricchi. Inoltre pensavano che ci fossero molte più probabilità che vincessero, quindi non fu difficile fare una decisione.


*whoosh*


Tuttavia, proprio quando la folla fece questa decisione, Chu Feng fece la sua mossa. Usando la Tecnica dello Scatto del Drago Azzurro, arrivò quasi all'istante di fronte alla coppia di idioti.


*boom*


Poi scagliò un colpo di palmo contro il vecchio, che non ebbe nemmeno il tempo di gridare per il dolore prima che il suo spirito fosse frantumato da Chu Feng, il suo corpo era diventato una nebbia di sangue.


Dopo aver ucciso il vecchio, Chu Feng disse con disprezzo:"In effetti ho solo una coltivazione all'ottavo livello dell'Heaven realm, ma credete di potermi uccidere?"


"Ahhhhhh! Bastardo, ti ucciderò!" Vedendo suo marito venire ucciso di fronte ai suoi occhi, la vecchia Bi si infuriò precipitandosi verso Chu Feng gridando.


"Umpf, se vuoi morire, esaudirò il tuo desiderio." Chu Feng non provò la minima emozione di fronte all'attacco della vecchia Bi. Scagliò un altro colpo di palmo e con un'esplosione la vecchia finì come suo marito, morì miserabilmente.
                                


                                



