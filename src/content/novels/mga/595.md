---
title: Capitolo 595 – Sesto livello dell'Heaven realm
pubDate: 2025-03-20T10:43:25.103Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
3 Capitoli in coda, 0/3
-Schadenfreude</em>


"Giovane eroe Wuqing, abbia pietà, abbia pietà!"


Quando videro personalmente com'erano stati ridotti i due vecchi, la folla della famiglia Ma che voleva combattere contro Chu Feng ora non ebbe più il coraggio di attaccare. Proprio in quell'istante, uomini, donne, vecchie e giovani si inginocchiarono tutti a terra, prostrandosi incessantemente.


Si erano resi conto di quanto erano stati stolti. Capirono finalmente di aver sottovalutato l'uomo di fronte ai loro occhi. Anche se avesse lasciato la terrificante formazione, Chu Feng poteva ancora ucciderli facilmente. Wuqing aveva raggiunto un livello incredibile.


*whoosh whoosh*


Ben presto Chu Feng ondeggiò la manica e sollevò un'altra raffica impazzita. Tuttavia, dopo che il vento si calmò, diversi Sacchetti Cosmo erano apparsi nella sua mano.


Naturalmente appartenevano al gruppo della famiglia Ma. Dopo averli messi via, Chu Feng disse una sola frase senza nemmeno guardarli:"Smammate. Tornate da dove siete venuti!"


"Giovane eroe la ringraziamo per la sua pietà! La ringraziamo per la sua pietà!" La folla della famiglia Ma non osò esitare e scappò via.


"Giovane eroe Wuqing, la ringrazio per averci salvato. Siamo stati molto fortunati nell'avere lei, altrimenti la mia famiglia Li sarebbe andata incontro ad una catastrofe!" Dopo che Chu Feng entrò nel Palazzo di Cristallo di Ghiaccio, i sopravvissuti della famiglia Li lo ringraziarono con espressioni grate.


Tuttavia, di fronte a dei leccapiedi così solleciti, Chu Feng non si degnò nemmeno di prestare loro un'occhiata. Ondeggiò la manica e,come aveva fatto con la manica della famiglia Ma, prese tutti i loro Sacchetti Cosmo.


"Giovane eroe Wuqing..."


L'azione di Chu Feng scioccò i membri della famiglia Li, specialmente gli esperti che erano stati invitati da loro. Le loro labbra fremettero e si riempirono di rammarico.


Non facevano parte della famiglia Li, quindi non c'era bisogno che si sacrificassero per loro. La servivano solo per i soldi, eppure in quell'istante, le ricompense che avevano ricevuto erano state prese da Chu Feng. All'interno dei Sacchetti Cosmo c'era anche la ricchezza che avevano accumulato per molti anni. Stavolta avevano subito gravi perdite.


Vedendo le loro reazioni scioccate, Chu Feng sorrise freddamente e disse:"Non pensate che fossi obbligato a salvarvi tutti. Prima il vostro capo ha cercato di uccidermi. Se non avessi schivato velocemente sarei morto per il colpo."


"Quindi chiarirò la situazione. Io, Wuqing, non sono più vostro alleato. Sono come la famiglia Ma, un nemico." Mentre parlava, Chu Feng scorse gelidamente la folla.


"Giovane eroe, abbia pietà, abbia pietà! Prenda tutto il denaro, non ci uccida!"


In quell'istante la folla tremò, poi si inginocchiò velocemente a terra e, come la famiglia Ma prima, iniziò a pregarlo perché aveva sentito un intento omicida provenire dallo sguardo di Chu Feng.


In quell'istante si erano resi conto che il giovane li avrebbe uccisi se avessero osato disubbidire in qualche modo, il suo sguardo era terrificante. Sembrava che Chu Feng non fosse umano, ma un demone dal sangue freddo.


Dopodiché Chu Feng si avvicinò al capo della famiglia Li, che sembrava che si aspettasse una mossa del genere. Al momento pareva piuttosto calmo:"Wuqing, sono stato uno stolto. Non sono riuscito a distinguere il bene dal male, per questo ho creduto a quell'animale Ma Yukun e ho tradito i suoi intenti gentili. Volevo perfino ucciderla... Mi uccida. Mi uccida. Mi sentirò meglio."


"Wuqing, no! Non uccida mio padre. La prego, gli dia una possibilità." Proprio in quel momento Li Chan avanzò frettolosamente e si mise di fronte a suo padre. Poi si inginocchiò verso Chu Feng e lo pregò.


"Signorina, si alzi." Chu Feng la fece rialzare personalmente, poi guardò il capo della famiglia Li disse:"Logicamente dovrei ucciderla perché ha osato provare ad uccidermi, quello era già un crimine che meritava la morte."


"Ma oggi non la ucciderò. Non per pietà, ma perché ha una buona figlia."


Dopo aver detto questo, solo allora guardò Li Chan e disse:"Signorina l'oggetto che ho trovato mi è utile. Lo prenderò io."


"Tuttavia, dato che è un posto che la sua famiglia Li ha sorvegliato per molti anni, lo ritenga un prestito. In futuro lo ripagherò con un oggetto dal prezzo equivalente." Dopo aver detto questo, Chu Feng balzò e, senza nemmeno guardarsi indietro, saltò sulla testa del drago azzurro e se ne andò.


Dopo che Chu Feng se ne andò, fu come se fosse stato tolto un peso dalla folla della famiglia Li. La gente si affrettò ad entrare nel Palazzo di Cristallo di Ghiaccio e iniziò a guarire le ferite del loro capo. Solo Li Chan osservò verso la direzione in cui Chu Feng se n'era andato e per molto tempo rimase a fissarla.


Chu Feng lasciò la Grotta Spirituale, ma non uscì dalla Catena Montuosa d'Avorio del Lupo. Mentre teneva l'uovo di Cristallo di Ghiaccio, poteva sentire il potere di questo oggetto.


La sua coltivazione era paragonabile ad un Martial lord di primo livello, ma l'energia che conteneva non era assolutamente paragonabile a questo grado. Era un vero Oggetto Spirituale, una risorsa di coltivazione preziosa.


Chu Feng non vedeva l'ora di raffinarlo, così trovò un posto nascosto e iniziò ad assimilare la sua energia.


Nonostante l'uovo fosse una Creatura Spirituale cresciuta per oltre cinquecento anni, non rappresentava più la minima minaccia. Inoltre, dopo essere diventato uno Sciamano dal Mantello Viola, Chu Feng poteva utilizzare dei metodi di assorbimento ancora più abili. Quindi, dopo solo due ore, riuscì a raffinare la Creatura Spirituale.


Dopo averlo fatto, il potere Heaven nel suo corpo cambiò. Era arrivato al sesto livello e, se avesse usato i tre fulmini, Chu Feng sarebbe entrato nel nono livello dell'Heaven realm, ad un solo passo di distanza dall'essere un Martial Lord.


Era passato meno di un anno da quando Zi Ling era stata portata via. Durante questo periodo di tempo la coltivazione di Chu Feng era passata dall'ottavo livello del Profound realm al sesto livello dell'Heaven realm. Era davvero un ritmo di crescita anormale e anche piuttosto spaventoso.


"Ahh, ora se vorrò avanzare dovrò cercare risorse davvero terrificanti. Perfino una Creatura Spirituale che ci ha messo cinque secoli per formarsi mi ha permesso di avanzare solo di un livello. Se raffinassi solo Perle Heaven, quante ne dovrei accumulare per fare dei progressi?"


Nonostante fosse riuscito ad aumentare la sua coltivazione, Chu Feng era ancora scoraggiato perché dopo aver usato l'Essenza di Formazione Spirit, il Figlio del Magma e l'uovo di Cristallo di Ghiaccio, tre stranezze, si era reso conto ancora di più di quante risorse avesse bisogno.


Se avesse usato soltanto Perle Heaven, chissà quante ce ne sarebbero volute.


"Avanzare al sesto livello dell'Heaven realm è già un risultato piuttosto buono. Accontentati di ciò che hai." Disse ridacchiando Ovetto.
                                


                                



