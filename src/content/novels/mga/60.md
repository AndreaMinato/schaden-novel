---
title: Capitolo 60 - Terzo Stile Tuono
pubDate: 2024-05-25T02:13:16.340Z
tags:
    - mga
---


"Morite!"


Chu Feng si incupì. Ringhiò mentre dei fulmini esplosero fuori dal suo corpo.


I serpenti di luce si materializzarono dal nulla e avvolsero Chu Feng. Si girarono al suo comando e divennero cinque fulmini a forma di drago che ruggirono e si scagliarono sui cinque discepoli principali.


Era accaduto tutto troppo in fretta e Su Mei non fece in tempo a reagire. Sentì solo che era stata avvolta da una luce e un'increspatura d'energia la fece arretrare di pochi metri mentre cadeva a terra.


Quando alzò la testa a guardare la luce si era già dissipata. Rimase sbalordita dalla scena che aveva di fronte, i cinque discepoli che l'avevano circondata giacevano tutti a terra.


I loro abiti blu erano completamente bruciati e i loro corpi erano carbonizzati. Erano morti in un modo orribile.


"C-c-cosa..."


Zhou Zhiyuan era pallido come un pezzo di carta. Non riusciva a smettere di tremare e disse incredulo,


"Era il leggendario Terzo Stile?!!"


"Cosa? Il terzo dei Tre Stili Tuono? Non lo sapeva usare solo il Fondatore Drago Azzurro? Quindi... Chu Feng ha appena...!"


Su Mei non poté non coprirsi la bocca strabuzzando gli occhi.


Anche Bai Tong e gli altri erano sbalorditi. Chu Feng aveva imparato lo stile che nessun altro conosceva a parte il fondatore, era una notizia scioccante.


In quell'istante realizzarono di essersi sbagliati. Avevano cambiato opinione di lui molte volte ma stavolta avevano scoperto di averlo sottovalutato. Era il più giovane di tutti loro e aveva un talento che andava oltre la loro immaginazione. Era incredibilmente forte e li faceva sospirare d'ammirazione.


L'espressione di Chu Feng rimase impassibile dopo aver ucciso i cinque discepoli principali. Conosceva già il terzo stile e oggi aveva usato la sua furia per avere l'opportunità di usarlo. La forza era nelle sue aspettative perché il terzo stile equivaleva ad una tecnica marziale di livello 5.


*Tap tap* Dopo aver salvato Su Mei si girò e si avvicinò a Zhou Zhiyuan.


"Tu... tu hai osato uccidere dei discepoli principali! Sei... sei morto!" Chu Feng era pieno di intento omicida e Zhou Zhiyuan sapeva di non poter sfuggire alla morte, quindi non implorò pietà.


*bzz* All'improvviso Chu Feng attaccò con un palmo. Sparò un fulmine dal palmo e colpì la gamba sinistra di Zhou Zhiyuan che si carbonizzò.


"Bast... AAAAAAHHH!" All'inizio voleva maledirlo ma ricevette un altro colpo alla gamba destra così urlò di nuovo.


Chu Feng continuò ad usare il terzo dei Tre Stili Tuono distruggendo tutti e quattro gli arti del suo nemico. Il dolore sfigurava il volto di Zhou Zhiyuan ricoperto di lacrime e muco.


"Chu Feng, se ne hai il coraggio allora uccidimi! Non ti perdonerò nemmeno da morto!" Zhou Zhiyuan era infuriato.


Chu Feng rise all'improvviso "Ohoh, credi che ti ucciderò solo perché me lo lasci fare?". Nessuno si immaginava per quale motivo stesse ridacchiando ma Zhou Zhiyuan divenne sempre più inquieto.


"Ricorda. Il debole non ha nemmeno il diritto di morire!"


*bzz* All'improvviso sparò un fulmine dal dito dritto nella bocca di Zhou Zhiyuan, bruciandogli la lingua. L'uomo urlò per il dolore straziante e poi svenne.


Bai Tong e gli altri non poterono non deglutire vedendo la scena. Si sentivano la gola secca e le loro fronti si stavano imperlando di sudore.
I metodi di Chu Feng erano così crudeli da far gelare loro il sangue; in quel momento si stavano ripromettendo di non diventare mai suoi nemici, sarebbe stato spaventoso.


Quando il gruppo si riprese, Chu Feng si girò e disse con un sorriso raggiante,


"So quante ne hanno. Le Perle Spirituali sui loro corpi sono ancora lì e sembra che ne abbiano raccolte un bel po'. Dovrebbero essere circa 1200, quindi andiamo a dividercele."


Queste parole scioccarono ancora una volta Su Mei e gli altri. Lo sapeva perfino senza guardare, piuttosto sbalorditivo.


Andarono a ispezionare i cadaveri carbonizzati. In effetti avevano scoperto che erano rimaste le Perle Spirituali ma i loro Sacchetti Cosmo erano già stati distrutti. La quantità di Perle Spirituali era ancora a 1200.


"Chu Feng abbiamo radunato circa 1380 Perle Spirituali ed è stato tutto grazie a te, quindi ognuno di noi ne prenderà 100 e le 680 rimanenti andranno a te." Ye Taozi porse le Perle Spirituali a Chu Feng.


I simboli sul Sacchetto Cosmo di Chu Feng rotearono e collezionò le 600 Perle Spirituali. Per quanto riguarda le altre 80 le diede a Su Mei.


Su Mei non capì, "Cosa stai facendo?"


"Queste sono per ciò che ti devo. Che sia la Perla Spirituale che mi hai prestato prima o il Sacchetto Cosmo che mi hai dato, non posso prenderli gratuitamente."


Su Mei era un po' scontenta, "Vuoi pareggiare i conti così tanto?"


"Non è pareggiare i conti, si chiama ricambiare i favori. Se non le prendi allora non mi sentirò a mio agio." Chu Feng mise in mano a Su Mei le Perle Spirituali.


Su Mei lo fissò stordita ma poi sorrise e le mise nel Sacchetto Cosmo.


Era stato un raccolto estremamente grande che superava le loro aspettative. Naturalmente sapevano che era dovuto a Chu Feng, se non fosse stato per lui non sarebbero nemmeno sopravvissuti.


Poi, mentre i membri dell'Alleanza Wings stava tornando indietro pieni di entusiasmo, all'improvviso Chu Feng che era rimasto indietro chiuse all'improvviso la porta di pietra e si avvicinò al ciglio del precipizio.


"Chu Feng, cosa stai facendo? Sei impazzito?" Su Mei rimase esterrefatta e capì cosa aveva intenzione di fare. Tornò indietro velocemente ma era troppo tardi.


"Aspettatemi all'Antica Città, tornerò a cercarvi."


Chu Feng sorrise lievemente e con uno scoppio la porta si chiuse. Non importava quanto Su Mei la colpisse, non riuscì più a muoverla.





