---
title: Capitolo 603 – Bellezza Eccezionale
pubDate: 2024-06-16T17:13:16.411Z
tags:
    - mga
---


<em><strong>CAPITOLO SPONSORIZZATO ringraziamo Mahesvara98</strong>,
7 Capitoli in coda, 0/3
-Schadenfreude</em>


"Eheh, presto apri il Portale degli Spiriti! Non vedo l'ora di entrare in azione." Nelle orecchie di Chu Feng risuonò una voce dolce con un tono un po' dispettoso.


"Eheh. Vai mia regina!" Chu Feng non esitò. Un Portale degli Spiriti emerse secondo il suo ordine.


"Moccioso, vuoi ancora resistere? Di fronte a me, il Re dei Fantasmi, puoi solo morire ubbidientemente!" Mentre il portale si apriva, lo spirito arrivò vicino Chu Feng e menò un fendente con la sua arma dalla lama simile ad una zanna, creando un bagliore verde scuro.


*hmm* Tuttavia proprio quando stava per colpirlo, del gas color nero emerse dal Portale di fronte a Chu Feng.


Il gas nero si intrecciò perfettamente con il fendente di luce. Con un'esplosione, non solo l'attacco fu annullato, ma lo Spirito del Mondo dei Fantasmi fu respinto a diversi metri di distanza.


"Cosa sta succedendo?!" Quel cambiamento improvviso scioccò tutti. Anche l'espressione dello spirito cambiò e aggrottò le sopracciglia. Fermò a mezz'aria, usò i suoi occhi rosso sangue per fissare il gas nero, non osando più mostrare la minima imprudenza.


Il gas color nero era troppo peculiare. Emanava un'aura che inquietava perfino lui, un fantasma. Logicamente uno Spirito del Mondo dei Fantasmi era la cosiddetta "rappresentazione dell'oscurità", ma in quell'istante il gas nero sembrava ancora più cupo del suo potere, lo metteva in soggezione.


"Senior, cos'è esattamente? Quest'aura è così strana? Perché ho sentito un brivido?"


"Sì! Senior, cos'è quello? È così spaventoso." Allo stesso tempo anche Sun Yihan e le altre mostrarono degli sguardi impauriti. Nonostante fossero coltivatrici, dopotutto erano ragazze. Dopo aver incontrato un fenomeno così strano divennero un po' timide.


"Forse è uno spirito del Mondo dei Demoni. Riuscire a sopprimere un fantasma con un'aura oscura... dovrebbe essere uno spirito del Mondo dei Demoni." Disse Jiang Wanshi.


"Cosa? Spirito del Mondo dei Demoni? È molto potente! Questo tipo ha davvero fatto un contratto con uno spirito del Mondo dei Demoni?"


Sentendo queste parole, Sun Yihan e gli altri sussultarono. Ancora una volta il loro rispetto nei confronti di Chu Feng aumentò.


Gli spiriti del Mondo dei Demoni potevano essere paragonabili a quelli del Mondo delle Fate. Erano spiriti estremamente difficili da domare ed era davvero arduo riuscire a fare un contratto con loro. Coloro capaci di stabilirne uno con uno spirito del Mondo dei Demoni dovevano avere un potenziale altissimo, altrimenti non sarebbero stati scelti.


"Hai davvero fatto un contratto con uno Spirito del Mondo dei Demoni? Un altro motivo per ucciderti."


Allo stesso tempo, a giudicare dall'aura, anche Xue Jian pensò che lo spirito di Chu Feng provenisse dal Mondo dei Demoni. Tuttavia il gas color nero era troppo inquietante. Nemmeno lui poteva vederci attraverso usando il Potere Spirit, non poteva capire a che stadio fosse lo spirito di Chu Feng.


Lo spirito rimase a mezz'aria e gridò:"Kukuku. Che sia davvero uno spirito del Mondo dei Demoni? Presto esci e fammi vedere cos'è capace di fare un tipo del Mondo dei Demoni!"


Nonostante sentisse la forza di quest'aura e fosse inquieto, dopo essersi tranquillizzato, non pensò di poter perdere. Dopotutto la coltivazione di Chu Feng era ad un livello così basso, normalmente anche il livello del suo spirito non dovrebbe essere troppo potente.


"Uno spirito del Mondo dei Demoni? Come potrei provenire da un posto così indegno?" Alla fine una voce feroce ma molto piacevole risuonò dal gas color nero.


Allo stesso tempo il gas si disperse velocemente e in quell'istante una bellezza eccezionale si rivelò di fronte alla folla.


Una figura delicata dalla pelle morbida e il viso splendido... non si poteva trovare una sola imperfezione nel suo fisico. Era assolutamente perfetta.


Indossava un abito nero intessuto di piume nere che rivelava le sue gambe sottili e le sue spalle bianche come la neve. Era così attraente che avrebbe potuto far scoppiare le vene di una persona ed era impossibile distogliere lo sguardo da lei.


Dopo che apparì, Jiang Wanshi, Sun Yihan e le altre che stavano sopra l'oceano di fiori furono messe istantaneamente in ombra. Naturalmente era la regina del Mondo Asura, Ovetto.


"Wow! Pensavo che uno spirito del Mondo dei Demoni sarebbe stato ancora più brutto di me. Non avrei mai creduto che sarebbe stato una bellezza del genere! In tutta la mia vita non ho mai visto una bellezza simile!"


Dopo averla vista, l'espressione del fantasma cambiò drasticamente. Iniziò a sbavare, stordito dal fascino di Ovetto.


"Senior, quello è uno spirito del Mondo dei Demoni? È così bella!" Figuriamoci gli uomini, perfino Sun Yihan e le altre furono attratte dall'aspetto di Ovetto, sospiravano con ammirazione domandandosi come potesse esistere una bellezza così perfetta.


"No. Non è uno spirito del Mondo dei Demoni. Non hanno una forma umana." Tuttavia Jiang Wanshi cambiò idea dopo averla vista.


"Sì! Secondo la maestra, gli spiriti del Mondo dei Demoni non dovrebbero essere umanoidi! È possibile che sia uno spirito dal Mondo delle Fate?" In quel momento anche Sun Yihan e le altre se ne resero conto.


"Non può essere. Come potrebbe uno spirito del Mondo delle Fate avere un potere così oscuro?" Jiang Wanshi scosse di nuovo la testa.


In quel momento le donne si accigliarono e diventarono tutte silenziose. Dopo un po' il loro sguardo si illuminò, mostrarono occhiate scioccate e dissero:"Cielo! Che sia uno spirito dal Mondo Asura?!"


"Spirito dal Mondo Asura?!"


"Impossibile! Gli spiriti del Mondo Asura sono come leggende! Come può questo moccioso fare un contratto con uno di loro? Come ne sarebbe degno?!"


Allo stesso tempo anche Xue Jiang pensò a questa possibilità, ma la scartò velocemente perché il Mondo Asura era leggendario. Non osava credere che Chu Feng avesse qualche rapporto con quel mondo mitico.


"Kuku. Ragazzina dal Mondo dei Demoni, visto che hai un bell'aspetto, ti darò una possibilità! Finché sarai disposto a servirmi, ti risparmierò la vita. Che ne dici?" Il fantasma si leccò le labbra con la sua brutta lingua.


"Umpf." Tuttavia in quel momento gli occhi di Ovetto si illuminarono lievemente. Il gas color nero poi esplose dal suo corpo.


*boom* Quando divampò, perfino il cielo si oscurò e si sollevarono delle raffiche di vento. Il terreno tremò, come se fosse arrivata la fine del mondo. La sua potenza era estremamente spaventosa.
                                


                                



