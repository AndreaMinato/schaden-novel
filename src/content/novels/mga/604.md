---
title: Capitolo 604 – Cambio di Atteggiamento
pubDate: 2024-06-16T18:13:16.411Z
tags:
    - mga
---


<em>Capitolo regolare,
8 Capitoli in coda (+1 di alex347), 0/3
-Schadenfreude</em>


"Che potenza incredibile. Che questo spirito provenga davvero dal Mondo Asura?" Esclamarono Sun Yihan e gli altri.


"Improbabile. Il Mondo Asura è una leggenda. Anche se provenisse davvero dal Mondo Asura, la coltivazione del giovane è solo al sesto livello dell'Heaven realm. Non importa, è impossibile per lei sconfiggere quel fantasma. Il divario tra loro è troppo grande. Sta per essere sconfitta."


Jiang Wanshi scosse la testa e si avvicinò un po' di più a Chu Feng. Pensava che sarebbe stato sconfitto, quindi lo avrebbe protetto non appena avesse rischiato la vita.


"Ahah, interessante! Vedrai come mi occupo di una ragazza testarda come te."


Il fantasma rise. Non solo non era spaventato, ma balzò perfino in avanti diventando gas verde scuro e si fuse con il gas color nero che emetteva Ovetto.


"Ahhhaaaa!"


Tuttavia, proprio quando lo toccò, il Re dei Fantasmi rilasciò un grido agghiacciante e miserabile mentre il suo gas verde fu avvolto da quello nero.


L'energia nera divenne un'enorme mano oscura che afferrò il fantasma trasformato a sua volta in una mano.


"Cielo! Questo è?!" Quando rividero il fantasma, rimasero tutti sbigottiti e senza parole. Mostrarono espressioni scioccate.


La scena aveva stravolto le aspettative della folla. Il fantasma era stato afferrato da quell'enorme mano nera. Non sembrava più potente come prima.


Al momento pareva un vecchio sull'orlo della morte. Il suo corpo era diventato orribile e, mentre ululava miseramente e chiedeva aiuto, si stava dimenando più che poteva. Tuttavia non poteva scappare. Sia la sua coltivazione e la sua forza vitale stavano diminuendo rapidamente. L'enorme mano nera le stava assorbendo per poi infonderle in Ovetto.


E vedendo il fantasma che l'aveva provocata, ma che ora stava implorando pietà. Ovetto sorrise dolcemente, poi disse:"Ricorda, non provengo dal Mondo dei Demoni. Provengo dal Mondo Asura!"


Dopo aver parlato, lo sguardo di Ovetto si accese e mostrò un po' di sete di sangue. Poi lo spirito del Mondo dei Fantasmi esplose, strizzato dall'enorme mano nera. Tutto il resto del suo potere fu consumato spietatamente da Ovetto.


"Cielo! È inconcepibile! Lo spirito di nono livello è stato ucciso da lei!" Sun Yihan impallidì, non c'era una minima traccia di rossore sul suo viso.


"Così potente. È stato un massacro istantaneo. Così esiste davvero uno spirito così potente in questo mondo... Non c'è da meravigliarsi che gli spiriti Asura siano diventati leggende."


Anche le altre donne mostravano espressioni sbalordite. Quando Ovetto aveva annunciato la sua identità e aveva mostrato la sua forza, avevano già confermato che era uno spirito che proveniva dal Mondo Asura.


"Impossibile, impossibile! Quel tipo ha davvero fatto un contratto con uno spirito del Mondo Asura!" In confronto a Sun Yihan e alle altre, Xue Yi e il suo seguito avevano espressioni molto scontente, non erano disposti ad accettare cos'era accaduto.


Fin dai tempi antichi, coloro che riuscivano a stabilire un contratto con gli spiriti Asura sarebbero tutti diventati persone importantissime ed anche potenti Sciamani.


Nonostante fino ad ora un coltivatore del genere dovesse davvero apparire nella Regione del Mare Orientale, c'erano molte note storiche riguardo a persone potenti che erano riuscite a fare contratti con gli spiriti del Mondo Asura.


E, al momento, Chu Feng era uno Sciamano che aveva fatto un contratto con uno spirito del Mondo Asura. Come potevano non essere scioccati? Specialmente le persone che si erano scontrate già con lui: Xue Yi, Xue Jian e gli altri. Sentivano grande trepidazione.


*whoosh* Proprio in quel momento Xue Jian fece un cenno improvviso, poi due turbinii volarono verso Chu Feng.


*bam* Chu Feng li prese e scoprì che erano medicine Martial di medio livello.


"Fratello, sei potente. Io, Xue Jian, ho perso!" Dopo aver detto questo, guardò Jiang Wanshi e disse:"Signorina Jiang. Stavolta avete ottenuto l'aiuto di un esperto. Non rimarrò per molto tempo, ma prima o poi tornerò a chiederle di fare un incontro di allenamento. Spero che allora avrà ancora l'aiuto di un esperto."


Dopo aver detto questo, Xue Jian si girò facendo un cenno sventolando la manica e se ne andò. Per quanto riguarda Xue Yi e gli altri, anche se provavano amarezza, non rimasero lì. Dopo aver guardato con attenzione Chu Feng, seguirono Xue Jian.


"Ahh, così noiosi. Si sono arresi così!" Vedendo questo, Ovetto sporse in avanti il petto con orgoglio, stese le braccia e, dopo essersi stiracchiata in modo incantevole, divenne una scia di luce nera e si precipitò verso il Portale degli Spiriti.


"Wow, sei così potente. Hai davvero fatto un contratto con uno spirito del Mondo Asura! Sei il primo ad averlo fatto nella storia della Regione del Mare Orientale!"


Proprio in quel momento Sun Yihan si avvicinò a Chu Feng e lo guardò con entusiasmo. Sembrava una persona completamente diversa, prima era sdegnosa, ma ora aveva un'espressione piena di ammirazione.


"Grazie per avermi aiutato. Sono Jiang Wanshi. Potrei sapere il suo nome?" Allo stesso tempo arrivarono anche Jiang Wanshi e le sue sorelle.


Le loro espressioni erano completamente diverse rispetto a prima. Jiang Wanshi in particolare. Prima non aveva nemmeno guardato Chu Feng, ora però il suo sguardo era pieno di emozioni contrastanti. Provava sopratutto gratitudine e ammirazione.


"Signorina Jiang, non c'è bisogno di essere cortesi. L'ho già detto. Siamo dalla stessa parte e, dato che c'era un nemico, è mio dovere combattere contro di loro insieme a lei. Per quanto riguarda il mio nome, il mio maestro mi ha chiamato 'Wuqing'." Disse con un sorriso Chu Feng.


"Così è junior Wuqing... junior Wuqing, in termini d'età dovrei essere più grande di lei. Quindi se vuole può chiamarmi Senior." Disse Jiang Wanshi con un sorriso.


"Anche io sono più grande di lei. Dovrebbe chiamare Senior anche me!" Interruppe Sun Yihan ridacchiando.


"Wuqing porge i suoi rispetti alle Senior!" Vedendo questo Chu Feng mostrò un sorriso e si inchinò con molta cortesia a Jiang Wanshi e le altre.


Tuttavia, mentre parlava, mise da parte le tre medicine Martial di medio livello. Nonostante una provenisse da Jiang Wanshi, era stato comunque Chu Feng a recuperarle, quindi non l'avrebbe ridata a lei.


Nonostante questi oggetti non avrebbero migliorato troppo la sua coltivazione, si sarebbero sicuramente rivelati utili.


"Junior Wuqing, non c'è bisogno di essere così cortese. Mi chiedo... cosa la porta qui a porgere visita alla mia maestra?" Chiese Jiang Wanshi.


"Per ordine del mio maestro, devo dire delle cose a Senior Qiushui. Tuttavia il mio maestro mi ha detto di non dirlo a nessun altro oltre a lei. Quindi chiedo perdono a Senior Jiang, non posso dirglielo." Disse Chu Feng.


"Va bene, ma la mia maestra ha pochissimi amici e ne conosco pochi. Quindi junior Wuqing, per favore riveli un po' di informazioni riguardo al suo maestro. Non c'è bisogno di dire il suo nome intero, solo un po' sarà sufficiente." Chiese Jiang Wanshi.
                                


                                



