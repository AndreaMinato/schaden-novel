---
title: Capitolo 61 - Tecnica Imperiale Celeste
pubDate: 2024-05-25T03:13:16.340Z
tags:
    - mga
---




Dopo che la porta si chiuse Chu Feng sentì ancora le auree del gruppo nel tunnel. Solo dopo aver confermato che Su Mei e gli altri se ne fossero andati si diresse verso il ciglio del precipizio senza ulteriori preoccupazioni.


Il ragazzo cominciò a scendere nell'oceano di nebbia usando i rampicanti come appiglio. Quando arrivò vicino alla coltre Chu Feng usò il suo Potere Spirit ma scoprì che lo strano gas gli impediva di sondarla.


Dopo essere entrato la coltre bianca gli bloccò la vista, il ragazzo non poteva vedere oltre dieci metri.


Fortunatamente dopo essere sceso per decine di metri arrivò finalmente sul fondo.
Nonostante ci fosse nebbia anche lì avere la terra sotto i piedi era rassicurante.


*whoosh whoosh whoosh*


Chu Feng tirò fuori la Bussola degli Spiriti, istantaneamente si diffusero raggi di luce ovunque e il suo campo visivo si espanse di diverse volte. Il bagliore di questo oggetto era davvero strano, era come se potesse penetrare oltre la coltre ed era uno strano strumento per trovare tesori.


"Sembra che il pericolo sia ovunque qui."


Guardando le indicazioni della Bussola, Chu Feng capì in che direzione andare ma, allo stesso tempo sapeva che c'erano pericoli nascosti ovunque. Sarebbe morto se avesse fatto un errore di distrazione.


Fortunatamente aveva la bussola, altrimenti con la sua forza non avrebbe avuto molta fortuna se fosse entrato in un posto del genere. Forse non gli sarebbero bastate nove vite.


Il ragazzo si addentrò in un'area piena di nebbia, poteva sentire vagamente in lontananza i ringhi delle Bestie Feroci. Ogni tanto riecheggiavano strane urla e grida di dolore di persone che chiedevano aiuto.


Più si avvicinava e più i suoni diventavano forti. Alla fine Chu Feng vide anche alcuni cadaveri che erano stati divorati recentemente.


Poteva sentire un'aura opprimente e anche alcune creature che ruggivano lì vicino. Sembravano ancora più forti di quelle degli esperti al nono livello dello Spirit realm.


Si diceva che le Bestie Feroci più potenti arrivassero al livello nove e che esistessero delle creature di una forza ancora maggiore. Erano esseri che avevano una natura spirituale, le Bestie Mostruose.


Nonostante non si dedicassero ai massacri, la loro coltivazione era molto più forte di quella delle Bestie Feroci, perfino la loro intelligenza non era inferiore agi esseri umani.
Avevano il sangue più nobile della specie delle bestie ed erano nati con questo dono. Si diceva che le Bestie Mostruose nascessero con la forza dell'Origin Realm.


Potevano parlare e anche trasformarsi in forma umana, ad alcune di loro non piacevano le profondità delle montagne e le foreste, così andavano a vivere tra gli esseri umani. Erano davvero "Mostruose".


<em>Nota Traduzione: Il carattere "妖" in cinese può significare: mostro, strano, demone, strega, ecc.</em>


Pensando alla potenza del Grande Saggio Celeste, Chu Feng non aveva dubbi che avrebbe potuto prendere un po' di Bestie Mostruose per poi imprigionarle nella tomba.


Ma fortunatamente, dopo aver camminato per due ore, la nebbia di fronte a lui si dissipò lentamente. Alla fine riuscì a lasciarsi dietro la coltre bianca.


"Fiuu... finalmente sono uscito."


Perfino Chu Feng non poté non sospirare di sollievo. Quelle lande piene di nebbia erano proprio infernali, le persone al loro interno sarebbero state davvero sotto pressione.


"Cavolo. Quanto è grossa questa tomba?"


Sollevando la testa Chu Feng non poté non sentirsi un po' esasperato. Di fronte ai suoi occhi non c'erano i tesori che desiderava ma un altro profondo tunnel.


Comunque il varco era molto ampio e ben illuminato. Sembrava illimitato e avanzando oltre Chu Feng sentì all'improvviso odore di sangue.


Era estremamente forte, così tanto che nonostante il potere Spirit del ragazzo non lo avesse percepito, eppure permeava ancora l'aria. Chu Feng guardò la Bussola e,, visto che lo strumento aveva rivelato che non c'erano pericoli continuò ad avanzare senza preoccuparsi.


Più si inoltrava e più l'odore di sangue diventava intenso, verso la fine era quasi diventato soffocante. Quando Chu Feng entrò nella sala rimase sbalordito dalla scena di fronte a lui.


C'erano molte gallerie nella stanza, la stessa quantità dei tunnel all'entrata. 
Ciò significava che, non importava quale percorso si scegliesse all'inizio, finché si riusciva a passare oltre l'oceano di nebbia alla fine la destinazione sarebbe stata la medesima.


A parte i tunnel, in mezzo alla stanza c'era una scala che saliva fino a sparire dalla vista. Ovviamente era la strada per andare avanti.


Ma la cosa più importante era che la sala era piena di cadaveri. Alcuni erano perfino esperti dell'Origin realm. La maggior parte dei corpi apparteneva alle persone della Scuola 1000 Venti ed era chiaro che avessero trascorso un bel po' di tempo in questa tomba.


Tuttavia stranamente tra così tanti cadaveri, non c'era nessuno della Scuola del Drago Azzurro. I corpi erano in condizioni orribili e non sembrava che fossero morti in una semplice battaglia.


Sebbene la scena di fronte a lui fosse piuttosto sospetta, Chu Feng decise di non pensarci troppo. Dopotutto aveva la Bussola degli Spiriti e finché avesse rivelato che il percorso era sicuro, allora sarebbe andato avanti. Il ragazzo scavalcò il mare di corpi e iniziò a salire su per le scale.


Prima di raggiungere la cima il ragazzo sentì due voci. Notò vagamente che sembravano appartenere a due uomini anziani e l'argomento di cui parlavano rese molto felice Chu Feng.


Alla fine della scala c'era una strana stanza. Il motivo di questo era perché la sua struttura era molto speciale e c'era del gas che fluttuava in giro.


In mezzo alla stanza c'erano due persone in piedi. Uno di loro aveva i capelli bianchi ma il volto vivace di un bambino, il suo corpo emanava un'aura opprimente, era un esperto del Profound realm.


L'altro indossava un lungo mantello bianco. Su di esso erano disegnati diversi simboli e il tessuto copriva il volto dell'uomo. Si potevano vedere solo due occhi svegli e con la vista acuta come quella di un falco. Era lo Sciamano della Scuola del Drago Azzurro, l'Anziano Zhuge.


In quell'istante i due erano fermi immobili. Avevano le mani sollevate e un'espressione angosciata, perché il soffitto della stanza stava cadendo loro addosso.


Il soffitto dorato emetteva un'aura fredda. Era anche estremamente pesante e se i due non lo stessero reggendo, certamente sarebbero stati ridotti in poltiglia sotto il suo peso.


"Sei davvero degno di essere il capo della Scuola 1000 Venti. Se non fossi stato qui temo che non avrei avuto modo di reggere questo Ferro Freddo da solo." Disse l'Anziano Zhuge sorridendo.


"Bastardo chi sei? Sei malvagio, hai usato le vite degli anziani della Scuola 1000 Venti per distruggere la formazione." Il capo era pieno di rabbia. Ripensando a ciò che era accaduto si riempì di furia.


"Non importa chi sono. La cosa più importante è che tu e io dobbiamo cooperare per cercare di rompere questo Ferro Freddo, altrimenti questo posto sarà la nostra tomba." Disse Zhuge sorridendo.


"Vuoi che cooperi con te? Non pensarci nemmeno!" Sbuffò il capo della scuola 1000 Venti. Non credeva alla persona misteriosa e spregevole che aveva di fronte ai suoi occhi.


"Credo che il motivo per cui tu sia venuto qui sia per dei tesori. Non c'è bisogno di morire entrambi per i nostri precedenti disaccordi no? Ora la Tecnica Imperiale Celeste è proprio sotto i nostri occhi, non la vuoi ottenere?"


Mentre parlava, Zhuge guardò verso un angolo della stanza dove c'era un raffinato banco di giada e su di esso fluttuava a mezz'aria un oggetto simile ad un cristallo.


Nonostante fosse traslucido emetteva un debole bagliore. Su di esso era inciso "Tecnica Imperiale Celeste"! (御空术)





