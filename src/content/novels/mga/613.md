---
title: Capitolo 613 – Mostro
pubDate: 2024-06-17T03:13:16.412Z
tags:
    - mga
---


<em>Capitolo regolare,
2 Capitoli in coda, 0/3
-Schadenfreude</em>


"Xiao Yu'er, perché ti piace mangiare pesce crudo? Lascia che lo arrostisca. Il pesce arrostito ha un odore migliore!" Chiese con curiosità Chu Feng quando vide Xiao Yu'er che era seduta accanto a lui e lo stava pulendo in modo molto composto.


"Non è buono, non è buono." Dopo aver sentito la domanda di Chu Feng, Xiao Yu'er scosse frettolosamente la testa e poi sollevò un pesce crudo e disse:"Questo è gustoso."


*ah-nom*


Dopo aver parlato, aprì la bocca e iniziò a mangiare. In quell'istante Chu Feng scoprì che, nonostante lei stesse mangiando pesce crudo, non lo disgustava. Anzi pensò perfino che fosse molto carina e che potrebbe destare invidia perché il modo in cui mangiava era davvero elegante.


Tuttavia in quell'istante si fece una domanda. A Xiao Yu'er piaceva mangiare pesce crudo e poteva sopravvivere bevendo acqua di mare. Che avesse davvero qualche rapporto con il mostro che stava seminando il caos nel Mare di Sangue Immortale?


*ge ge ge ge ge...*


Proprio in quell'istante, dall'area centrale del mare risuonò un rumore molto strano. Sembrava un mischio tra lo scricchiolio di un letto di legno e un basso ruggito. All'inizio era quasi impercettibile, ma ascoltando con più attenzione, faceva rizzare i capelli e provare inquietudine.


"Yiya, yiya, il grosso mostro sta tornando! Sta per catturare di nuovo persone da mangiare!"


"Fratellone, andiamo a vedere il grosso mostro che mangia le persone!" Sentendo quel suono, Xiao Yu'er iniziò a gridare con entusiasmo. Smise perfino di mangiare il pesce crudo.


"Xiao Yu'er, cos'hai detto? Hai detto che questo è il rumore del mostro?" Chu Feng fu sorpreso nel sentire quelle parole.


"Uh? Mostro? È un mostro, un mostro che mangia le persone! Ogni volta che appare fa quel suono, poi molti finiscono catturati da lui."


Xiao Yu'er batté gli occhi e ridacchiò. Per lei non era un evento spaventoso, anzi sembrava qualcosa di molto divertente.


"Xiao Yu'er, rimani qui e aspettami. Non andartene e specialmente non avvicinarti al mostro. Va bene?" Disse con serietà Chu Feng.


"Yiyayiya, mm..." L'espressione prima contenta di Xiao Yu'er fu rimpiazzata da uno sguardo triste, ma non disse altro. Piegò le gambe e si sedette a gambe incrociate sulla Formazione Spirit di Chu Feng, poi lanciò un'occhiata risentita al giovane, aprì la bocca e continuò a mangiare il pesce crudo.


Nonostante sembrasse ribelle, Xiao Yu'er aveva scelto di ascoltarlo e rimanere indietro ubbidientemente.


"Bene." Vedendo la sua reazione, Chu Feng sorrise lievemente, poi balzò e si affrettò verso il centro del Mare di Sangue Immortale.


La ragione per cui Chu Feng si era diretto lì non era per usare l'acqua di mare per coltivare, una risorsa del genere non sarebbe stata utile per lui.


Era qui per trovare Qiushui Fuyan, che era venuta nel Mare di Sangue Immortale per catturare il mostro. Quindi naturalmente sarebbe stato più facile trovarla nel posto dove appariva la creatura.


Volando velocemente, Chu Feng tornò presto al centro del Mare di Sangue Immortale. Tuttavia, prima ancora di vedere il mostro, il giovane rimase sbigottito.


Sulla superficie dell'acqua dove aveva lottato contro gli uomini di mezz'età, era apparso un uragano che si levava al cielo. C'era anche un mulinello e l'area che ricopriva era enorme.


Nessuno poteva sfuggirgli. Chu Feng vide innumerevoli persone travolte e alla fine risucchiate dal mulinello nel mare.


Tra le persone che gridavano miserabilmente, Chu Feng vide tre volti familiari. Erano l'uomo dal viso raffinato e quello robusto che avevano scambiato dei colpi con lui prima. C'era anche il Martial Lord di terzo livello.


Di fronte al terrificante uragano, i tre Martial Lord avevano cercato di resistere ma era stato inutile visto che nemmeno l'Anziano al terzo livello era riuscito minimamente ad opporsi. Come la folla, era stato travolto dall'uragano.


"Così potente. È questo il mostro che ha seminato il caos in questo posto? Che livello ha raggiunto?!" Chu Feng rimase a mezz'aria spaventato. Anche lui che era coraggioso non osava avvicinarsi.


Il potere dell'uragano era troppo terrificante, nemmeno le persone al di sotto del quinto livello del Martial Lord realm avrebbero potuto resistere, figuriamoci Chu Feng. Se si fossero avvicinati, sarebbero stati attirati facilmente dalle correnti.


"Il mostro è già apparso, perché Qiushui Fuyan non si è ancora mostrata? Logicamente sarebbe dovuta arrivare prima di me." Lo sguardo di Chu Feng non era concentrato solo sull'uragano, ma anche sulle persone. Stava cercando Qiushui Fuyan.


*boom* All'improvviso, mentre il giovane stava osservando con cautela il turbine che aveva già ricoperto ogni cosa nel raggio di dieci milioni di metri si espanse rapidamente. Avvolse ogni cosa con una velocità incredibile.


"Me**a." In quell'istante Chu Feng si allarmò. Senza nemmeno pensare, cercò di scappare perché non voleva diventare la risorsa di coltivazione di quel mostro terrificante.


"Ahhhhh!!" Tuttavia l'uragano fu troppo rapido. Così veloce che superava l'immaginazione di Chu Feng e nell'istante in cui il giovane si girò, un'enorme onda piombò su di lui. In quel momento Chu Feng ne fu stordito e perse coscienza.


Dopo chissà quanto tempo, Chu Feng si riprese e, quando aprì le sue palpebre pesanti, perfino lui sussultò.


In quell'istante era sul fondo dell'oceano. L'acqua era stata aspirata via, era uno spiazzo circondato dal mare.


In questo luogo c'erano diverse migliaia di persone. Erano tutti coltivatori; quelli più deboli erano ancora nell'Heaven realm e c'erano anche tre Martial Lord. Naturalmente erano i tre dell'Arcipelago Immortale della Condanna.


Le mani e i piedi di tutti erano stati legati da delle alghe speciali. La maggior parte della gente era priva di sensi e i pochi che erano svegli avevano espressioni terrorizzate. Alcuni iniziarono a chiamare aiuto e altri singhiozzarono per la paura.


Singhiozzavano perché sotto i loro piedi non c'erano semplici rocce o terra, ma ossa. Le ossa di innumerevoli coltivatori e, a giudicare dalla composizione, potevano capire che le persone a cui appartenevano non avevano una coltivazione debole ed erano morte di recente.


Dopo che Chu Feng le esaminò con il suo Potere Spirit, scoprì anche che la loro Energia Primaria era sparita, era stata tutta assorbita e raffinata da qualcuno.


"Dannazione, anche il mio potere è sparito." Chu Feng cercò di liberarsi dalle erbe che lo legavano, ma scoprì che gli mancavano le forze.


Guardandosi attorno, Chu Feng capì che non valeva solo per lui. Probabilmente tutti qui erano rimasti senza potere. Dopo aver guardato con attenzione, Chu Feng si rese conto di qualcosa. Non avevano perso la loro coltivazione, era quest'area ad essere speciale. Lo spiazzo era una formazione che li privava della loro coltivazione.


In quel momento Chu Feng imprecò mentalmente. Se mancava loro il potere di liberarsi delle alghe, non significava che erano spacciati e non potevano fare nulla se non lasciare che il mostro li divorasse?


*ge ge ge ge ge ge* Tuttavia, mentre si stava preoccupando, un suono inquietante riecheggiò in lontananza, si stava avvicinando sempre di più.
                                


                                



