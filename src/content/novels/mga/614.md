---
title: Capitolo 614 – Unire le Forze e Scappare
pubDate: 2024-06-17T04:13:16.412Z
tags:
    - mga
---


<em><strong>CAPITOLO SPONSORIZZATO ringraziamo Mahesvara98</strong>,
1 Capitoli in coda, 0/3
-Schadenfreude</em>


"AHH!"


Quando risentirono quello strano rumore, la folla gridò ancora di più.


Le urla e i singhiozzi svegliarono le persone prive di sensi. In quell'istante questo luogo si riempì di un'atmosfera inquietante e strana.


Proprio quando si stavano tutti dimenando o urlando, Chu Feng puntò lo sguardo nella direzione da cui proveniva il suono.


Alla fine, da un angolo oscuro, emerse una figura. Era una creatura alta due metri ricoperta di alghe.


Non si poteva distinguere chiaramente il suo aspetto. Si potevano vedere solo un paio di occhi rossi come il sangue e, anche se non sembrava spaventosa come una Bestia Mostruosa, l'aura che emanava li paralizzò. Un Martial Lord di quinto livello. Il mostro era un Martial Lord di quinto livello.


Avanzò lentamente come se si stesse godendo le urla e il terrore della folla. Si fermò solo quando arrivò vicino ad un uomo di mezz'età, puntò il suo sguardo freddo verso di lui.


*hmm*


L'ambiente attorno iniziò ad illuminarsi. Ben presto l'uomo fluttuò gradualmente verso l'alto e galleggiò verso il mostro.


"Non uccidermi, non uccidermi! Ho genitori, una moglie e un figlio di cui prendermi cura! La mia famiglia conta su di me! Non posso morire! Per favore, abbia pietà!" L'uomo implorò continuamente terrorizzato.


*aooooo*


Non solo il mostro lo ignorò, ma ululò in modo agghiacciante. Poi un potere d'assorbimento visibile ad occhio nudo galleggiò nell'aria, circondando l'uomo.


"Ahhhhh!"


Dopo essere stato avvolto da quell'aura, l'uomo gridò come un maiale al macello. Le espressioni di tutti furono sfigurate dalla paura quando videro quella scena. Anche Chu Feng si accigliò, gocce di sudore gli colarono dalla fronte.


Reagirono così perché il potere stava assorbendo completamente l'uomo. Prima strappò via la sua pelle, poi prese i suoi muscoli, raffinò i suoi meridiani e finì solo quando rimasero delle ossa. L'uomo era morto completamente, non era rimasta nemmeno la sua Energia Primaria.


Nonostante il processo di raffinazione fosse stato estremamente veloce, l'uomo aveva sopportato un'agonia indescrivibile. Era morto molto miserabilmente, così miserabilmente che perfino i coltivatori che avevano sperimentato molte battaglie sanguinose impallidirono dal terrore. Alcuni svennero a causa di questa scena disgustosa.


"Ahhhh!"


Tuttavia questo era solo l'inizio. Proprio quando le ossa dell'uomo caddero a terra, una donna accanto a lui si levò in volo e il mostro iniziò a raffinare anche lei.


Alla fine, come l'uomo di prima, era stata assorbita e raffinata in un istante lasciando solo le sue ossa.


"Ahhhhhhhhhhh!!"


Ben presto, il mostro portò via un'altra persona e la raffinò. In pochissimo tempo decine di persone erano state assorbite e raffinate, morendo miserabilmente.


"Siamo spacciati, siamo spacciati! Siamo morti, tutti morti! Saremo raffinati da quel mostro!"


Molti rischiarono di impazzire. Avevano visto i metodi crudeli del mostro, prima spellava, poi strappava via la carne e alla fine consumava l'Energia Primaria. Era semplicemente uno dei tormenti più atroci possibili, sembrava che provasse una grande ostilità nei confronti degli esseri umani; stava facendo soffrire intenzionalmente le sue vittime.


"No, no, no! Non posso lasciare che mi raffini! Non posso morire così! Anche a costo di morire, non voglio che mi raffini!"


Alcuni impazzirono al punto da perdere ogni intento combattivo e scelsero il suicidio, ma fu del tutto inutile perché avevano già perso il loro potere. Potevano solo aspettare che il mostro li massacrasse.


"Ehi, ragazzo. Se non vuoi morire, vieni qui senza farti notare. Ho un modo per salvarti la vita."


Proprio in quel momento un messaggio telepatico risuonò nelle orecchie di Chu Feng. Era il vecchio dell'Arcipelago Immortale della Condanna al terzo livello del Martial Lord realm.


Inoltre non c'era solo lui, senza farsi notare, anche l'uomo robusto e quello dal viso elegante si erano avvicinati.


Sentendolo, Chu Feng capì che nonostante fossero stati privati del loro potere, potevano ancora mandare dei messaggi telepatici. Così Chu Feng rispose velocemente:"Che metodo avresti? Non sarebbe un male dirlo prima."


"Ragazzo, dovresti essere uno Sciamano, vero? Rispondi solo sì o no. Se è sì allora potrei salvarti." Disse direttamente il vecchio.


"Sì." Annuì Chu Feng.


"Allora vieni qui maledizione. Se sarai troppo lento moriremo." Disse il vecchio. Poi volse lo sguardo verso un vecchio dai capelli neri vicino a lui. La sua età dovrebbe aver superato i cent'anni e aveva una coltivazione al nono livello dell'Heaven realm. Inoltre portava un Mantello Blu.


Con un'occhiata Chu Feng capì che il Martial Lord al terzo livello stava mandando dei messaggi telepatici allo Sciamano dal Mantello Blu. Nonostante non sapesse che cosa avesse in mente, probabilmente aveva un metodo per salvarli e solo gli Sciamani potevano aiutarlo.


Inoltre la loro situazione era precaria. Chu Feng non ci pensò troppo e si mosse silenziosamente, avvicinandosi poco a poco ai tre dell'Arcipelago Immortale della Condanna.


Simultaneamente arrivarono altre persone. Senza nemmeno pensarci, Chu Feng capì che dovevano essere Sciamani ed avevano tutti un Potere Spirit formidabile.


"Guardate attentamente. Ho un tesoro qui che può rompere questa formazione, ma richiede l'incanalamento di un forte Potere Spirit. Ora siamo a corto di tempo. Anche se quel mostro sta raffinando tutti uno ad uno, a giudicare dalla sua forza, non avrebbe problemi a finirci tutti in due ore. Quindi dobbiamo essere veloci. Non pensateci troppo, usate il Potere Spirit e riversatelo nel mio tesoro. Se non sfrutterete questo tempo moriremo tutti."


Mentre parlava, il Martial lord tirò fuori un piccolo punteruolo. Sembrava un oggetto ordinario ma era pieno di simboli. Chu Feng capì che era davvero un tesoro, ma il suo potere poteva essere utilizzato solo dopo un accumulo di energia.
Al momento nessuno aveva energia, quindi sembrava che il Potere Spirit fosse l'unica forza utilizzabile. Questo era il motivo per cui il vecchio li aveva chiamati qui.


A dire la verità Chu Feng non si fidava dei tre dell'Arcipelago Immortale della Condanna, ma visto che i coltivatori che erano stati già chiamati lì avevano iniziato ad incanalare il loro Potere Spirit nel punteruolo, non sarebbe stato un bene per Chu Feng rimanere con le mani in mano.
Dopotutto, indipendentemente dal fatto che fosse vero o falso, si poteva dire che fosse la sua sola possibilità di salvezza al momento.
                                



