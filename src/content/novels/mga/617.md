---
title: Capitolo 617 – Chi è esattamente
pubDate: 2024-06-17T07:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*swish* Tuttavia, dopo che il mostro si girò, diede solo un'occhiata a Chu Feng e poi scomparve.


In quell'istante Chu Feng scoprì con stupore che il suo potere stava iniziando a tornare. Alzò la testa e vide che era apparsa un'entrata nella formazione. Il mostro lo aveva davvero lasciato andare.


"Perché questa sensazione è così familiare? Chi sei esattamente?" Chu Feng rifletté per un po', ma alla fine non riuscì a ricordare come aveva conosciuto una creatura del genere. Così poté solo lasciare velocemente quel luogo.


Chu Feng nuotò nel fondo dell'oceano per molto tempo prima di osare tornare in superficie. Il motivo per cui l'aveva fatto era per sbarazzarsi di ogni connessione, evitando che gli altri scoprissero che era fuggito dalle grinfie del mostro.


Dopo essere tornato in superficie, la prima cosa che fece Chu Feng non fu tornare nel posto dove il mostro aveva intrappolato tutti, ma dove lo aspettava Xiao Yu'er.


"Me**a, dov'è andata Xiao Yu'er?" Dopo essere tornato, Chu Feng aggrottò le sopracciglia. Nonostante la Formazione Spirit fosse ancora lì, la bambina era scomparsa.


Lo preoccupava molto. Xiao Yu'er era così speciale, quindi molte persone avrebbero voluto catturarla con intenti malvagi. Se fosse stata portata via da una persona gentile, forse si sarebbero presi cura di lei e probabilmente anche crescerla; ma se fosse stata catturata da persone spietate, allora avrebbero fatto degli esperimenti su di lei per studiare il motivo per cui era così speciale. Xiao Yu'er sarebbe stata tormentata.


"Fratellone, yiyayiya!" Proprio in quel momento Chu Feng sentì la voce allegra di Xiao Yu'er.


La sua terrificante velocità ammutolì perfino Chu Feng. Superava di un enorme margine la Tecnica dello Scatto del Drago Azzurro del giovane. In quell'istante si accorse di quanto era davvero potente. La bambina era semplicemente un mostro.


"Ahah, fratellone, finalmente sei tornato! Non sono andata da nessuna parteee, non sono ubbidiente?" Era schizzata fuori dal mare ma non si era attaccata una sola goccia d'acqua sul suo corpo quando piombò tra le braccia di Chu Feng.


"Sì, sei molto ubbidiente. Xiao Yu'er è la bambina più ubbidiente." Vedendo la bambina vivace, Chu Feng alla fine si calmò.


"Questa piccoletta non è semplice come sembra. Chu Feng, il suo talento è superiore al tuo! Se non altro non puoi raggiungere la sua velocità mentre nuota nell'acqua. Eheh." Disse allegramente Ovetto mentre esaminava Xiao Yu'er.


"Ovetto, sai da dove proviene questa bambina?" Chiese con curiosità Chu Feng. Nonostante Ovetto fosse uno spirito, aveva fatto molte esperienze ed era molto più informata di lui.


"Guarda il simbolo sul suo dudou, dovrebbe essere un indizio. Per quanto riguarda il posto specifico, come potrei saperlo? Non sono nata nel tuo mondo." Disse con tranquillità Ovetto mentre arricciava le labbra.


Anche Chu Feng se n'era accorto in quel momento. Guardò con cautela il simbolo dell'abito di Xiao Yu'er, ma non l'aveva mai visto prima. Da ciò che sapeva, le organizzazioni relativamente famose nella Regione del Mare Orientale non avevano un simbolo del genere.


"Che sia un'organizzazione che le persone comuni non conoscono? O forse Xiao Yu'er non proviene dalla Regione del Mare Orientale, ma da quel posto mistico, la Terra Sacra delle Arti Marziali?"


Chu Feng non capiva da dove proveniva, ma sapeva che ovunque fosse, doveva essere un posto straordinario.


Naturalmente Chu Feng non poteva sapere se proveniva davvero da un'organizzazione formidabile.
Dopotutto il mondo era grande ed esisteva ogni sorta di stranezza. Inoltre Xiao Yu'er era così speciale, quindi se fosse stata generata dal mondo stesso e fosse composta da stranezze, Chu Feng ci avrebbe creduto.


"Xiao Yu'er, puoi dirmi da dove proviene il tuo dudou?" Chiese con curiosità Chu Feng.


"Questo? Non lo so! Era qui quando ho aperto gli occhi! Eheh." Rispose innocentemente Xiao Yu'er dopo aver disteso il suo dudou.


Chu Feng sorrise lievemente, in effetti non poteva ottenere alcuna informazione da lei.


*whoosh whoosh whoosh*


All'improvviso il giovane scoprì un po' di persone che stavano volando in lontananza. Erano tutti esperti all'Heaven realm. Non stavano nemmeno guardando Chu Feng e puntarono direttamente verso il luogo in cui il mostro aveva intrappolato le sue vittime.


Ben presto arrivarono altre ondate di persone. Alcuni erano entusiasti, specialmente gli uomini. Avevano il viso arrossato come se avessero scoperto qualche tesoro.


Dalle loro conversazioni, Chu Feng apprese che era arrivata una persona importante dell'Arcipelago Immortale della Condanna ed era una donna di nome Ya Fei.


Chu Feng aggrottò le sopracciglia perché sapeva che Ya Fei doveva essere venuta per catturare il mostro. Prima non si sarebbe preoccupato di questo, ma ora la situazione era diversa.


Continuava ad avere la sensazione che il mostro avesse qualche rapporto con lui, quindi prima di capire chi fosse esattamente, non sarebbe potuto rimanere con le mani in mano e guardarlo morire.


Quindi Chu Feng si affrettò a vestire Xiao Yu'er come una persona normale così che non la riconoscessero come la ragazza famosa e speciale del Mare di Sangue Immortale.


"Mm, mm, mm." Xiao Yu'er annuì tre volte, era sia carina che educata. Vedendo questo Chu Feng sorrise soddisfatto e, mentre la portava, volò verso il posto in cui si stava radunando una folla.


Tornando nel posto in cui il mostro aveva rapito le persone, Chu Feng scoprì che era già occupato da una grande quantità di gente. A prima vista sembrava ci fossero quasi diecimila persone.


Chiaramente, anche se l'attacco del mostro era accaduto da poco, molti avevano già saputo cos'era successo ed erano arrivati sul posto. Inoltre si erano presentati anche molti altri coltivatori, era evidente che Ya Fei attirasse molto l'attenzione.


Facendosi strada tra la folla, Chu Feng vide che in mezzo c'era un gruppo di persone formate da venti donne. Provenivano tutte dall'Arcipelago Immortale della Condanna.


Inoltre erano molto forti. Erano tutte Martial Lord, venti Martial Lord. Venti persone nel realm che era leggendario nel continente delle Nove Province.


Nonostante alcune fossero un po' più deboli e altre forti, erano tutte a questo livello. La maggior parte di loro non era nemmeno troppo grande. La più vecchia era una donna di mezz'età, ma aveva ancora un viso giovane. Nel gruppo erano tutte bellezze.


Al momento però ciò che attirava di più l'attenzione non erano loro. Quasi tutti gli sguardi degli osservatori erano concentrati sulla figura che capeggiava il gruppo.
                                


                                



