---
title: Capitolo 621 – Scoperto
pubDate: 2024-06-17T11:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*poof* Vedendo che i due stavano entrando in mare, a Chu Feng venne un'idea. Dopo aver verificato la direzione in cui stavano andando, aggirò la folla e si immerse nell'acqua di nascosto. Usò lo Scatto del Drago Azzurro e li inseguì.


"Dannazione, non posso raggiungerli! Sono davvero troppo rapidi." Tuttavia fu inutile, la differenza di forza tra di loro era troppo grande. Anche se Chu Feng aveva una Tecnica Segreta, non poteva raggiungerli.


"Yiyayiya, fratellone, vuoi raggiungere quei due?" Ma proprio quando Chu Feng stava per perdere le speranze, risuonò una voce piacevole tra le sue braccia.


Quando abbassò la testa, vide la bambina speciale, Xiao Yu'er, che batteva gli occhioni e lo osservava.


"Sì." Chu Feng annuì.


Inaspettatamente, Xiao Yu'er vide la bambina sorridere radiosamente e dire:"Fratellone, tieniti alle mie gambe! Assicurati di tenere bene la presaaa."


"Va bene." Chu Feng sapeva che Xiao Yu'er voleva portarla dal mostro e da Ya Fei. Così non esitò e afferrò la piccola caviglia della bambina.


*swish* Tuttavia, proprio quando la afferrò, sentì un'enorme forza impattare contro di lui. Le correnti d'acqua attorno diventarono delle file di linee bianche avanzando a tutta forza.


Xiao Yu'er stava nuotando in avanti con una velocità superiore perfino a quella della Tecnica dello Scatto del Drago Azzurro e Chu Feng cambiò espressione e sussultò quando vide quanto era rapida.


"Xiao Yu'er è così rapida sott'acqua?"


Chu Feng era estremamente scioccato. Nonostante sapesse già che era molto speciale e che era molto veloce, non si sarebbe mai immaginato che sarebbe arrivata a questo livello. Superava semplicemente la sua immaginazione.


In quell'istante Chu Feng diventò ancora più curioso riguardo alle origini di Xiao Yu'er. Chiaramente sembrava una bambina ordinaria, non sembrava avesse una coltivazione, come poteva avere delle abilità così spaventose?


*whoosh whoosh whoosh*


"Yiya, yiya!"


Xiao Yu'er pareva un drago dei mari mentre nuotava. Mentre avanzava, la bambina esultò allegra. Così raggiunse Ya Fei e il mostro.


*boom boom boom*


In quell'istante Ya Fei e il mostro stavano combattendo l'uno contro l'altro. Increspature d'aria dispersero l'acqua marina e le macerie sul fondo.


Le onde d'urto del loro scontro era davvero terrificante. Anche Chu Feng non osò avvicinarsi perché perfino i resti dell'impatto potevano annientarlo.


In una situazione del genere, Chu Feng poté solo usare la Tecnica dell'Armatura della Tartaruga Nera per proteggersi.


Inoltre, dopo aver trovato il mostro, Chu Feng iniziò a comunicarci telepaticamente.Tuttavia fu inutile, il mostro non rispose, sembrava che non avesse ricevuto i suoi messaggi.


"Chi sei? Perché non mi hai ucciso prima?"


"Sai sicuramente chi sono! Hai visto attraverso la mia maschera e hai capito che sono Chu Feng, vero?"


"Chi sei esattamente? Perché stai massacrando innocenti in questo posto? Per favore rispondimi. Non ho intenzioni malvagie, forse potrei perfino aiutarti."


Chu Feng non si arrese. Credeva fermamente che il mostro avesse sentito i suoi messaggi e credeva anche che avesse una sua coscienza.


Tuttavia, con il passare del tempo, la battaglia divenne sempre più caotica. Chu Feng non riuscì a vedere più i loro movimenti. Poté solo vedere le correnti d'acqua caotiche e le onde d'urto terrificanti.


*boom* All'improvviso ci fu un'altra esplosione e una figura si allontanò dalla battaglia. In un batter d'occhio raggiunse Chu Feng. Era Ya Fei.


"Seguimi." Quando la donna arrivò da lui, stese la mano, trapassò la Tecnica dell'Armatura della Tartaruga Nera e afferrò la spalla di Chu Feng.


*whoosh* Subito dopo Chu Feng sentì degli ululati furiosi risuonare dal basso. Un'aura estremamente potente si stava avvicinando rapidamente e, senza nemmeno pensarci, Chu Feng capì che doveva essere il mostro.


Nonostante non sapesse perché Ya Fei l'avesse preso, Chu Feng capì che la situazione stava peggiorando. Così mandò un messaggio telepatico a Xiao Yu'er:"Scappa!" Dopodiché il giovane lanciò la bambina.


"Tu!"


Vedendolo liberare Xiao Yu'er, Ya Fei si infuriò, ma non la inseguì, anzi aumentò la sua velocità.


I due uscirono dall'acqua a tutta velocità, ma Ya Fei non si fermò. Solo quando arrivò tra le nuvole si fermò e guardò verso il basso nervosamente.


In quell'istante Chu Feng scoprì che la donna era ferita. Nella sua spalla sinistra c'erano dei tagli. La Martial Lord di livello cinque era stata ferita.


Ya Fei non prestò attenzione a Chu Feng. Fissò la superficie del mare per un bel po' e solo dopo aver visto che non c'erano più tracce del mostro iniziò ad esaminarlo. Il suo sguardo sembrava volesse svelare ogni segreto di Chu Feng.


Sentendo il suo potente Potere Spirit, Chu Feng pensò:"Me**a, è una Sciamana anche lei! Deve aver individuato il messaggio telepatico che ho mandato al mostro!"


In effetti, dopo averlo esaminato con cautela, Ya Fei chiese:"Sei dalla stessa parte di quel mostro?"


"Cosa stai dicendo? Com'è possibile che sia dalla parte di quel mostro!" Negò frettolosamente Chu Feng. Al momento era nelle mani della donna, quindi naturalmente non poteva ammetterlo, altrimenti sarebbe stato un suicidio.


Inoltre nemmeno lui stesso poteva capire se il mostro fosse davvero una persona che conosceva, perché non poteva capire cosa fosse.


"Umpf, basta. Prima ho sentito il messaggio che hai mandato al mostro. So tutto ciò che gli hai detto. Osi perfino negarlo?!" Interrogò Ya Fei.


"Dato che sai già cos'ho detto al mostro, allora non dovresti accusarmi ingiustamente! Chiaramente stavo maledicendo il mostro! Non dirmi che maledirlo significa che sono dalla sua parte!" Disse astutamente Chu Feng.


Il giovane stava facendo una scommessa. Contava sul fatto che Ya Fei avesse solo percepito lo scambio, ma non il contenuto del messaggio.


Il motivo per cui Chu Feng aveva fatto questa scommessa era perché aveva una certa sicurezza. Nonostante sapesse che anche Ya Fei era una Sciamana e che molto probabilmente le sue tecniche di Formazione Spirit erano superiori alle sue, Chu Feng aveva la sensazione che non avesse percepito chiaramente ciò che aveva detto al mostro.
                                


                                



