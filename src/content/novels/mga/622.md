---
title: Capitolo 622 – Veleno Nascosto
pubDate: 2024-06-17T12:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Sei piuttosto astuto. Prima non stai maledicendo il mostro, ma stavi comunicando con lui."


"Sei dalla sua parte, altrimenti come potresti stare con quella strana bambina?"


"Quella bambina è davvero speciale. Chiaramente è priva di coltivazione, eppure ha un potere che le persone normali non hanno. Inoltre nessuno può avvicinarsi a lei. Così ho intuito che era dalla parte di quel mostro."


"Eppure è rimasta insieme a te. Questo già suggerisce tutto ciò che devo sapere." Ya Fei non era una persona semplice. Non credette alle parole di Chu Feng e continuò ad interrogarlo.


"Di cosa sta parlando? Stavo maledicendo il mostro. Il mio fratello giurato è morto a causa sua, quindi odio quel mostro! Nonostante sappia di non poterlo sconfiggere, non posso nemmeno maledirlo?"


"Per quanto riguarda Xiao Yu'er, in effetti è davvero speciale, lo ammetto, ma nemmeno io so perché è si è affezionata così tanto a me. Per qualche motivo sono in buoni rapporti con quella bambina."


"Se, solo con questi fatti, fai delle conclusioni a caso e insisti a dire che sono dalla stessa parte di quel mostro, allora non ho davvero altro da dire."


"Solo che... fai parte dell'Arcipelago Immortale della Condanna, ma gestisci questa questione in modo così ingiusto. È uno spreco che gli altri ti chiamino 'signorina Ya Fe'." Chu Feng sapeva che Ya Fei non aveva potuto accertarsi del rapporto tra lui e il mostro, quindi continuò con ostinazione a dire di non avere alcuna relazione con la creatura.


"Ohoh." Dopo aver sentito le parole del giovane, Ya Fei non disse altro. Invece sorrise all'improvviso, ma la sua espressione era molto strana. Fece rabbrividire Chu Feng.


"Beh, è così. Se non mi credi non posso farci nulla. Arrivederci." Dato che aveva la sensazione che ci fosse qualcosa di strano, Chu Feng cercò di scappare.


"Ahh!"


Tuttavia, prima ancora che il giovane potesse voltarsi, sentì uno scricchiolio. L'osso della sua spalla era stato spaccato da Ya Fei.


Non si fermò lì. Chu Feng sentì strati di potere che si riversarono nel suo corpo, iniziando a rovinare i suoi organi e sottraendogli energia.


"Ahhh!!"


L'intensa agonia fece gridare Chu Feng. In realtà voleva urlare per attirare l'attenzione degli altri. Inoltre sperava che il mostro potesse tornare a salvarlo.


La creatura però non apparì, né gli altri lo sentirono. Naturalmente Ya Fei non si sarebbe fermata a causa delle grida di Chu Feng. Invece sorrise ancora più sinistramente e mormorò vicino alle orecchie di Chu Feng:"Credi che ti lascerei andare a causa della tua testardaggine? Ti farò dire la verità."


"Ahhhhh!!"


Chu Feng sentì altre ondate di dolore insopportabile travolgere il suo corpo. Sudò copiosamente e perse le forze. Alla fine la sua vista si oscurò e svenne.


Dopo chissà quanto tempo, Chu Feng riprese gradualmente i sensi. Tuttavia, dopo aver aperto gli occhi, scoprì di trovarsi in un palazzo. Era un edificio molto elegante, sembrava fosse stato costruito apposta per essere la tomba di un re.


Era oppresso da un enorme potere ed era legato ad una croce.


Non troppo lontano da lui c'era un'altra persona. Era una donna attraente, Ya Fei.


"Me**a." Dopo aver visto la situazione in cui si trovava, Chu Feng imprecò mentalmente. Sapeva che, molto probabilmente, Ya Fei stava per iniziare a torturarlo.


"Oh? Ti sei svegliato?" In effetti, dopo aver scoperto che il giovane si era risvegliato, Ya Fei si avvicinò lentamente a lui sorridendo in modo strano.


Alzò la sua mano sottile e bianca come la neve. Formò un piccolo pugnale affilato creato dal potere Martial nel suo palmo.


"Cos'hai intenzione di fare esattamente?"


Chu Feng aggrottò le sopracciglia. Sapeva che Ya Fei aveva intenzione di fargli del male e che le sue ipotesi erano corrette: quella donna non era una brava persona. Non avrebbe badato alla correttezza delle sue azioni pur di raggiungere i suoi obiettivi.


Non solo era una donna splendida e dal talento eccezionale, una bellezza attraente e impareggiabile agli occhi di tutti, era velenosa.


"Eheh. Hai paura?" Ya Fei non rispose alla domanda. Dopo essersi avvicinata, iniziò a fare scivolare il pugnale sul corpo di Chu Feng. Era sia seducente che minacciosa.


"Paura? Da quando sono nato non ho mai conosciuto la paura." Anche se sapeva che non sarebbe sfuggito di fronte ad una calamità del genere, Chu Feng non cedette.


"Oh? Sei piuttosto fermo. Quindi sei pronto a non dire nulla?" Chiese Ya Fei con uno strano sorriso.


"L'ho già detto. Non ho niente da dirti. Se vuoi uccidermi fai pure. Se vuoi scorticarmi fai pure. Che io sia dannato se emetterò un solo suono."


<em>Nota traduzione: "Che io sia dannato se emetterò un solo suono" letteralmente sarebbe "se farò anche solo un suono, allora sono tuo figlio".
Dire di essere il padre/nonno di una persona è come dire "sei la mia put***ella perché stabilisce un grado di anzianità e di superiorità nei confronti dell'interlocutore.
Nel caso di Chu Feng è rivolto a sé stesso "sarei una put***ella se...".</em>


Chu Feng poteva solo biasimare la sua imprudenza e la sua inferiorità. Anche se l'avesse davvero ucciso, non avrebbe provato la minima amarezza. In quell'istante il giovane aveva già considerato il caso peggiore.


"Allora fammi vedere per quanto tempo potrai sopportarlo." Sentendo queste parole, l'espressione di Ya Fei divenne fredda e infilzò con ferocia il petto di Chu Feng.


Tuttavia, nel momento in cui il pugnale lo colpì, Chu Feng strinse i denti e non emise alcun suono.


"Umpf." Ya Fei sbuffò freddamente. Poi mosse la mano e la lama scorse per il petto di Chu Feng, creando un grosso squarcio.


Non importava quanto potesse sopportare, il viso di Chu Feng divenne mortalmente pallido e iniziò a sudare copiosamente.


Anche così Chu Feng non emise alcun suono, invece sopportò il dolore, sorrise freddamente e disse:"Tutto qui? Sei comunque una donna. Hai bisogno che ti insegni come torturare le persone?"


"Umpf, credi che abbia bisogno di te per capire come torturare?" Mentre parlava, Ya Fei mosse il palmo e apparì una piccola scatola di legno nella sua mano.


*hmm*


E quando il contenitore si aprì, emise un lieve bagliore. Era una Formazione Spirit e in essa c'erano innumerevoli insetti rosso sangue delle dimensioni di una formica.


Erano insetti davvero rivoltanti. Anche se erano molto piccoli, avevano degli artigli neri e facevano dei rumori inquietanti. Erano proprio terrificanti.


Ya Fei sorrise sinistramente e poi disse:"Credi che sarei così stupida da usare questo piccolo pugnale per tormentarti? Ti sbagli. Ho creato questa ferita per soddisfarli."


"Sai cosa sono? Sono Insetti Divora Anima. Entreranno nel tuo corpo, poi controlleranno i tuoi organi, il tuo cervello e alla fine il tuo spirito."


"Allora, non importa quale domanda farò, mi risponderai. Non importa cosa vorrò che tu faccia, lo farai."


"Prima però sopporterai un dolore straziante. Riceverai la tortura più crudele, il tormento di essere consumato poco a poco, finché la tua anima non scomparirà."


"Vediamo se riuscirai a sopportarlo o no."
                                


                                



