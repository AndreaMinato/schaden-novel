---
title: Capitolo 623 – Il Fulmine Divino manifesta la sua potenza
pubDate: 2024-06-17T13:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*jijijiji*


Dopo aver parlato, sul bel viso di Ya Fei si rivelò una traccia di ferocia sinistra. Aprì la Formazione Spirit, poi il nugolo di Insetti Divora Anima si precipitarono sulla ferita di Chu Feng.


In quell'istante il giovane sperimentò un dolore insopportabile. Era semplicemente indescrivibile. Sarebbe stato ragionevole definirlo il tormento più straziante che avesse mai sperimentato fino ad ora.


Tuttavia Chu Feng resistette. Strinse i denti guardando con risentimento Ya Fei. Decise che, se fosse riuscito a sopravvivere, gliel'avrebbe fatta pagare a quella donna velenosa.


"Umpf. Sei davvero capace di sopportarlo, ma non importa. Presto verrai divorato da questi Insetti Divora Anima. Allora diventerai una marionetta. Farai tutto ciò che ti dirò di fare."


"In realtà non mi importa se hai qualche rapporto con quel mostro o no, perché posso ucciderlo anche senza di te."


"Ci sono solo due motivi per cui ti ho portato qui. Primo, le tecniche che hai mostrato erano davvero anormali. Sospetto che siano Tecniche Segrete. Naturalmente scoprirò se è vero dopo averti ucciso."


"Ma prima di farlo, ho bisogno che tu faccia un'altra cosa: catturare quella ragazzina di nome Xiao Yu'er."


"Dato che quella bambina è così speciale, vorrei studiarla per un po' per scoprire da dove proviene esattamente il suo potere. Però non so se le ossa del suo piccolo corpo potranno sopportare la mia tortura."


"Ma nemmeno questo importa davvero. Anche se non potrò ottenere il suo potere, ucciderla significa che avrò una rivale in meno. Dopotutto meno geni ci sono meglio sarà, non credi?"


Ya Fei lo guardò sorridendo e avvicinò le sue labbra rosse al giovane. Tuttavia per Chu Feng quella donna non aveva la minima attrattiva. Era soltanto una minaccia.


Al momento Chu Feng stava sudando copiosamente e il suo corpo stava tremando. Il tormento degli Insetti Divora Anima era qualcosa che le persone normali non potevano sopportare.


Tuttavia, non solo Chu Feng resistette, ma sorrise perfino e disse con voce flebile:"Bastarda. Farai meglio ad uccidermi ora e non darmene la possibilità, altrimenti te la farò pagare."


"Oh? Sei davvero ostinato. Ti ammiro sempre di più, ma purtroppo il solo modo per cui posso catturare quella Xiao Yu'er è attraverso te e devo ottenere le Tecniche Segrete che hai. Abilità del genere sono sprecate con te e solo nelle mie mani potranno mostrare il loro vero potere."


"Eheh, ma non devi preoccuparti. Io giuro che, dopo averti usato, ti farò morire miserabilmente come prezzo per avermi insultato."


Ya Fei sorrise in modo strano, poi diede uno schiaffo a Chu Feng lasciandogli un'impronta rossa sul viso.


Ovviamente la furia di Ya Fei non si era ancora spenta, sollevò nuovamente il suo palmo bello come la giada e si preparò a colpire ancora Chu Feng.


*toctoctoc* Tuttavia, proprio in quel momento, si sentì bussare dall'esterno del palazzo.


"Cosa c'è?" Le porte emisero un bagliore e apparì una Formazione Spirit di accesso.


Dopo che la porta apparì, una donna nel Martial Lord realm entrò. Era una delle sottoposte di Ya Fei, ma in quel momento la sua espressione era piena di panico:"Signorina Ya Fei, il mostro è apparso di nuovo! Sta attaccando la nostra gente!"


"Oh? Così si sta vendicando?"


"Anche io mi devo vendicare!" Dopo aver sentito quelle parole, Ya Fei aggrottò le sopracciglia, una traccia di sete di sangue emerse nel suo sguardo.


Prima di uscire dalla porta però, si volse verso Chu Feng e disse con un sorriso:"Pensi di poter scappare dopo che me ne andrò, vero?"


"Non illuderti perché non è un posto da cui puoi scappare. Inoltre quegli insetti Divora Anima presto controlleranno il tuo corpo. Quando tornerò diventerai ubbidientemente la mia marionetta."


"Sai cosa ti farò fare come prima cosa? Ti farò castrare, così non potrai più definirti un uomo. Vuoi della dignità? Non te la concederò. Finirai così per esserti opposto a me. Ahahah..."


Dopo una risata spietata e folle, Ya Fei se ne andò insieme alla sua sottoposta. Non rimase nessuno a sorvegliarlo, c'era solo Chu Feng nel vasto palazzo.


Al momento però, non solo il suo potere era bloccato, gli insetti Divora Anima stavano consumando il suo corpo.


Quegli strani insetti erano troppo potenti. Anche se Chu Feng poteva sopportare il dolore, non poteva impedire che lo divorassero. Se avessero continuato così, lo avrebbero davvero reso una marionetta.


"Chu Feng, non  puoi rimanere fermo ad aspettare la morte. Presto, pensa ad un modo per attivare il potere del Fulmine Divino. Cerca di usarlo per distruggere il blocco e fare uscire gli insetti Divora Anima." Ricordò all'improvviso Ovetto, che era rimasta in silenzio fino ad ora.


Dopo aver sentito queste parole, Chu Feng ebbe une rivelazione. Prima si era preoccupato solo di sopportare il dolore e aveva tralasciato il Fulmine Divino nel suo corpo. Dopotutto il Fulmine Divino era così potente, forse poteva scacciare gli Insetti Divora Anima e rompere le costrizioni.


"Ahh!" Pensando questo, Chu Feng non tardò ulteriormente e iniziò a stringere i denti impegnandosi per connettersi con la potenza dei tre fulmini.


*roarrr*


Il potere dei tre fulmini nel sangue di Chu Feng furono come dei re che si risvegliavano e che aprivano i loro occhi feroci. Nell'istante in cui si destarono, iniziarono a consumare gli Insetti Divora Anima che stavano scorrendo nel sangue di Chu Feng e che cercavano controllare il suo corpo.


Il potere dei fulmini era semplicemente inarrestabile. Non appena toccavano gli insetti, li consumavano e li raffinavano senza incontrare la minima resistenza.


*jijiji*


Di fronte ad un potere così feroce, gli strani Insetti Divora Anima si comportarono come se avessero incontrato un nemico fatale. Non mostrarono più la forza di prima e, come dei topi che avevano visto un gatto, scapparono frettolosamente dal corpo di Chu Feng gridando per il panico.


Alla fine, la maggior parte degli Insetti Divora Anima che erano entrati nel corpo di Chu Feng erano stati avvolti dai fulmini. Tuttavia una piccola porzione era riuscita ad uscire e si era nascosta nel palazzo.


"Uuh. Non riesco ancora a padroneggiare questo potere. Quanto sarebbe bello se riuscissi a controllarlo come desidero..."


Dopo che si sbarazzò degli Insetti Divora Anima, riuscì anche a recuperare le forze. In quella situazione, anche se tirò un sospiro di sollievo, non mostrò molta gioia sul suo volto.


I tre fulmini avevano già lasciato il suo dantian ed erano entrati nel suo sangue. Dire che si erano fusi con lui non sarebbe stato irragionevole perché Chu Feng poteva sentire che erano diversi dagli altri fulmini.


Il Fulmine Divino era ancora nel suo dantian e non poteva essere usato in alcun modo, mentre i tre che erano nel suo sangue erano differenti. Non sembrava che vivessero nel suo organismo, erano tutt'uno con Chu Feng. Facevano parte del suo potere.
                                


                                



