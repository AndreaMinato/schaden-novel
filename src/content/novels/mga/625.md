---
title: Capitolo 625 – La magica Xiao Yu'er
pubDate: 2024-06-17T15:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*jijiji*


Chu Feng però aveva comunque sottovalutato gli Insetti Divora Anima. Ignorarono la sua energia e scattarono con una velocità che superava la sua immaginazione. Raggiunsero Xiao Yu'er prima di Chu Feng e iniziarono ad attaccare. Volevano scavare nel corpo della bambina e renderla una marionetta.


"Yiyayiya!"


In quell'istante Chu Feng si apventò, ma rimase sorpreso nel vedere che gli Insetti Divora Anima sconosciuti e terrificanti per lui non facevano paura a Xiao Yu'er. La bambina aveva iniziato a saltellare entusiasta.


Proprio quando gli Insetti Divora Anima entrarono in contatto con lei, il suo corpo emanò una luce accecante che sfrecciò in ogni direzione.


Era un bagliore incredibile. Sembrava che un sole fosse disceso nel palazzo, impedendo a chiunque di avvicinarsi.


Anche Chu Feng ne fu abbagliato. Fu perfino costretto ad arretrare dall'energia improvvisa.


Solo dopo aver visto che il bagliore si stava spegnendo Chu Feng riaprì lentamente gli occhi. Tuttavia, quando lo fece, cambiò espressione.


Scoprì con stupore che non solo Xiao Yu'er era rimasta sul posto illesa, ma c'erano anche degli oggetti color nero attorno a lei. Erano gli Insetti Divora Anima.


Tuttavia non mostravano più alcun segno di vita. Rimanevano solo gusci vuoti.


"Xiao Yu'er, stai bene?!" Nonostante gli Insetti Divora Anima fossero già morti, Chu Feng era ancora preoccupato per lei. La raggiunse, la sollevò e la guardò da cima a fondo, esaminandola con cautela.


Sospirò di sollievo solo dopo aver confermato che Xiao Yu'er era illesa. Vedendo gli insetti morti, Chu Feng sussultò e poi chiese a Xiao Yu'er:"Non puoi dire al fratellone cos'è successo?"


"Eh? Stai parlando della luce di prima?"


"Nemmeno io so cos'è. Appare ogni volta che Xiao Yu'er vede qualcosa di divertente, poi scompare e la cosa divertente muore." Disse battendo gli occhi Xiao Yu'er, come se fosse contrariata.


"Wow! Non è semplice. Quella ragazza non è davvero semplice."


"Chu Feng, ti sei preso un tesoro stavolta! All'inizio pensavo che fosse solo brava a nuotare, ma a quanto pare ha nascosto così tante abilità sbalorditive!"


"La luce di prima proveniva dal suo corpo. È il potere che la sta proteggendo. Inoltre è estremamente potente. Le cose che le vogliono fare male saranno tutte annientate dal suo potere guardiano."


"Chu Feng, in futuro, porta con te questa bambina. Non devi proteggerla, puoi usarla come protezione!"


"Basta che la metterai di fronte a qualcuno di ostile. Allora non solo svaniranno i guai, ma forse potrai perfino usare il suo potere per uccidere il nemico!"


"Come potrebbe essere un peso? È semplicemente una rara arma d'attacco!" Disse con entusiasmo Ovetto dopo aver visto il potere che proteggeva Xiao Yu'er.


Chu Feng non era un idiota, naturalmente aveva capito cosa faceva quella luce. Tuttavia non accettò il suggerimento di Ovetto. Scosse la testa e pensò:"Le tue parole hanno senso, ma non posso usare una bambina come scudo."


"Inoltre mi sta seguendo solo perché si fida di me. Come posso approfittarmi della sua innocenza?"


"Va bene, va bene, fa' come vuoi. Sono troppo pigra per preoccuparmene." Ovetto arricciò le labbra, ma aveva capito e non insistette ulteriormente.


"Yiya, yiya, Xiao Yu'er sapeva che il fratellone è stato catturato, così sono venuta a trovarti!" Rispose ridacchiando.


"Ma Xiao Yu'er, come sapevi che ero qui?" Continuò a chiedere Chu Feng.


"Eheh. Fratellone, probabilmente non lo sai, vero? Xiao Yu'er è intelligente! Ho continuato a seguirti di nascosto, quindi naturalmente sapevo dov'eri." Rispose Xiao Yu'er.


"Cosa? Ci stavi seguendo? Allora come sei passata attraverso quella porta di Formazione Spirit?" Lo sguardo di Chu Feng era sorpreso.


"Porta di Formazione Spirit?" Xiao Yu'er si guardò attorno come se stesse pensando alle parole di Chu Feng, ma presto mostrò un'occhiata gioiosa e poi balzò sulla porta e la spinse con il palmo. Non solo l'ingresso apparì, aveva anche decifrato la parola d'ordine della formazione.


"Fratellone, intendi questa?" Chiese Xiao Yu'er.


"Sì, è quella. Come hai fatto?" Chu Feng si avvicinò frettolosamente e scoprì che la bambina l'aveva davvero aperta.


"Toccala e apparirà! Li ho visti fare così, quindi l'ho fatto anche io. Fratellone, provaci anche tu!" Quando parlò, ritrasse la mano e la Formazione Spirit scomparì.


Sollecitato dalla bambina, anche Chu Feng posò il suo palmo nella stessa posizione in cui l'aveva messa lei, ma non ci fu il minimo cambiamento. Non cambiò nulla nemmeno quando Chu Feng usò il potere delle Formazioni Spirit.


"Yiya. Perché il fratellone non può aprirla? Che strano!" Xiao Yu'er mostrò un'espressione sorpresa e confusa, come se fosse inconcepibile che Chu Feng non potesse aprire la porta.


Chu Feng non sapeva davvero cosa fare perché, ancora una volta, era stata opera del potere speciale di Xiao Yu'er.


Era una bambina troppo magica. Dal suo aspetto sembrava ordinaria, eppure aveva delle abilità così potenti e incredibili.


Fortunatamente le persone sapevano solo che era molto abile a nuotare. Se le persone avessero saputo che poteva aprire le Formazioni Spirit e difendersi automaticamente da qualunque oggetto dannoso, avrebbe sconvolto l'intera Regione del Mare Orientale. Allora molti grandi coltivatori nascosti sarebbero intervenuti per cercare di catturarla e Xiao Yu'er sarebbe stata davvero in pericolo.


"Xiao Yu'er. Non posso aprire questa Formazione Spirit, fallo tu. Presto, portami via da qui, altrimenti quando quella donna di nome Ya Fei tornerà, saremo nei guai." Disse Chu Feng.


"Va bene, va bene! Guarda Xiao Yu'er!" Dopo aver sentito queste parole, toccò la porta ubbidientemente. La Formazione Spirit si aprì di nuovo e Xiao Yu'er ci passò attraverso.


Chu Feng la seguì velocemente. All'inizio era agitato, ma dopo averla superata si tranquillizzò.


Tuttavia, nell'istante in cui attraversò l'ingresso, non vide un'altra uscita, ma un vasto e lussuoso palazzo.
                                


                                



