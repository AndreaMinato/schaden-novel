---
title: Capitolo 628 – Tecniche Marziali Tabù
pubDate: 2024-06-17T18:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*boom rumble rumble*


Un'altra esplosione assordante risuonò nel raggio di diverse miglia di distanza. Un altro scontro intenso tra Ya Fei e il mostro.


"Un mostro come questo ha davvero sprecato quattro ore del mio tempo, eppure non sono riuscito ancora a batterlo. Se si sapesse in giro, dove andrebbe la mia reputazione?!"


"Non posso continuare così. Devo finirla velocemente altrimenti passerò in svantaggio!"


All'improvviso lo sguardo di Ya Fei cambiò. La sua mano destra strinse la spada, mentre la sinistra si mosse per creare delle tecniche, la sua aura iniziò a condensarsi creando strati di luce che vorticarono attorno al suo bellissimo corpo.


Il suo potere stava aumentando rapidamente. Si avvicinava già al sesto livello del Martial Lord Realm.


"Tabù Mortale – Colpo della Spada Illusoria!"


Gridò all'improvviso Ya Fei, poi la sua spada lunga brillò. Poi la puntò verso il basso e, con un'esplosione, un'enorme luce bianca precipitò.


La velocità del bagliore era incredibile e l'area che ricopriva era enorme. Nonostante da lontano sembrasse un fulmine divino disceso dal cielo, osservando con più attenzione si poteva scoprire che era una spada. Un'enorme lama che conteneva un potere sconfinato.


*hualalala*


Come se si fosse reso conto di quanto era terrificante la spada bianca, il mostro non bloccò il colpo e scattò via tuffandosi in acqua.


Allo stesso tempo le enormi onde continuavano ad agitarsi. In origine le acque rosso sangue si muovevano in modo turbolento, ora iniziarono a formare correnti particolari, come le linee del guscio di una tartaruga, e a distendersi per tutta la regione marina.


*boom* Proprio in quell'istante l'enorme spada bianca discese e, con un'enorme esplosione, l'acqua schizzò ovunque. La difesa del mostro era stata distrutta così facilmente dall'enorme spada di luce bianca.


"Così potente. Non ho mai visto una tecnica marziale così potente. Che sia di livello nove?!" Chu Feng ne fu scioccato. Ancora una volta aveva visto quanto era forte Ya Fei.


"No. Non è una tecnica marziale di nono livello. Dovrebbe essere una tecnica marziale tabù." Disse Ovetto.


"Tecnica marziale tabù?!" Sentendo queste parole, Chu Feng si sorprese ancora di più. Aveva sentito delle tecniche proibite, ma questa era la prima volta che sentiva parlare di tecniche marziali tabù. Così domandò velocemente:"Di cosa stai parlando? Che siano come le Misteriose Tecniche Proibite?"


"No. Anche se sono entrambe tecniche che non andrebbero usate, c'è una differenza essenziale tra le due."


"Le tecniche marziali non dipendono dal corpo. Usano l'energia del mondo per creare effetti speciali. Nonostante siano abilità potenti, c'è un limite, il nono livello. Dopodiché gli umani iniziano ad avere reazioni negative, ferite e finiscono perfino per morire."


"Così, le tecniche marziali al di sopra del nono livello sono tecniche marziali Tabù per specificare che, a meno che non ci sia assolutamente altra scelta, farai meglio a non usarle."


"E sono anch'esse divise in livelli differenti secondo il loro potere."


"Ne conosco quattro: Tabù Mortale, Terreno, Celeste e Divino!"


"Prima Ya Fei ha gridato 'Tabù mortale' e, dato il potere che sta mostrando, immagino che abbia usato una tecnica marziale tabù. Dopotutto non è strano che compaiano abilità del genere in posti come questo visto che è un genio nato in un'organizzazione molto potente."


"Dopo aver visto il potere della sua tecnica, sono abbastanza certa che abbia usato un Tabù Mortale." Disse con sicurezza Ovetto.


"Da ciò che hai detto, non significa che, dopo aver usato una tecnica marziale tabù, la persona riceverebbe sicuramente un contraccolpo?! E quanto tempo passerà prima che inizi?" Chu Feng era piuttosto intelligente; aveva già capito a grandi linee cos'era una tecnica marziale Tabù, ma doveva comunque accertarsi di quanto fosse intenso l'effetto collaterale.


Nel caso Ya Fei si fosse indebolita, allora finché il mostro fosse riuscito a difendersi dalla tecnica, avrebbe potuto sconfiggere la sua avversaria.


"Gli effetti negativi delle tecniche marziali Tabù sono inevitabili, altrimenti non si chiamerebbero così. Vale anche per il livello più basso."


"Se vuoi usare una tecnica marziale Tabù e diminuire l'intensità delle reazioni negative, ci sono solo due metodi."


"Il primo è comprendere la tecnica marziale tabù. Più la approfondisci e più potrai diminuire l'intensità del contraccolpo."


"Il secondo è di usare altre fonti di potere per attivare la tecnica. Così, anche se ci fosse una reazione negativa, non sarebbe troppo intensa."


"Questa Ya Fei è piuttosto intelligente. Chiaramente ha usato il secondo metodo, ha usato un armamento speciale nella sua mano per attivarla."


"Forse non può attivare la tecnica marziale Tabù da sola e deve usare l'armamento, ma facendo così ridurrà il contraccolpo che riceverà."


*boom*


*boom*


*boom*


...


Mentre i due stavano parlando, Ya Fei non fermò i suoi attacchi. Continuò a sparare colpi con la tecnica marziale Tabù, le enormi spade bianche calavano dal cielo.


Ogni volta che appariva una lama, sembrava che scendesse un sole, illuminava il crepuscolo con un bagliore accecante. Inoltre, ogni volta che piombava giù, sollevava un'onda d'urto spaventosa.


Il mostro era chiaramente in svantaggio di fronte ad una tecnica marziale così feroce, ma non poteva farci nulla. Ya Fei non gli diede nemmeno la possibilità di scappare. Poteva solo difendersi costantemente, ma continuando così diventava sempre più debole.


*boom* Alla fine, dopo un'altra esplosione assordante, il mare ruggì come una bestia feroce e le gocce d'acqua schizzarono verso l'alto come lame affilate. Il mostro gridò di dolore e perse i sensi.


"Umpf. Sei stato già abbastanza capace da aver resistito per un po' al mio Tabù Mortale, il Colpo della Spada Illusoria, ma purtroppo per te morirai comunque per mano mia."


"Fammi vedere che tipo di mostro sei." Dato che aveva colpito la creatura, Ya Fei sorrise soddisfatta.


Non continuò ad attaccare. Sporse la mano creando un enorme risucchio. Voleva fare uscire il mostro fuori dal mare.


"Me**a! Non posso lasciare che catturi il mostro, altrimenti chissà come questa bastarda lo tormenterà!" In quell'istante Chu Feng fu colto dal panico. Nonostante non sapesse chi fosse esattamente quella creatura, non desiderava che cadesse nelle mani di Ya Fei.
                                


                                



