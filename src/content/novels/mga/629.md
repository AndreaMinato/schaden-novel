---
title: Capitolo 629 – Sbalordita
pubDate: 2024-06-17T19:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Ya Fei però era troppo potente. Così potente che non poteva sconfiggerla. Poté solo guardare implorante Xiao Yu'er e chiedere:"Puoi aiutare il fratellone e salvare quel mostro?"


"Salvare quel mostro mangia uomini? Va bene, va bene! Guarda come faccio!" Dopo aver sentito queste parole, annuì frettolosamente. Non solo non mostrò la minima paura, ma sembrava divertita.


*whoosh*


In quell'istante vide lo spazio attorno diventare una massa indistinta. Xiao Yu'er era ancora più veloce del normale. Prima che Chu Feng riuscisse a capire cos'era successo, era apparso di fronte al mostro.


*bam* In una situazione del genere, Chu Feng non ebbe il tempo di ammirare la velocità della bambina. Afferrò il mostro all'istante.


Questo perché rientravano nel raggio d'attacco di Ya Fei. Il potere risucchiante non era diretto solo verso il mostro. Anche loro erano influenzati da questa forza traente e venivano risucchiati verso l'alto insieme alle onde del mare.


Xiao Yu'er fu molto intelligente. Nell'istante in cui Chu Feng afferrò la creatura, si girò e tornò velocemente nel mare. Con la sua rapidità inconcepibile, sfuggirono allo spaventoso potere risucchiante di Ya Fei.


"Dannazione. Non ti ho attaccato eppure osi venire a rovinare i miei affari? Sei davvero dalla parte di quel mostro."


Nonostante Xiao Yu'er fosse estremamente rapida, così veloce che Ya Fei non aveva visto chiaramente il suo viso, la donna si era immaginata che la persona che era andata a salvare il mostro fosse Xiao Yu'er.


*whoosh whoosh whoosh...*


Dopo aver affrontato un bel po' di problemi per sconfiggere il mostro, la creatura era stata salvata durante questo momento cruciale. Questo fece infuriare incredibilmente Ya Fei. Strinse la sua lunga spada rosa e attaccò selvaggiamente la superficie del mare sotto di lei.


*boom boom boom*


Innumerevoli petali caddero dalla lama e coprirono l'acqua sotto. Si formarono nuovamente terrificanti increspature, causando devastazione nel mare.


Fu inutile tuttavia, non importava quanto fossero violenti i colpi di Ya Fei, non potevano ferire minimamente Xiao Yu'er perché la bambina aveva già lasciato l'area fuggendo in un posto distante.


"Vuoi scappare? Fammi vedere se sei davvero veloce come dicono le leggende, si dice che nessuno possa catturarti!" Ya Fei sbuffò freddamente, mise da parte la sua spada lunga, balzò in avanti e si preparò ad inseguirla.


"Mm!"


Proprio in quel momento però il suo sguardo si accese e la sua espressione cambiò drasticamente. Il suo colorito prima roseo divenne incredibilmente pallido.


Anche le sue labbra divennero blu e viola, come se fosse stata avvelenata e ferita. Sembrava che la morte stesse per coglierla da un momento all'altro. Era sicuramente l'effetto collaterale della tecnica marziale Tabù.


In una situazione del genere, nemmeno Ya Fei avrebbe osato continuare il suo inseguimento. Si mise velocemente in bocca una pillola speciale, poi si sedette a gambe incrociate a mezz'aria. Muovendo le mani per attivare una tecnica di guarigione, lottò contro il forte contraccolpo.


Solo dopo un po' di tempo il suo colorito migliorò. Il suo viso tornò roseo, ma era ancora cosparso di sudore. Anche i suoi abiti erano fradici e il suo respiro era ansimante. Era evidente che il contraccolpo che aveva ricevuto non era affatto semplice.


Ya Fei sospirò profondamente come se si fosse liberata di un peso, ma al momento era un po' più calma rispetto a prima. Osservando la superficie dell'acqua tornata calma, scorse con lo sguardo l'orizzonte illuminato dalla luce del sole e disse con tono sospettoso:"Sembra che siano state due persone a salvare il mostro prima. Se una era Xiao Yu'er, chi è la seconda?"


Contemplò Ya Fei, ma non riuscì ad ottenere una risposta. Alla fine sospirò lievemente:"La velocità di quella ragazza è incredibile. C'è sicuramente qualche sorta di mistero in lei. Se potrò ottenerlo, forse potrò perfino superare quel bastardo di Murong Xun.."


"Umpf. Credi davvero che sia tua? Aspetta finché la mia forza non supererà la tua. Che importa se sei il signorino dell'arcipelago. Non voglio sposarmi, quindi non lo farò. Nessuno può fermarmi." Ya Fei sorrise all'improvviso. Era così splendida, abbastanza da poter incantare ogni creatura vivente.


Il motivo per cui stava sorridendo era perché si era ricordata di qualcosa. Balzò in avanti e, mentre il suo abito svolazzava, scomparì lasciando dietro solo una lieve fragranza.


Il posto in cui stava andando era proprio la tesoreria in cui aveva rinchiuso Chu Feng. Stava pensando che molto probabilmente il giovane era già diventato una marionetta, proprio in tempo per fare da esca per catturare Xiao Yu'er.


Tuttavia, mentre conduceva cento delle sue sottoposte e tornò nella tesoreria, pronta a vedere i frutti del suo lavoro, la sua espressione cambiò all'istante.


La tesoreria costruita nel Mare di Sangue Immortale era completamente vuota. Non rimaneva nemmeno un capello. Ovviamente doveva essere stata derubata.


"Chi è stato? Chi osa derubare il mio Arcipelago Immortale della Condanna?! Se potrò catturare il colpevole, lo farò a pezzi!"


"Uomini, controllate! Controllate con attenzione! Indagate su ogni singola persona che ha la parola d'ordine per aprire la Formazione Spirit! Dobbiamo trovare il ladro!" Gridò con severità la donna. Visto che il luogo era nascosto e la Formazione Spirit era molto potente, pensò subito che il ladro fosse un membro interno dell'arcipelago.


"Ai suoi ordini!" Sentendo questi comandi, le cento sottoposte dietro Ya Fei non osarono esitare. Dopotutto questo furto non era una questione da sottovalutare. Così andarono subito ad indagare le persone più sospette.


Dopo che le sue sottoposte se ne andarono, Ya Fei continuò ad avanzare. Molto presto arrivò nel secondo palazzo. Inizialmente sperava che la seconda costruzione fosse rimasta, ma dopo essere entrata la si infuriò ancora di più perché anche questo posto era stato svuotato completamente.


"Dannazione, me ne sono andata solo per metà giornata. Chi può saccheggiare così tante risorse di coltivazione?" Dopo aver visto che i due palazzi erano stati svuotati, anche se era arrabbiata, Ya Fei rimase calma. Si stava guardando attorno e stava pensando alle persone più sospette.


Mentre rifletteva, non si fermò e continuò ad avanzare. Arrivò all'ultimo palazzo.


Nonostante questa questione la facesse infuriare, in realtà per lei o per l'Arcipelago Immortale della Condanna, la quantità di risorse di coltivazione nella tesoreria non erano così tante.


Ora per lei era più importante che ci fosse Chu Feng. Solo lui poteva permetterle di catturare facilmente Xiao Yu'er. In confronto alla bambina, le risorse di coltivazione nella tesoreria non erano niente di che. Così doveva accertarsi che Chu Feng ci fosse ancora.


"Cielo! Cosa, cos'è questo?!"


Tuttavia, quando attraversò l'ultima Formazione Spirit ed entrò nel palazzo che avrebbe dovuto imprigionare Chu Feng, impallidì e rimase sbalordita!
                                


                                



