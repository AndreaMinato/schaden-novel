---
title: Capitolo 630 – Chi sei esattamente
pubDate: 2024-06-17T20:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Allo stesso tempo, al centro del palazzo c'era ancora la croce che prima legava Chu Feng, ma ora del giovane non c'era traccia.


Nonostante se ne fosse andato, c'erano delle parole incise al centro dell'edificio. Erano state create con le Formazioni Spirit e dicevano:


"Ringrazio la bella Ya Fei per il suo dono generoso; Wuqing lo accetterà tutto. In futuro ripagherò sicuramente questo favore enorme."


"Dannazione. È stato lui!" L'intelligente Ya Fei capì immediatamente la verità: il ladro non era stato un traditore dell'Arcipelago Immortale della Condanna. Era stato il giovane che aveva imprigionato nella tesoreria.


Credeva che questo posto fosse indistruttibile, quindi sarebbe stato il posto migliore in cui tenerlo e renderlo una marionetta. Eppure non si sarebbe mai aspettata che Chu Feng avrebbe usato qualche metodo sconosciuto non solo per scappare, ma anche per svuotare il deposito, infliggendole un colpo così enorme.


In quel momento Ya Fei strinse i denti per la rabbia. Perfino il suo petto poteva scoppiarle per la furia ed era così arrabbiata che quasi le usciva il fumo dagli orifizi della faccia. Strinse i denti e disse con ferocia:"Wuqing, Wuqing, Wuqing! Dannato Wuqing!"


"Così sei stato tu a salvare il mostro con Xiao Yue'er! Ti ho davvero sottovalutato. Non mi aspettavo che fossi capace. Non solo sei scappato dalla tesoreria, hai anche rubato un anno di profitti dell'Arcipelago Immortale della Condanna."


"Ma non preoccupatevi. Non sono mai stata battuta. Non credete di poter essere un'eccezione."


"Credete di potermi sfuggire? Vi farò vedere di cosa sono capace. Non potete nemmeno immaginartelo. Morirete tutti!!"


Dopodiché da Ya Fei divampò un'aura informe. Con un'esplosione, le parole lasciate da Chu Feng si ruppero e una forte sete di sangue riempì l'intero palazzo.


Mentre Ya Fei si infuriava, Chu Feng e Xiao Yu'er avevano già lasciato il Mare di Sangue Immortale. Il motivo per cui erano stati così rapidi era stato tutto grazie alla velocità di Xiao Yu'er.


Nonostante si fossero allontanati molto, per sicurezza non rimasero sulla superficie del mare. Entrarono in acqua e crearono una Formazione Spirit di Occultamento.


"Chi sei esattamente?!"


Al momento Chu Feng stava esaminando con attenzione il mostro. Scoprì che le alghe sembravano essersi fuse con il suo corpo, anche sondando con il suo potere Spirit non poteva vederci attraverso. Non poteva esaminare le sue condizioni, nemmeno con gli Occhi Celesti.


Così pensò che fosse davvero un mostro. Era soltanto una creatura particolare. Però perché gli aveva dato una sensazione così familiare? E perché non l'aveva ucciso?


*whoosh*


Tuttavia, proprio quando Chu Feng stava facendo le sue ipotesi, il mostro aprì all'improvviso gli occhi rosso sangue. Chu Feng percepì un'intensa sete di sangue nel suo sguardo, ma rimase solo per un momento prima di svanire quando vide Chu Feng, i suoi occhi si illuminarono. Ovviamente l'aveva riconosciuto.


"Mi riconosci davvero? Chi sei? Da dove provieni?" Vedendo una reazione del genere, Chu Feng lo tempestò di nuovo di domande. Voleva davvero sapere perché il mostro non lo aveva ucciso, che rapporti aveva con lui e se avesse qualche relazione con le sue origini.


*roar* Tuttavia, proprio in quel momento, il mostro si tenne la testa tra gli arti anteriori e si inginocchiò a terra. Iniziò a ruggire di dolore. Era rumoroso e fece tremare violentemente la Formazione Spirit.


All'inizio Chu Feng fu colto un po' dal panico di fronte ad un cambiamento del genere perché non era sicuro che il mostro non gli fosse ostile. Con la sua forza, se avesse davvero perso il controllo e avesse voluto fargli del male, Chu Feng non sarebbe riuscito ad opporsi.


Tuttavia il giovane scoprì gradualmente che, mentre gridava, la voce del mostro stava cambiando. Dai ruggiti di una bestia selvaggia, divenne un suono umano.


Allo stesso tempo anche il suo aspetto cambiò. Le lunghe alghe si ritrassero, poi assunsero una forma umana.


Era una donna ricoperta di scaglie blu, ma aveva ancora degli occhi di colore rosso e il viso sfigurato dal dolore mentre gridava miserabilmente.


"Sei tu?!" Dopo averla vista, l'espressione di Chu Feng cambiò a causa della sua incredulità. Aveva già riconosciuto la persona che aveva di fronte.


Era la discepola numero uno della Scuola delle Fate delle Nove Province che aveva avuto un rapporto con Chu Feng, Yan Ruyu.


Nonostante non avesse affatto lo stesso aspetto di prima visto che aveva perso la sua bellezza, Chu Feng era comunque riuscito a capire che quella donna era Yan Ruyu.


Il giovane era davvero stranito al momento. Aveva fatto molte ipotesi, provando ad indovinare l'identità del mostro, ma non gli era mai venuta in mente Yan Ruyu.


Dopotutto il mostro era così potente, eppure allora la donna non era molto forte. Anche se aveva praticato la Misteriosa Tecnica Proibita, non sarebbe stato possibile che raggiungesse questo livello.


"Vattene! Vattene via velocemente! Altrimenti ti ucciderò!"


Proprio in quel momento il mostro ruggì con furia. Anche se la sua voce era un po' rigida e piena di risentimento, il tono era senza dubbio quello di Yan Ruyu.


"Wow, ora sì che è interessante. Chu Feng, questo mostro spietato che raffina gli umani è la tua ex-amante! Non c'è da meravigliarsi che non abbia voluto ucciderti. Eheh."


Dopo aver riconosciuto Yan Ruyu, perfino Ovetto ne fu sorpresa, ma ebbe una reazione differente. Visto che era una mera spettatrice, stava gongolando per la sua disgrazia, non aveva paura di aggravare la situazione.


"Perché è successo questo? Come puoi essere te?!" Chu Feng spalancò gli occhi, era stravolto.


Da un certo punto di vista, il motivo per cui Yan Ruyu era diventata così era stato tutto a causa sua. Se Chu Feng non avesse forzato Yan Ruyu, non le avrebbe fatto perdere il controllo della Misteriosa Tecnica Proibita.


Nonostante Yan Ruyu fosse stata nel torto prima, dopotutto Chu Feng non ci aveva perso troppo. Solo per sfogare la sua rabbia aveva trasformato una donna dal buon futuro in un mostro disgustoso. Provava solo rimpianto.


"Wahahahah!"


"Come potrebbe non essere lei?!"


Tuttavia, proprio quando Chu Feng era stravolto dato che aveva difficoltà ad accettare cos'era accaduto, Yan Ruyu sorrise sinistramente. Anche il suo tono divenne tagliente.


Guardandola, Chu Feng scoprì che le scaglie sul suo corpo erano già svanite, facendola tornare la bellezza attraente di prima.


Curve seducenti, pelle bianca come la neve, bel viso, occhi brillanti, fisico eccezionale completamente scoperto. Era apparsa davanti a Chu Feng nuda.


Di fronte ad un tale cambiamento però il giovane aggrottò le sopracciglia, come se avesse capito qualcosa, poi chiese con ferocia:"Chi sei esattamente?!"
                                


                                



