---
title: Capitolo 631 – Morire Miserabilmente
pubDate: 2024-06-17T21:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Wahahah!"


"Chi sono? Non sono Yan Ruyu?"


"Non dirmi che non mi riconosci?" La donna fece un movimento seducente.


"Non sei Yan Ruyu. Chi sei?" Chu Feng era convinto che la persona di fronte a lui non fosse Yan Ruyu. Se non altro il suo tono non sembrava il suo.


"Come puoi fare così? Ti sei dimenticato cosa mi hai fatto nella Provincia Azzurra?" Yan Ruyu aveva un'espressione contrariata, ma il suo sguardo brillava in modo peculiare.


"Come sai che sono Chu Feng?!" Il giovane ne fu scioccato. La persona di fronte a lui aveva perfino visto attraverso la sua maschera. Non solo aveva visto il suo vero aspetto, conosceva anche il suo passato.


"Ahah, è soltanto una mera maschera. Può ingannare gli umani ordinari, ma non può ingannare un demone come me. Ti ho già riconosciuto la prima volta che ti ho visto." Yan Ruyu rise sonoramente.


"Non sei davvero Yan Ruyu. Chi sei? Perché ti stai fingendo lei?" Chiese con ferocia Chu Feng.


"Non sono Yan Ruyu in effetti, ma ora sono Yan Ruyu perché molto tempo fa mi sono fusa con lei."


"Il motivo per cui Yan Ruyu è così potente ora è grazie a me. Diventerà ancora più forte grazie a me."


"Tu invece, nonostante sia la persona che mi ha liberato, dato che conosci il mio segreto morirai. Yan Ruyu non è disposta ad ucciderti, ma io sì." Mentre parlava, Yan Ruyu mostrò un'espressione ferocia. Scatenò uno sconfinato intento omicida che avvolse Chu Feng.


"No!" Tuttavia, non appena emerse, svanì all'istante. Yan Ruyu si tenne la testa tra le mani e ruggì a Chu Feng:"Vattene!"


"Dannazione, che ragazza inutile. Non è stato lui a farti questo? Non hai giurato di ucciderlo? Ora è di fronte a te! Perché non lo stai uccidendo? E perché lo perdoni ancora!" La voce tagliente e gelida risuonò ancora.


"Sta zitta! Non è stato lui a rendermi così, sei stata tu! Non posso continuare a permetterti di usare il mio corpo per commettere questi atti orribili! Ti ucciderò."


"Uccidermi? Uccidere me significherebbe uccidere te stessa. Ti suiciderai? Ti suiciderai a causa degli umani malvagi?"


"Sono disposta a suicidarmi per impedirti di uccidere altre persone."


"Ahah, quanto sei retta e benevolente, ma purtroppo questo corpo non ti appartiene più. Guarda bene come massacrerò quest'uomo maledetto che ti ha macchiata."


Alla fine la vera voce di Yan Ruyu fu soppressa e rivolse nuovamente uno sguardo gelido e pieno di intento omicida. "Moccioso, hai proprio un bel fascino. Quella stupida ragazza si è opposta a me per colpa tua."


"Chi sei? Cosa vuoi per lasciare il corpo di Yan Ruyu?" Chu Feng non era uno sciocco, ciò che era successo gli aveva fatto capire alcune cose.


La persona di fronte ai suoi occhi era davvero Yan Ruyu, senza dubbio; ma sembrava ci fosse un'altra persona in lei. Era un'esistenza molto potente ed era stata lei a commettere ogni sorta di atto immorale come raffinare gli umani ed era stata lei a ridurre Yan Ruyu in un mostro.


"Chi sono non è importante e non lascerò mai Yan Ruyu perché è già una cosa sola con me. Vivremo e moriremo insieme. Esisteremo e periremo insieme. Io sono lei e lei è me."


"Ma non devi preoccuparti perché la mia esistenza renderà questa stupida, sconosciuta ragazza ordinaria in una divinità. Una sovrana che governerà questa terra."


"Dovresti preoccuparti per te stesso e per la bambina vicino a te. Sarete raffinati entrambi da me e i tuoi poteri saranno usati da me. Muori!" Lo sguardo di Yan Ruyu si iniettò di sangue e mostrò il suo desiderio di uccidere. Mentre parlava, si preparò ad attaccare Chu Feng.


*hmm* Tuttavia, proprio in quel momento, una luce lieve brillò dal ventre di Yan Ruyu, Chu Feng lo vide chiaramente; era un marchio.


"Ahhh!!" Yan Ruyu gridò per il dolore.


Simultaneamente il suo corpo cambiò di nuovo. Prima spuntarono le scaglie di colore blu che coprirono la sua pelle bianca, poi scie di alghe emersero dalle squame. In un batter d'occhio era tornata un mostro come prima.


*boom* All'improvviso riecheggiò un'enorme esplosione. La Formazione Spirit di Occultamento di Chu Feng si frantumò e, mentre lo fece, una pressione sconfinata li avvolse.


"Sei tu?!" Alzando la testa, le pupille di Chu Feng si rimpicciolirono perché aveva visto una donna sulla superficie del mare. Era Ya Fei.


"Umpf. Credi davvero di potermi scappare?" Ya Fei teneva una spada lunga e rosa e il suo abito svolazzava nonostante l'assenza di vento. Emanava un'atmosfera maestosa mentre mostrava il suo intento omicida.


"Non mi aspettavo che fosse così capace. Ha davvero lasciato un marchio su Yan Ruyu senza che nessuno se ne accorgesse." In quell'istante Chu Feng capì. Il segno doveva essere stato lasciato da Ya Fei. Per questo la donna li aveva trovati così velocemente.


*rooooar* Dopo essersi trasformata, Yan Ruyu non sembrava più capace di usare il linguaggio umano e cercò di fuggire mentre ruggiva con furia e amarezza.


"Xiao Yu'er, scappa!" Allo stesso tempo Chu Feng afferrò le gambe della bambina cercando di fuggire.


"Vuoi scappare? Sono venuta preparata oggi. Potete scordarvi di scappare."


Ya Fei non aveva la minima paura perché aveva un piano. Unì le mani e poi usò una tecnica speciale. Dopodiché sbuffò lievemente e gridò:"Sigillo!"


Poi con un'esplosione brillò un bagliore nell'area. Apparirono innumerevoli simboli che formarono un'enorme gabbia. Imprigionò Chu Feng e gli altri, bloccando ogni via di fuga.


"Me**a! Ha creato una formazione di imprigionamento prima di rivelarsi!" Pensò Chu Feng.


Nonostante il mostro fosse molto potente, le sue ferite non erano ancora guarite. Al momento era molto più debole e non poteva distruggere la formazione, figuriamoci combattere contro Ya Fei.


Per quanto riguardava Xiao Yue'er, nonostante avesse la luce di protezione, la formazione li stava ostacolando, non stava facendo loro del male, quindi il potere speciale di Xiao Yu'er non si era attivato.


*hualalala* La formazione iniziò a rimpicciolirsi e alla fine diventò una gabbia grande appena per ospitare i tre. Si sollevò dal mare e arrivò di fronte a Ya Fei.


Dopo aver sollevato la Formazione Spirit, Ya Fei creò altre barriere rendendo la gabbia indistruttibile. Se non altro Chu Feng e gli altri non avrebbero potuto aprirla.


Solo dopo averlo fatto sorrise in modo strano e disse:"Voi tre morirete miserabilmente."
                                


                                



