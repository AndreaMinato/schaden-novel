---
title: Capitolo 633 – Liberarsi dal Mostro
pubDate: 2024-06-17T23:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Junior Wuqing porge i suoi rispetti a Senior Qiushui!" Dopo che Ya Fei se ne andò, Chu Feng si girò velocemente e salutò Qiushui Fuyan.


"So che hai delle cose da dire, ma ora devo occuparmi di questo mostro. Non sarà troppo tardi parlarne dopo." Qiushui Fuyan fece cenno a Chu Feng e a Xiao Yu'er di allontanarsi.


"Come desidera." Vedendo questo, Chu Feng non osò tardare visto che sapeva che Qiushui Fuyan voleva aiutare Yan Ruyu. Così prese Xiao Yu'er e si mise in disparte.


"Mostro malvagio! Osi impossessarti di una persona e cacciare umani per coltivare? Oggi farò giustizia." Qiushui Fuyan stese le mani e attivò velocemente una tecnica. Fu così veloce che Chu Feng non percepì chiaramente i suoi movimenti. Poté solo scorgere innumerevoli turbinii. Le sue tecniche erano misteriose e imperscrutabili.


*roooooar*


Data la situazione, Yan Ruyu iniziò a cercare di scappare, ma fu inutile visto che la formazione di Qiushui Fuyan era troppo potente. Non aveva alcuna possibilità di fuggire. Al momento poté solo sopportare la tortura di Qiushui Fuyan e gridare con dolore.


"Junior Wuqing, mi dispiace davvero di averle mentito, ma era intenzione della mia maestra e quindi non potevo fare nulla." Proprio in quel momento Jiang Wanshi si avvicinò.


"Senior Jiang, cos'è successo esattamente?" Chiese perplesso Chu Feng. Era davvero un po' confuso.


"Ohoh, glielo spiegherò. In realtà, quando junior Wuqing è venuto nella Terrazza Xuanyuan e ha chiesto di farle visita, in realtà la mia maestra era lì.


"Ma la mia maestra non voleva vederla e mi ha anche detto di nascosto di dirle che non era lì e che era andata nel Mare di Sangue Immortale per catturare il mostro."


"E poco dopo che se n'è andato, la mia maestra mi ha portato qui e ti ha protetto di nascosto. Allora, quando è stato catturato dal mostro, io e la mia maestra eravamo lì. all'inizio voleva intervenire e salvarla, annientando anche il mostro."


"Ma non si aspettava che il mostro non l'avrebbe uccisa. Vedendo che c'era qualcosa di strano, non si è rivelata. È apparsa solo oggi quando Ya Fei ha cercato di ucciderla." Disse Jiang Wanshi.


"Allora è così." Chu Feng si sentì impotente. Sapeva che Qiushui Fuyan non si fidava di lui e lo aveva osservato di nascosto. Probabilmente sapeva già che stava indossando una maschera e che si chiamava Chu Feng.


Tuttavia ciò che lo esasperava di più era che non si era accorto minimamente che Qiushui Fuyan lo stava seguendo. Poteva solo biasimare la sua debolezza, di fronte ad un potente esperto era ancora troppo misero.


"Junior Wuqing, la mia maestra ha buone intenzioni, quindi spero che non le importi." Consigliò con un sorriso Jiang Wanshi, come se avesse letto nel pensiero a Chu Feng. Mentre parlava, osservò Xiao Yu'er che era tra le braccia del giovane. Dopo aver visto una bambina così carina, non poté trattenersi dallo stendere una mano per toccare il suo bellissimo viso. "Questa bambina è davvero adorabile. In futuro diventerà sicuramente una bellezza eccezionale."


"Pah!" Tuttavia, prima che Jiang Wanshi la toccasse, Xiao Yu'er la scansò e sputò verso Jiang Wanshi. Se non avesse avuto dei riflessi abbastanza veloci, la saliva sarebbe schizzata sul viso della donna.


"Xiao Yu'er, non essere così irrispettosa." Chu Feng rimase scioccato nel vedere la sua reazione. Non si aspettava che la bambina potesse essere così scortese con gli altri.


"Umpf." Xiao Yu'er alzò la testa e mise il broncio, mostrando un'espressione adorabile con cui comunicava "non puoi dirmi cosa fare".


"Ohoh, questa bambina è davvero adorabile." Chu Feng fu sorpreso nel vedere che, non solo Jiang Wanshi non si arrabbiò, ma ridacchiò coprendosi la bocca. La trovava ancora più adorabile.


*boom rumble rumble* Proprio in quel momento però risuonò un'esplosione nella formazione di Qiushui Fuyan.


Guardando in direzione del suono, Chu Feng e Jiang Wanshi sussultarono. La barriera era piena di catene dorate di Formazione Spirit che stavano legando saldamente Yan Ruyu.


La donna però stava resistendo anche contro una formazione così potente. Chu Feng e gli altri potevano vedere chiaramente gli strati di potere sconfinato che si opponevano alle catene dorate.


Tuttavia questo non era nulla. Ciò che risaltava di più era l'espressione stanca di Qiushui Fuyan. La sua fronte era cosparsa di sudore e perfino le sue mani stavano tremando lievemente, come se stessero sopportando qualche sorta di pressione.


All'improvviso Qiushui Fuyan cambiò posizione e gridò:"Formazione della Condanna dei demoni, sigillo!" La vasta formazione dorata iniziò ad alterarsi, la gabbia di piccole dimensione si stava rimpicciolendo velocemente. Alla fine la barriera si ridusse fino a ricoprire Yan Ruyu rinchiudendola come una bara.


"Ahahahah! Umani stolti! Non puoi esorcizzarmi! Siamo già una cosa sola. Uccidere me è come uccidere lei, non c'è altra scelta. Ahahahah..." Proprio in quel momento risuonarono delle grida folli dalla bara. Provenivano dal mostro nel corpo di Yan Ruyu.


*whoosh whoosh whoosh*


Tuttavia Qiushui Fuyan ignorò le urla della creatura. Disegnò qualcosa a mezz'aria con la mano e formò un simbolo dorato.


Dopo che il simbolo atterrò sulla bara, il tremito della barriera si calmò e le grida del mostro si spensero.


"Wuqing ringrazia la Senior per l'aiuto!" Vedendo questo, Chu Feng si affrettò a porgere i suoi rispetti a Qiushui Fuyan.


"Wuqing? Non ti chiami Chu Feng?!" Tuttavia, dopo aver sentito queste parole, la donna si accigliò, sembrava un po' scontenta.


Chu Feng non poté farci nulla e pensò che dovevano aver sentito la sua conversazione con Yan Ruyu.


Ormai però non poteva farci nulla. Si limitò a dire con un'espressione di scusa:"Non intendevo offenderla, ma il mio maestro mi ha dato un ordine e non ho osato non rispettarlo, così sono andato nella Regione del Mare Orientale sotto falso nome."


"Umpf. Devi nasconderlo perfino da me? Il tuo maestro stravede proprio per te, uh?!" Qiushui Fuyan lanciò un'occhiataccia a Chu Feng, la gelosia nelle sue parole era evidente, ma contenevano anche un po' di sospetti.


"..." Chu Feng rimase senza parole e non seppe come rispondere.


"Non devi ringraziarmi. Il mostro nel corpo della tua amica non è affatto semplice come sembra. Per ucciderlo dev'essere espulso dal suo corpo."


"Ma si è già fuso con lei prima e non posso costringerlo a lasciare il suo corpo. Quindi posso solo sigillarlo temporaneamente." Disse Qiushui Fuyan.


"Senior Qiushui, ora sta bene la mia amica?" Chiese preoccupato Chu Feng.
                                


                                



