---
title: Capitolo 634 – Capo dei Nove Immortali
pubDate: 2024-06-18T00:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Tutto bene? Guardala. Se stesse bene allora non sarebbe stata sigillata da me. Per farla stare bene bisogna fare uscire il mostro dal suo corpo."


"Ma non devi preoccuparti. Ho una vecchia amica e le sue tecniche di Formazione Spirit sono piuttosto notevoli. Ha a disposizione delle tecniche che le persone ordinarie non conoscono e studia molto questo tipo di mostro. Forse potrebbe perfino aiutare la tua amica." Disse Qiushui Fuyan.


"Allora mi dispiace di disturbarla senior." Chu Feng si affrettò a ringraziarla sentendo le sue parole.


Un tempo forse Chu Feng non sarebbe stato così tanto preoccupato per Yan Ruyu, tuttavia dopo aver visto il dolore che aveva sopportato e contando specialmente il fatto che non lo aveva ucciso, voleva davvero aiutarla. dopotutto, da una certa prospettiva, la ragione per cui Yan Ruyu si era ridotta in queste condizioni era stato a causa sua.


"Primo, smettila di fingere di preoccuparti. Cercherò di salvarla, ma prima ho ancora delle cose da chiederti. Seguimi."


Mentre parlava, Qiushui Fuyan mosse la mano chiamando Chu Feng e gli altri, simultaneamente si stava già levando in volo.


"Senior Qiushui, più avanti c'è il Mare di Sangue Immortale. Che voglia andare lì?" Tuttavia, vedendo la direzione in cui la donna stava andando, Chu Feng provò confusione.


"Esatto. Andremo al Mare di Sangue Immortale per riposare la notte." Rispose Qiushui Fuyan.


"Ma..."


"Ma cosa? Ma è il territorio dell'Arcipelago Immortale della Condanna?"


"Umpf. Gli altri lo temono, ma io no." Qiushui Fuyan sorrise freddamente. A giudicare dal suo tono non considerava minimamente l'Arcipelago Immortale della Condanna.


E Chu Feng poteva capire perché Qiushui Fuyan si stava comportando così. Dopotutto aveva saputo alcune informazioni dal suo maestro, Qiu Canfeng.


Al momento, l'Arcipelago Immortale della Condanna era indubbiamente potente; ma dopotutto, nei tempi in cui il Sect della Distruzione dei Demoni della Notte e la Chiesa del Fuoco Celeste prosperavano non era nient'altro che un'organizzazione che era salita al potere a causa della mancanza di Sect superiori nella Regione del Mare Orientale. Specialmente le persone con una posizione più prestigiosa come Qiushui Fuyan e Qiu Canfeng sottovalutavano l'Arcipelago Immortale della Condanna.


Chu Feng però sapeva che era davvero formidabile. Era evidente da ciò che aveva visto una volta arrivato nella Regione del Mare Orientale.


E anche se Qiushui Fuyan era potente, in termini di aura era ancora ben distante da Qiu Canfeng e Huangfu Haoyue. Significava che, anche se era entrata nello stadio dei Martial King, non doveva avere un livello molto alto.


Con la sua coltivazione, dichiarare guerra all'Arcipelago Immortale della Condanna era un po' troppo esagerato. Ora che li stava portando nel Mare di Sangue Immortale a riposare... Se l'Arcipelago Immortale della Condanna avesse chiamato dei rinforzi, allora non sarebbe stata una bella situazione.


Tuttavia Qiushui Fuyan era un membro della generazione più anziana dopotutto e la sua natura era molto tirannica. Così, anche se Chu Feng non la riteneva una buona decisione, non poté dire altro e la seguì.


Così Chu Feng e gli altri entrarono spudoratamente nel Mare di Sangue Immortale e affittarono perfino una piccola isola fluttuante per riposare.


Le notizie al riguardo si diffusero velocemente.


Per gli inesperti non era niente di che, era solo una persona importante come un'altra che si recava nel Mare di Sangue Immortale. Alcuni pensarono perfino che fosse una buona notizia perché quel coltivatore avrebbe potuto aiutarli a catturare il mostro.


Tuttavia Ya Fei si infuriò così tanto che non riusciva ad avere pace. Aveva quasi distrutto la sua residenza.


"Dannazione, bastarda, è davvero spregevole! Osa perfino venire nel mio Mare di Sangue Immortale per riposare? Mi sta provocando! Sta provocando il mio Arcipelago Immortale della Condanna!"


"Daoista Qiushui? Terrazza Xuanyuan? Pah!"


"Se non mi lascerai altra scelta, allora schiaccerò la tua terrazza Xuanyuan! Fai pure, sii arrogante, sii spudorata!" Ya Fei era così arrabbiata che stava per esplodere. Dato che non aveva modo di sfogare la sua furia, poté solo ruggire, imprecare e rompere gli oggetti della sua stanza.


"Signorina Ya Fei, vorrei vederla per una questione." All'improvviso risuonò una voce di donna dall'esterno.


"Non ti ascolterò, smamma!" Ya Fei era infuriata, quindi come poteva essere dell'umore adatto per ascoltare queste situazioni problematiche? Gridò con furia alla porta e impresse un po' di pressione sulla porta sbalzando via la donna, una coltivatrice al terzo livello del Martial Lord realm, ferendola lievemente.


La donna sentì un po' di scontento e rabbia. Dopotutto era anche lei una Martial Lord e il suo livello non era basso. Di fronte a Ya Fei forse non era niente di che, ma per gli altri era sicuramente un grande talento.


Provava risentimento visto che una persona come lei doveva servire un'altra persona come una schiava, ma chiunque sarebbe stato scontento se fosse stato costretto a sopportare gli scoppi di rabbia di Ya Fei.


Tuttavia non solo non osò mostrare espressioni di scontento e rabbia, le rimpiazzò con il suo solito sorriso rispettoso e timoroso.


Vista la posizione di Ya Fei, non osava davvero esprimere il suo disappunto. Specialmente considerando la lettera nelle sue mani.


Nonostante l'Arcipelago Immortale della Condanna fosse potente al momento, c'erano pochissime persone come Ya Fei che avevano cento Martial Lord al suo servizio, e tutte giovani, splendide e incredibilmente talentuose.


Il motivo per cui Ya Fei poteva ricevere un trattamento del genere non era solo perché era la fidanzata del signorino dell'arcipelago, Murong Xun; ma sopratuttto perché suo nonno era potente.


La persona più formidabile nell'arcipelago Immortale della Condanna era il capo. A parte lui c'erano altre nove persone che erano estremamente potenti e controllavano una regione del territorio. Questi nove erano coltivatori che avevano reso grandi meriti per il Sect.


Le persone li chiamavano i Nove Immortali e il nonno di Ya Fei era il loro capo. Si poteva dire che la posizione di suo nonno fosse incredibilmente prestigiosa. Naturalmente molti non avrebbero osato offendere una persona del genere. Era anche il motivo principale per cui Ya Fei poteva essere così arrogante e sdegnosa.


"Signorina Ya Fei, è una lettera dal Lord Primo Immortale." Dopo essersi controllata, la donna disse nuovamente con rispetto.


*bam* Sentendo queste parole, la porta si aprì all'improvviso e Ya Fei arrivò subito.


Dopo aver visto la lettera nelle mani della donna, Ya Fei la prese subito, la aprì e iniziò a leggerla.


Più leggeva e più la sua furia diminuiva. Alla fine divenne da arrabbiata a gioiosa, stava perfino mostrando un sorriso radioso. Mise da parte la lettera e disse:"Preparati bene. Stasera arriverà mio nonno, ma ricorda, non fare sapere a nessuno di questo. Questa notizia deve rimanere un segreto."
                                


                                



