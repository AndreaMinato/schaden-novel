---
title: Capitolo 636 – Xiao Yu'er è scomparsa
pubDate: 2024-06-18T02:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Solo quella frase? Senior Huangfu non le ha detto altro?" Chiese insoddisfatto Chu Feng.


Tuttavia Qiushui Fuyan scosse la testa e sorrise:"Non ha mai temuto nulla. Nonostante fosse il Sacro figlio, la sua forza superava già quella del pontefice. Nella Regione del Mare Orientale esiste qualcuno che potrebbe sconfiggerlo?"


"Allora, quando mi ha visto, la sua espressione era piena di terrore, come se avesse avuto un enorme shock."


"Non posso immaginare che tipo di evento l'abbia potuto spaventare così tanto. Tuttavia sono sicura che tutte le risposte sono nella Strada Celeste."


"Capisco. La ringrazio per le indicazioni Senior." Chu Feng non era uno stolto, quindi aveva capito il significato dietro le parole di Qiushui Fuyan. Solo andando nella Strada Celeste avrebbe potuto capire cosa aveva incontrato Huangfu Haoyue e le sue origini.


Nonostante Qiushui Fuyan non avesse potuto dargli una risposta, gli aveva fornito un indizio estremamente importante. Come immaginava Chu Feng, Huangfu Haoyue in effetti era cambiato in qualche modo.


"Va bene Chu Feng. Ormai è tardi, riposa. Domani mattina partiremo." Disse Qiushui Fuyan.


"Senior, potrei chiederle dove ci dirigeremo domani?" Chiese Chu Feng.


"Hai sentito parlare del Picco Nebbioso?" Disse la donna.


"Sì." Chu Feng annuì. Naturalmente ne aveva sentito parlare. Sapeva che c'era un'esperta eccezionale di nome Piaomiao.


Il motivo per cui ne aveva sentito parlare non era per lei però, ma per le sue quattro discepole.


Non solo erano quattro geni, erano anche bellezze dall'aspetto eccezionale. Si chiamavano Chun Wu, Xia Yu, Qiu Zhu e Dong Xue.


<em>Nota traduzione: rispettivamente danza della primavera, pioggia d'estate, bambù d'autunno e neve d'inverno.</em>


Non solo avevano una coltivazione sbalorditiva, erano anche abili nelle <a href="https://it.wikipedia.org/wiki/Quattro_arti" rel="noopener" target="_blank">quattro arti</a> e anche nel cantare e nel danzare. Erano donne perfette.


Specialmente quella Qiu Zhu che era paragonabile a Ya Fei. Era definita una delle tre grandi bellezze della Regione del Mare Orientale.


"È un bene che ne abbia sentito parlare. La signora Piaomiao è una mia vecchia amica. Inoltre è davvero abile nelle tecniche di Formazione Spirit e ha anche una grande comprensione di ogni sorta di mostro peculiare. Sono sicura che lei potrà salvare la tua amica." Disse Qiushui Fuyan.


"Senior, avrei ancora una cosa da chiedere." Disse Chu Feng.


"Dimmi pure." Rispose la donna.


"Non sono il discepolo di Senior Huangfu, quindi si può dire che io sia un estraneo per lei. Ora sa già la verità. Perché mi sta ancora aiutando?" Chiese il giovane.


"Ohoh." Dopo aver sentito queste parole, Qiushui Fuyan sorrise e poi disse:"La tua amica è stata imprigionata da un mostro quindi è il mio dovere aiutarla. Anche se non avessi alcun rapporto con te non rimarrei a guardare senza fare nulla."


"Inoltre anche se non sei il discepolo di Huangfu Haoyue, sei il discepolo di Senior Qiu Canfeng. C'è un certo rapporto d'amicizia tra lui e me, quindi dovrei prendermi cura di te per lui."


"Capisco." Chu Feng porse i suoi saluti e poi uscì dalla stanza.


Immediatamente dopo che il giovane se ne andò, l'espressione di Qiushui Fuyan cambiò. Prima sospirò e poi guardò nella direzione in cui Chu Feng se n'era andato, mormorando tra sé e sé:"Allora è stata la prima volta che ho visto una paura del genere nei suoi occhi."


"Nonostante non abbia detto di cosa aveva paura, ho capito che temeva due cose. La prima è la Strada Celeste e la seconda eri tu, che eri tra le sue braccia."


"Voi due siete connessi. Deve avere qualche influenza nella sua vita, quindi dovrei proteggerti per la sua sicurezza."


C'era una Formazione Spirit isolante nella stanza di Qiushui Fuyan, quindi ovviamente Chu Feng non sentì i suoi mormorii.


Dopo che uscì dal palazzo in cui viveva la donna, Chu Feng vide una figura familiare. Era Jiang Wanshi.


"Senior Jiang, perché è qui? Che sia successo qualcosa?" Chu Feng vide l'espressione tesa della giovane e capì che doveva essere accaduto qualcosa.


"Junior Wuqing, non va bene! Prima volevo portare un po' di dolci a Xiao Yu'er, ma ho scoperto che non era nella sua stanza. Dopodiché ho cercato praticamente tutta l'isola fluttuante, ma non sono riuscita comunque a trovarla." Al momento Chu Feng stava ancora indossando la sua maschera e aveva riassunto l'aspetto di Wuqing. Quindi Jiang Wanshi lo aveva riconosciuto all'istante.


"Xiao Yu'er è scomparsa?" Chiese con calma Chu Feng.


"Sì, è davvero sparita. Ho cercato ovunque nell'isola, ma non sono riuscita a trovarla."


"Inoltre la mia maestra ha creato una Formazione Spirit su quest'isola. Logicamente non avrebbe potuto andarsene, eppure non riesco a trovarla. Dove potrebbe essere andata?" Disse con ansia Jiang Wanshi.


"Me**a." Sentendo queste parole, Chu Feng sussultò. Xiao Yu'er era dispettosa e aveva l'abilità di aprire le Formazioni Spirit, molto probabilmente era andata a giocare da sola, al momento però erano nel Mare di Sangue Immortale! Ya Fei era in agguato come una tigre, quindi Chu Feng temeva che Xiao Yu'er fosse stata portata via da lei.


Nonostante fosse preoccupato, Chu Feng consolò Jiang Wanshi dicendo:"Senior Jiang, non si preoccupi. Xiao Yu'er è sempre stata speciale, quindi le Formazioni Spirit non possono fermarla. Inoltre è così giocosa, immagino che sia uscita per divertirsi."


"Ma Ya Fei ha sempre voluto farle del male. Se venisse portata via Xiao Yu'er morirebbe."


"Non va bene. Dobbiamo uscire a trovare Xiao Yu'er! Junior Wuqing mi aspetti qui. Riferirò questo alla mia maestra." Mentre parlava, corse verso il palazzo di Qiushui Fuyan.


Dopo aver saputo della scomparsa della bambina, anche Qiushui Fuyan si innervosì. Non solo aprì la Formazione Spirit, uscì con Chu Feng e Jiang Wanshi per cercarla.


Tuttavia, più cercavano e più Chu Feng si inquietava. Il Mare di Sangue Immortale era molto vasto e la velocità di Xiao Yu'er era elevatissima. Non sapeva dove fosse andata a giocare. Non poteva confermare se fosse al sicuro o no.


Il tempo passò poco a poco accompagnato da questa inquietudine. La notte prima oscura si rischiarò illuminata dalle stelle. Una bellezza apparì nel Mare di Sangue Immortale.


Anche se Chu Feng e gli altri stavano volando sopra la superficie del mare, non badarono al paesaggio perché si stavano preoccupando per la bambina.


Durante tutti questi eventi, una persona potente era arrivata nel Mare di Sangue Immortale.


In una sala, insieme a Ya Fei c'era un vecchio muscoloso dai capelli bianchi che era alto quasi tre metri ed aveva un splendido abito seduto a capotavola.


Lo sguardo del vecchio era come quello di un'aquila, le sue sopracciglia bianche erano a forma di spade, aveva il viso affusolato ed emanava un'aura tirannica e inviolabile.


Era proprio il capo dei Nove Immortali dell'arcipelago, il nonno di Ya Fei, Ya Zongyun.
                                


                                



