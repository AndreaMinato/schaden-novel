---
title: Capitolo 638 – Lacerare il cielo notturno
pubDate: 2024-06-18T04:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Tuttavia, dopo aver sentito le parole di Ya Fei, Ya Zongyun divenne assorto. Solo dopo un po' di tempo chiese:"Fei'er, hai detto che questa Daoista Qiushui è una Sciamana dal Mantello d'Oro?"


"Mm. Nonno, come lo sapevi? La conosci?" Chiese perplessa Ya Fei.


"Quella donna ha un aspetto sbalorditivo? Nonostante abbia quasi quarant'anni ha ancora un aspetto e un portamento superiori?" Continuò a chiedere il vecchio.


"Un velo le copriva il volto, quindi non ho potuto vederla, ma dal suo profilo ho capito che doveva essere abbastanza bella. Per quanto riguarda il suo portamento... pensandoci, aveva davvero un modo di comportarsi fuori dal comune, come se avesse lasciato il mondo mortale." Rispose Ya Fei.


"Probabilmente è lei." Dopo aver sentito le parole di Ya Fei, Ya Zongyun annuì lievemente, stava sorridendo lievemente.


"Nonno, chi è esattamente quella Daoista Qiushui?" Ya Fei capì che suo nonno doveva conoscere quella donna, altrimenti non si sarebbe comportato in questo modo. Così si incuriosì.


"Se la mia ipotesi è corretta, allora questa 'Daoista Qiushui' non è semplice come sembra. Dovrebbe essere la bellezza numero uno della Regione del Mare Orientale del passato e, allo stesso tempo, la Sacra Figlia della Chiesa del Fuoco Celeste, Qiushui Fuyan." Disse Ya Zongyun.


"La Sacra Figlia della Chiesa del Fuoco Celeste, Qiushui Fuyan?!"


"Non può essere lei, vero? Non hai detto che oltre dieci anni fa la Chiesa del Fuoco Celeste è andata nella Strada Celeste e si è trasferita nella Terra Sacra delle Arti Marziali?"


"In tal caso, com'è possibile che Qiushui Fuyan appaia nella Regione del Mare Orientale?"


Ya Fei aveva un'espressione scioccata. Dopotutto Qiushui Fuyan era famosa nella Regione del Mare Orientale. Anche se la Chiesa del Fuoco Celeste era scomparsa da diversi anni, molte persone non potevano scordare il suo grande nome. Era un simbolo di un'era, la donna ambita da innumerevoli persone.


"Allora probabilmente non sai questo. Allora, quando la Chiesa del Fuoco Celeste si è trasferita, li ho salutati insieme al capo dell'arcipelago. Allora li ho osservati attentamente. Ho scoperto che tra tutti i famosi esperti, solo la Sacra Figlia Qiushui Fuyan non si è mostrata.


"Quindi significa che è davvero Qiushui Fuyan? Ecco perché. Ecco perché non considerava nemmeno l'Arcipelago Immortale della Condanna. In quanto Sacra Figlia della Chiesa del Fuoco Celeste in effetti può farlo." Ya Fei sospirò con un'espressione contrariata.


"Sciocchina, nonostante la Chiesa del Fuoco Celeste sia potente, dopotutto questo valeva in passato. Ora non esiste più e Qiushui Fuyan non ha un'enorme organizzazione a proteggerla. Al massimo è un'esperta isolata dal resto del mondo. Non c'è bisogno di temerla." Disse Ya Zongyun.


"Ma nonno, Qiushui Fuyan è ancora la Sacra Figlia della Chiesa del Fuoco Celeste. Era già abbastanza forte prima, quindi ora sono sicura che è ancora più potente. È meglio che non la provochi." Consigliò Ya Fei, anche se in realtà stava cercando di spingere suo nonno ad intervenire.


"Ahah, sciocchina, sopravvaluti davvero quella Qiushui Fuyan."


"Il Sacro Figlio della Chiesa del Fuoco Celeste, Huangfu Haoyue, in effetti è potente, ma la Sacra Figlia è ben lontana dall'essere forte. Allora non poteva nemmeno battere me, tuo nonno, figuriamoci ora."


"Da ciò che hai detto, al momento è nel Mare di Sangue Immortale? Presto, portami lì. Se non le darò una lezione, penserà davvero che sia divertente maltrattare la mia preziosa nipote!" Disse Ya Zongyun dandosi una pacca sul petto. Come previsto, aveva creduto alle parole di Ya Fei.


"Ottimo! Sapevo che mio nonno era il più potente." Ya Fei saltellò contenta. Era estatica. Di fronte a suo nonno non si comportava più in modo arrogante, paeava una bambina, sembrava quasi carina.


*bam* Proprio in quel momento però la porta si aprì. Una serva accorse nel panico e disse ad alta voce:"Lord Primo Immortale, signorina Ya Fei, sta succedendo qualcosa!"


"Che insolenza! Sto parlando con mio nonno. Chi ti ha permesso di entrare senza permesso?" Ya Fei si infuriò e indicò la serva, stava per colpirla.


"Aspetta." Tuttavia, prima che intervenisse, fu fermata da suo nonno. Ya Zongyun chiese con gravità:"Che questione urgente c'è, dillo direttamente."


"Lord Primo Immortale, signorina Ya Fei. C'è un'anomalia nel cielo, venite ad osservarla per favore." Rispose tesa la serva.


"Cosa? Un'anomalia nel cielo?" Sentendo quelle parole, le espressioni di Ya Zongyun e di Ya Fei cambiarono lievemente, poi il vecchio prese sua nipote e uscì fuori dal palazzo in un istante.


Allora scoprirono che sopra le molte isole fluttuanti si erano levate al cielo molte persone che stavano guardando il cielo notturno con espressioni sorprese.


E anche Ya Zongyun e Ya Fei spalancarono gli occhi quando videro cos'era successo.


Non si sapeva quanto fosse lontano, ma c'erano sicuramente fiumi di stelle nei Nove Cieli irraggiungibili. Lì era apparso uno strappo.


Anche se la notte lo circondava, si poteva comunque vedere. Lo squarcio si stava allargando, come se il cielo si stesse rompendo.


"Cielo! Il cielo è stato strappato! Cos'è successo? È questa l'apocalisse descritta nelle leggende dove il cielo ci schiaccerà?!" Alcuni meno coraggiosi iniziarono a gridare.


"Nonno, cosa sta succedendo? Che stia discendendo un Corpo Divino?" Non era la prima volta che Ya Fei aveva visto una situazione del genere. Quando era piccola aveva visto un'anomalia nel cielo e allora c'era stata la nascita di un Corpo Divino, Zi Ling.


"No. Di solito sono fenomeni appariscenti e rappresentano anche il potere speciale che otterranno."


"Stavolta però è diverso. Non sembra la discesa di un Corpo Divino. Pare più che qualche esistenza terrificante stia strappando il cielo."


"Fei'er, guarda bene. Guarda la forma dello strappo. Non sembra che una persona stia usando le mani per strappare il cielo?" Chiese Ya Zongyun indicando verso l'alto.


Sentendo le parole di suo nonno, Ya Fei lo esaminò con attenzione.


Un terrore incredibile emerse nel suo viso già scioccato. Iniziò perfino a tremare, poi disse con voce tenue:"Nonno... C-c-cos'è quello?!"
                                


                                



