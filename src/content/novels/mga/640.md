---
title: Capitolo 640 – Partenza
pubDate: 2024-06-18T06:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Quando perfino Ovetto divenne solenne, come se fosse spaventata, Chu Feng si inquietò. Aveva sempre saputo che ci sarebbe stato sempre qualcuno di più forte, ma mentre guardava il potere incredibile sprigionato nel cielo, provò ansia.


Se tutto ciò che aveva visto era vero, allora Chu Feng e la gente della Regione del Mare Orientale, tutti i Martial Lord, i Martial King e perfino i Martial Emperor erano davvero minuscoli. Così piccoli da essere inferiori perfino alla polvere.


La strada della coltivazione era davvero infinita e sconfinata? Oltre i Nove Cieli esisteva davvero qualcuno capace di lacerare il cielo?


I cosiddetti maestri ed esperti impareggiabili nella Regione del Mare Orientale ai loro occhi erano inferiori perfino alla polvere, non erano nulla?


"Yiyayiya! Fratellone!"


Proprio quando Chu Feng rimase scioccato, una voce dolce risuonò da lontano.


Sentendola il giovane si entusiasmò. La sua preoccupazione e la sua inquietudine di prima scomparirono come fumo e poi volse lo sguardo nella direzione da cui era provenuto il suono.


In effetti vide un'onda dritta sfrecciare velocemente verso di lui dalla superficie del mare e, alla fine, una bambina apparì di fronte a Chu Feng. Balzò immediatamente tra le braccia del giovane, era proprio Xiao Yu'er.


"Finalmente sei tornata!" Vedendola, Chu Feng si rilassò. Non la biasimò e mostrò solo contentezza e tranquillità.


"Eheh, fratellone, eri preoccupato per Xiao Yu'er?" Chiese con intelligenza la bambina mentre batteva gli occhi maliziosamente.


"Naturalmente ero preoccupato! Xiao Yu'er è l'angioletto del fratellone! Come potrei non essere preoccupato quando il mio angioletto sparisce?" Disse ridacchiando Chu Feng mentre accarezzava i capelli neri come la pece di Xiao Yu'er. Gli piaceva così tanto questa bambina che non poteva lasciare la presa.


"Eheh, fratellone? Xiao Yu'er deve andare." Disse all'improvviso la bambina.


"Andare? Andare dove?!" Sentendo queste parole, Chu Feng ne fu sorpreso.


"Andare in un altro posto a giocare! Xiao Yu'er ha giocato abbastanza qui." Disse sorridendo Xiao Yu'er.


"Allora quando tornerai?" Chiese Chu Feng.


"Tornare? Non credo che tornerò. Xiao Yu'er non tornerà a giocare in un posto in cui ha finito di giocare. Xiao Yu'er vuole andare in un posto migliore a giocare." Disse Xiao Yu'er.


"Ehh... allora Xiao Yu'er quando te ne andrai?" Chiese Chu Feng.


"Ora!"


"Ora?"


"Mm." Xiao Yu'er annuì con fermezza.


Per qualche motivo, mentre guardava la piccoletta, provò dolore. Gli sarebbe davvero mancata Xiao Yu'er. Anche se erano rimasti insieme per breve tempo, a Chu Feng piaceva proprio quella bambina e voleva proteggerla.


Tuttavia sapeva di non avere la forza di farlo. Per questo non le chiese di rimanere e non disse che voleva accompagnarla.


Chu Feng sapeva già che Xiao Yu'er sarebbe stata solo una passante nella sua vita. Era impossibile che una bambina speciale come lei rimanesse sempre accanto a lui.


Inoltre aveva molte cose da fare. Aveva certe responsabilità, non poteva portare con sé una bambina mentre affrontava difficoltà del genere.


Anche se sapeva che un giorno si sarebbero separati, Chu Feng non si aspettava che il momento sarebbe arrivato così presto.


"Fratellone, Xiao Yu'er ha un regalo per te!" Ridacchiò e poi aprì le mani. C'era una collana nelle sue mani morbide.


Quando Chu Feng la vide, scoprì che era una collana davvero interessante. Era una corda di canapa che legava una piccola roccia color nero.


Guardando con attenzione, non sembrava che ci fosse niente di speciale. Erano oggetti comuni. Non solo erano comuni, ma il nodo della corda era piuttosto grezzo.


"Xiao Yu'er l'ha fatto personalmente! È bella?" Chiese con orgoglio Xiao Yu'er mentre mostrava la collana.


"Sì! Non mi aspettavo che Xiao Yu'er fosse così brava da poter fare una collana!" Nonostante fosse di scarsa qualità, dopotutto era stata creata da una bambina. Naturalmente Chu Feng la lodò e mostrò il suo apprezzamento.


"Eheh, allora fratellone la devi sempre indossare! Non perderla altrimenti Xiao Yu'er si arrabbierà!" Mise la collana nelle mani di Chu Feng.


"Xiao Yu'er deve andare ora, ma anche io ho un regalo da darti." Chu Feng aveva innumerevoli tesori, ma scelse meticolosamente uno splendido bracciale da caviglia e lo legò personalmente al piede di Xiao Yu'er.


Non solo era molto bello, era anche un Armamento Élite. Avrebbe protetto automaticamente il suo proprietario.


"Yiyayiya! È così bella! A Xiao Yu'er piace molto." Nonostante non sapesse cosa fosse un Armamento Élite, al momento saltellò contenta. Poi balzò nell'acqua e nuotò allegramente attorno a Chu Feng.


"Fratellone, ora Xiao Yu'er se ne andrà ora!" Tuttavia, dopo chissà quanti giri, Xiao Yu'er si fermò e salutò Chu Feng.


"Sì. Xiao Yu'er addio. Mi mancherai." Chu Feng non la trattenne. Rimase sulla superficie del mare, sopportando la nostalgia e salutò la bambina con un sorriso.


"Mancherai anche a Xiao Yu'er! Addio fratellone!" Xiao Yu'er sorrise splendidamente e poi si girò per nuotare via come una sirena. Con degli allegri "yiyayiya", scomparì dalla vista di Chu Feng.


Il giovane guardò nella direzione in cui era scomparsa. Solo dopo un po' sorrise con sollievo. Aprì le mani e guardò la collana che Xiao Yu'er gli aveva dato. Poi la indossò e la mise sotto i suoi abiti.


.....


"Sembra lontano. Potrebbe non avere niente a che fare con la Regione del Mare Orientale e anche se lo fosse potrebbe non essere negativo. Quindi, Fei'er, non c'è bisogno che tu abbia paura."


Allo stesso tempo, nella regione centrale del Mare di Sangue Immortale, Ya Zongyun consolò sua nipote mentre osservava l'anomalia.


"Mm." Nonostante Ya Fei fosse spaventata, gradualmente la sua paura svanì. Specialmente quando sembrò che l'anomalia non stesse facendo accadere nulla fuori dall'ordinario.


Quindi disse a Ya Zongyun:"Nonno, dato che questo fenomeno è apparso per così tanto tempo e non è successo niente, non c'è bisogno che continuiamo ad osservare. Ora andiamo ad occuparci di quella Daoista Qiushui prima nel caso venisse a sapere che sei arrivato nel Mare di Sangue Immortale e scappi."


"Mm. Hai ragione. Non importa cosa significhi questa anomalia, non è qualcosa che possiamo controllare. Prima porgiamo una visita alla Sacra Figlia, una persona che non vedo da molto tempo."


Ya Zongyun annuì con un sorriso. Per mostrare la sua forza e la sua maestà, aveva portato anche un gruppo di esperti dell'Arcipelago Immortale della Condanna e si diresse verso la residenza di Qiushui Fuyan.
                                


                                



