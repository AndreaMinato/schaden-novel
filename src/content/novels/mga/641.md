---
title: Capitolo 641 – Disastro Naturale
pubDate: 2024-06-18T07:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Dopo aver deciso, Ya Zongyun portò Ya Fei e le sue cento serve, insieme a delle guardie dell'Arcipelago nel Mare di Sangue Immortale e si diresse verso la residenza della Daoista Qiushui.


Ya Zongyun e Ya Fei non avevano detto il motivo della loro visita, ma la folla dell'Arcipelago Immortale della Condanna non vedeva comunque l'ora di vedere la potenza del capo dei Nove Immortali. Dopotutto il vecchio era la seconda persona più potente nell'Arcipelago Immortale della Condanna.


Per quanto riguardava Ya Fei, la sua espressione era piena di compiacimento. Aveva dovuto sopportare la rabbia di Qiushui Fuyan e ora si sarebbe potuta vendicare così presto. Aspettava con impazienza di vedere la paura di Qiushui Fuyan.


*boom rumble rumble rumble*


Tuttavia, proprio quando iniziarono a muoversi e prima che giungessero all'isola fluttuante in cui risiedeva Qiushui Fuyan, risuonò un'esplosione nel cielo.


Tutti impallidirono quando alzarono lo sguardo. Erano sconvolti e nei loro occhi strabuzzanti c'era solo paura.


"AHHH!"


In quell'istante molte persone iniziarono a gridare, alcuni perfino a piangere sonoramente.


Proprio in quell'istante, dallo squarcio enorme, stava calando un'enorme mano.


Sembrava comparire e scomparire. Simboli vorticavano attorno ad essa, rendendo difficile determinare cosa fosse esattamente. Comunque tutti sentivano la sua aura terrificante e distruttiva.


*rumble rumble rumble rumble*


Nell'istante in cui l'enorme mano stava scendendo, tutti videro che lo spazio stava collassando poco a poco. Una dopo l'altra, le stelle furono distrutte e il cielo si riempì di meteore.


In quel momento la volta celeste era crollata. Non si potevano più vedere il sole, la luna o le stelle, ma solo frammenti di spazio.


Anche così, la terra non fu inondata dall'oscurità. Invece divenne ancora più brillante.


Il motivo di questo era a causa delle meteore. Erano tantissime ed ognuna di esse aveva il volume di un continente. Ciascuna era avvolta da un fuoco infernale e impetuoso.


Ed erano proprio queste fiamme ad illuminare la terra. Aveva illuminato l'oscurità e acceso il Mare di Sangue Immortale rosso sangue facendolo sembrare del magma.


Il Mare di Sangue Immortale sempre calmo ora stava ribollendo come lava.


"Scappate! L'apocalisse è davvero arrivata! Scappiamo tutti!"


Vedendo questo, tutti rimasero pietrificati sul posto. Non avevano nemmeno il tempo di riflettere e la loro prima reazione fu di scappare.


Scappare! Ma a parte il fatto che l'enorme mano illusoria stava discendendo, solo le meteore ricoprivano tutta la Regione del Mare Orientale. Dove potevano fuggire?


"Nonno, cosa facciamo?" Ya Fei non pensava più alla vendetta. Lei, che di solito era arrogante, al momento era impallidita per il terrore. Stava perfino tremando e non osava muoversi, stava come una bambina tra le braccia di suo nonno.


"Fei'er, non temere. Ti terrò al sicuro fino al mio ultimo respiro."


Con una mano la strinse e allo stesso tempo creò una formazione Spirit dorata.


La Formazione Spirit dorata non avvolse tutti i presenti, ma solo lui e Ya Fei. Indipendentemente da quanto gli altri membri dell'Arcipelago Immortale della Condanna pregassero, non fece entrare nessun altro.


Il motivo per cui l'aveva fatto era perché non voleva disperdere altro potere per proteggere gli altri. Voleva solo difendere sé stesso e sua nipote.


Quindi, anche se la Formazione Spirit di Ya Zongyun non era molto ampia, era stata formata usando tutto il suo Potere Spirit. Aveva quasi esaurito tutto il suo potere marziale perché non osava trattenersi in una situazione del genere.


Alla fine riuscì a creare una piccola torre dorata alta meno di cinque metri e ampia due. Nonostante non fosse molto grande, conteneva un potere di Formazione Spirit estremamente forte. Era la formazione difensiva più potente che Ya Zongyun possedesse.


*Boom rumble rumble*


Proprio quando la formazione fu creata, riecheggiò un rumore ancora più assordante. Allo stesso tempo l'aria iniziò a tremare e il Mare di Sangue Immortale sotto sembrò esplodere. L'acqua si levò al cielo e ci fu il caos.


*boom boom boom boom boom boom boom booom*


Dopodiché risuonarono diversi scoppi e il rumore si intensificava sempre di più. Ya Fei e Ya Zongyun potevano vedere chiaramente che le meteore del cielo stavano cadendo. Erano le stelle cadenti ad aver originato il rumore.


Erano discese dal cielo con le loro code di fuoco. Dopo essere impattate a terra, sarebbero scoppiate creando enormi ondate d'urto. Le increspature avrebbero distrutto ogni cosa che incontravano sul loro cammino. Erano letali.


"Ahh!"


Alla fine una meteora impattò sul Mare di Sangue Immortale. All'istante l'acqua bollì ed esplose come un vulcano in eruzione.


E quando le onde d'urto passarono da loro, a parte Ya Fei e Ya Zongyun, tutti gli altri furono ridotti in cenere. Non era rimasto nessuno.


Anche se la Formazione Spirit aveva fermato un'onda d'urto, erano già apparse delle fessure nella barriera e il suo potere era diminuito di molto.


Ya Zongyun guardò il cielo e gridò un po' confuso verso l'enorme mano illusoria che si era fermata nell'aria:"Com'è successo? Perché sta accadendo questo? Il mio Arcipelago Immortale della Condanna è appena salito al potere e la Regione del Mare Orientale è già pacifica. Dei, perché dovete trattarci così? Abbiamo fatto qualcosa di sbagliato?"


In quell'istante non mostrava più presunzione e il suo atteggiamento era cambiato completamente perché aveva scoperto che, anche se era il capo dei Nove Immortali che tutti rispettavano nella Regione del Mare Orientale, di fronte ad un vero disastro era così impotente. Non aveva nemmeno la forza di opporsi.


"Oh no, nonno!" Gridò terrorizzata Ya Fei.


Quando si girò a guardare, l'espressione di Ya Zongyun cambiò drasticamente perché un'enorme meteora dal potere devastante si stava dirigendo proprio verso di loro. Era veloce e la sua area copriva quella porzione del Mare di Sangue Immortale. Non potevano evitarla.


*boom*


 Alla fine risuonò un'esplosione assordante e proprio in quell'istante Ya Zongyun e Ya Fei persero i sensi.


Solo dopo chissà quanto tempo Ya Fei riaprì gli occhi, ma scoprì che il terreno era cambiato completamente.


Il cielo era rosso sangue e pieno di fratture. La terra era cremisi e piena di magma. Non c'era traccia di vita attorno, sembrava un territorio spaventosamente desolato.


"Che sia già morta?" Fu il primo pensiero di Ya Fei. Non pensava che sarebbe riuscita a sopravvivere agli eventi di prima.
                                


                                



