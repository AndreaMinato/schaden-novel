---
title: Capitolo 645 – Terra degli Immortali dei Marchi Marziali
pubDate: 2024-06-18T11:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Il Picco Nebbioso sembra molto speciale. Senior Jiang, per favore mi può dare più informazioni su questo luogo?" Chu Feng si stava facendo un'idea su questo posto.


Prima pensava che fosse solo un picco ordinario e che fosse famoso solo grazie agli esperti che risiedevano lì, insieme ad una delle grandi bellezze della Regione del Mare Orientale, Qiu Zhu.


Ora a quanto pare la questione era diversa. Chu Feng intuì che ci dovevano essere dei motivi, se il Picco Nebbioso fosse stato come descriveva Jiang Wanshi, probabilmente nascondeva grandi possibilità.


"In realtà non capisco molto di questo posto e ne ho solo sentito parlare dalla mia maestra. Nessuno sa esattamente quali siano le sue origini. Si sa solo che esistono molti oggetti speciali e che può anche prolungare la durata della vita. Per questo è definita la terra più strana nella Regione del Mare Orientale."


"Secondo la mia maestra, il Picco Nebbioso è più una gigantesca formazione sigillante. All'interno è racchiuso un demone che supera ogni comprensione. Non si sa chi abbia sigillato il demone, ma occasionalmente crea alcune proiezioni per causare guai."


"La proiezione del demone era tra le nuvole nere che abbiamo visto prima. Nonostante sia solo una proiezione e non possa lasciare il Picco Nebbioso, se li ignorassimo probabilmente toglierebbero il sigillo del mostro. Quindi il Picco Nebbioso necessita di un guardiano responsabile dell'annientamento dei demoni."


"Questo guardiano si dice che sia scelto dal Picco Nebbioso stesso e solo le donne possono tenere questa posizione. Ora è Senior Piaomiao a ricoprire questa carica e sono sicura che la futura guardiana sarà una delle quattro Senior." Spiegò Jiang Wanshi.


"È davvero così mistico? Allora chi è la prima guardiana del Picco nebbioso?" Chiese Chu Feng.


"Junior Wuqing, vuole sapere chi era la prima proprietaria di questo Picco Nebbioso, vero?" Jiang Wanshi sorrise.


Chu Feng si grattò la testa quando Jiang Wanshi capì le sue intenzioni, disse con un sorriso:"Sì.  Dalle sue parole, dev'essere proprio un posto impressionante."


"Se è davvero come dice, allora il proprietario di questo posto doveva essere una figura estremamente straordinaria. Altrimenti come avrebbe potuto creare un'opera del genere? Se non sapessi il nome di una persona così grande, sarebbe un rimpianto per me!"


In quell'istante Jiang Wanshi scosse la testa e disse:"Il Picco Nebbioso è esistito per molte generazioni e nessuno sa chi sia stato il suo primo proprietario. Tuttavia da ciò che ho sentito, ci sono diversi affreschi da cui si può intuire che il Picco Nebbioso provenga dall'Antica Era."


"Antica Era? Questo significa che questo Picco Nebbioso è davvero misterioso. Voglio vederlo sempre di più." Chu Feng mostrò uno sguardo pieno di entusiasmo.


"Non si preoccupi. Il Picco Nebbioso non la deluderà assolutamente." Jiang Wanshi sorrise con sicurezza.


Dopo aver viaggiato velocemente, Chu Feng scoprì che erano entrati di nuovo in una vasta regione marina. Ripensando a quando Jiang Wanshi aveva detto che il Picco Nebbioso non era troppo lontano, Chu Feng immaginò che doveva essere una splendida isola.


Tuttavia presto scoprì di sbagliarsi perché aveva trovato un vasto banco di nuvole bianche.


La loro area era enorme e le loro forme erano molto belle, come se fossero formate da innumerevoli coperte di cotone. Erano le nubi più splendide che avesse mai visto.


Chu Feng rimase esterrefatto vedendole e sussultò.


Aveva scoperto con stupore che c'era una catena montuosa sopra le nuvole. Non vi penetrava attraverso, cresceva su di esse.


Inoltre erano dei picchi davvero meravigliosi da cui scorrevano cascate. Sembravano draghi d'acqua bianchi che piombavano sulle nuvole, schizzando acqua e proiettando arcobaleni.


Eppure, quando era sotto le nuvole, Chu Feng non aveva visto piovere una sola goccia d'acqua. Ciò significava che non trapelavano dalle nuvole.


Chu Feng aveva visto isole fluttuanti. Non sarebbe stato difficile farle volare aggiungendo una giusta quantità di formazioni. Il Mare di Sangue Immortale ne aveva molte.


Tuttavia era la prima volta che vedeva una catena montuosa così enorme che fluttuava nell'aria. Non osò immaginarsi che sorta di formazione potesse mantenerla in volo. Sapeva solo che doveva essere necessaria una tecnica potentissima ed era qualcosa di inarrivabile per lui.


Inoltre il Picco Nebbioso era costruito direttamente sopra le nuvole, ma quando guardò verso l'alto, Chu Feng scoprì che c'erano altre nubi sopra.


Erano posizionate troppo in alto e, anche se poteva già volare, Chu Feng sapeva che con la sua attuale forza non sarebbe riuscito a raggiungere quell'altezza.


Inoltre, nonostante le nuvole stessero vagando lentamente, erano comunque sopra il Picco Nebbioso. Significava che non dovevano essersi formate naturalmente, ma che facessero parte di qualche potente formazione.


Bisognava dire che, anche se sapeva già che il Picco Nebbioso sarebbe stato speciale, Chu Feng lo trovò uno spettacolo estremamente piacevole. Allo stesso tempo si incuriosì ancora di più di chi fosse l'autore di tale creazione.


"Come sarebbe il Picco Nebbioso? Da ciò che vedo dovrebbe essere chiamata Catena Montuosa Fluttuante." Disse con tono scherzoso Chu Feng.


"Junior Wuqing è davvero buffo." Jiang Wanshi si coprì la bocca e ridacchiò. Poi disse:"La misteriosità del Picco Nebbioso non si ferma lì. Junior Wuqing, vedi le nuvole bianche sopra? Quelle nuvole e quelle sotto i nostri piedi fanno parte della formazione del Picco Nebbioso."


"Le nuvole bianche sopra producono diverse temperature secondo il passare del tempo. Questo fa cambiare raramente le stagioni del Picco Nebbioso."


"Di solito quest'area è calda per tutto l'anno, è piuttosto evidente quando arriva la primavera, l'autunno e l'estate, ma l'inverno in realtà non esiste."


"Usare una formazione per cambiare le stagioni? È davvero impressionante!" Più sentiva parlare del luogo, più Chu Feng ammirava quanto era speciale e capì ancora di più perché era definita la terra più strana della Regione del Mare Orientale.


"Giusto! Senior Jiang, il Picco Nebbioso non è il posto in cui vive in isolamento la signora Piaomiao? Perché ci sono così tanti giovani coltivatori qui? Che siano venuti tutti per lei cercando di diventare suoi discepoli? La quantità è un po' troppo eccessiva, no?"


Chiese all'improvviso Chu Feng con curiosità, perché lungo la strada aveva visto davvero molte persone dalla coltivazione decenti. C'erano molti Martial Lord e solo una piccola quantità di persone nell'Heaven realm. Inoltre non erano vecchi; nessuno di loro aveva più di trent'anni. Questo rese Chu Feng sospettoso.


All'inizio Chu Feng pensò che fossero venute solo a trovare un maestro; dopotutto la signora Piaomiao era famosa, ma più si avvicinavano al Picco Nebbioso e più Chu Feng capì che c'era qualcosa di strano.


A parte il grande talento dei giovani, solo la grande quantità di persone lo riempivano di sospetti.


"Ohoh." Jiang Wanshi ridacchiò quando sentì questa domanda, poi disse a Chu Feng:"Sembra che junior Wuqing non sappia molto delle questioni della Regione del Mare Orientale."


"Cosa sta succedendo esattamente?" Chiese con curiosità Chu Feng.


"Dovrebbero essere venuti per la Terra degli Immortali dei Marchi Marziali!" Disse Jiang Wanshi.
                                


                                



