---
title: Capitolo 649 – Distintivo Vero o Falso
pubDate: 2024-06-18T15:13:16.416Z
tags:
    - mga
---


<em>CAPITOLO SPONSORIZZATO ringraziamo Mahesvara98!
16 Capitoli in coda, 0/3
-Schadenfreude</em>


Nella zona in fondo alla fila, all'improvviso qualcuno indicò un punto nel cielo ed esclamò:"Fratello Tie Fan, guarda! Non è quel dannato moccioso ficcanaso?" Era il gruppo che si era scontrato con Chu Feng e Jiang Wanshi prima.


"Umpf. Chi ha detto loro di essere così impiccioni. Sembra che dormiranno fuori stasera." Disse sorridendo Tie Fan.


Il Picco Nebbioso avrebbe chiuso l'entrata prima del tramonto e, a giudicare dalla quantità di gente in coda, sarebbero riusciti ad entrare appena prima. Tuttavia non avrebbero avuto la possibilità di entrare prima del calare della notte.


Tuttavia, se Chu Feng non avesse interferito, sarebbe stato lui ad essere davanti a loro. Così gongolarono soddisfatti pensando che se lo fosse meritato.


"Guarda! Cos'è quella cosa nelle mani del ragazzo?"


"Dannazione! Non è un Distintivo Nebbioso? Gliel'ha dato sicuramente quella donna maledetta."


"È vero! È proprio uguale a quelli che ci ha dato! Non proverà ad usarlo per entrare, vero?"


"Non dovrebbe. Non importa quanto è stupido, non può essere così stupido." Tie Fan e gli altri parlarono tra di loro mentre guardavano il distintivo in mano a Chu Feng.


"Senior Jiang, normalmente quanto tempo ci mette Senior Piaomiao a gestire un demone?" Chiese Chu Feng.


"Non ne sono sicura. Se è veloce allora solo un momento, ma se è lenta allora diversi giorni. Secondo la mia maestra, anche se Senior Piaomiao è potentissima, una volta ha combattuto contro un demone per diversi giorni ed è anche tornata con delle ferite." Rispose Jiang Wanshi.


 "Sono così potenti?" Chu Feng ne fu scioccato. Se Jiang Wanshi aveva detto la verità, allora il demone sigillato nel Picco Nebbioso non è un po' troppo potente? Una proiezione era in grado di ferire la signora Piaomiao. Allora il suo corpo originale quanto sarebbe stato forte?


Comunque Chu Feng non poteva interferire in una questione del genere. Così disse a Jiang Wanshi:"Senior Jiang, non significa che non sappiamo quando Senior Qiushui tornerà? Se non può tornare oggi, non dovremo passare la notte fuori?"


"Questo..." Jiang Wanshi ci pensò, ma in effetti non sapeva quando sarebbe tornata.


"Allora... proviamo questo Distintivo Nebbioso." Chu Feng sorrise.


"Junior Wuqing, non deve farlo! Crede che il distintivo sia vero?" Sentendo questo, Jiang Wanshi cambiò espressione e cercò di fermarlo.


Tuttavia Chu Feng sorrise e disse:"Non importa se è vero o falso, lo sapremo una volta provato. Per qualche motivo, ho la sensazione che la ragazza non volesse danneggiarmi."


"Inoltre, anche se fosse falso al massimo la folla riderà di me per un po'. Dopodiché andrò a fare la fila. A Senior Jiang importa della sua reputazione, ma a me no. Non deve accompagnarmi; andrò da solo." Dopodiché Chu Feng balzò in avanti e volò verso l'entrata.


"Junior Wuqing, asp..." Jiang Wanshi stava per inseguirlo, ma alla fine strinse le labbra e arretrò, era convinta che quel distintivo fosse un falso.


Nonostante lei non fosse così potente, dopotutto era una discepola di una famosa maestra. Tra i molti esperti della Terrazza Xuanyuang era comunque una delle persone più importanti e quindi non voleva perdere la faccia.


"Fratello Tie Fan, guarda! Quel tipo sta davvero volando verso l'entrata! Non vuole davvero usare quel distintivo falso per cercare di entrare, vero?" Uno dei Martial Lord indicò Chu Feng.


"È improbabile a meno che non abbia preso un colpo in testa prima. Solo allora farebbe una stupidaggine simile." Tie Fan scosse la testa. Non pensava che Chu Feng fosse sciocco.


"Lo sta davvero facendo! Guarda, sta davvero andando lì!" Continuò la persona.


"Dannazione! Non può essere vero? Che sia davvero uno scemo?" Chu Feng atterrò di fronte alla coda, perfino Tie Fan sussultò con un'espressione incredula.


"Oh? Cosa stai facendo? Perché non aspetti in coda? Fila in fondo alla coda!"


 La persona di fronte era un guerriero al primo livello del Martial Lord. Il coltivatore di fronte aveva appena tirato fuori le prove della sua identità visto che era arrivato il suo turno. Tuttavia non si aspettava che Chu Feng sarebbe atterrato proprio davanti a lui. Questo lo rese furioso.


"Giusto, da dove è venuta una persona così scortese? Non hai visto che tutti fanno la coda? Chi credi di essere?" Allo stesso tempo anche le persone dietro si arrabbiarono. Dopotutto avevano aspettato fino ad ora.


La persona di guardia alla Formazione Spirit era un vecchio dai capelli bianco-argento. Era anche lui un Martial Lord, ma la sua coltivazione era molto alta, era di sesto livello. Era ad un livello superiore al genio sbalorditivo dell'Arcipelago Immortale della Condanna, Ya Fei.


Esaminò Chu Feng, non pensava che il giovane sarebbe riuscito a ricevere un Distintivo Nebbioso. Quindi disse con severità:"Torna a fare la coda! Se infrangerai le regole, prenderò provvedimenti, non importa da dove provieni!"


"Oh? Ho un Distintivo Nebbioso. Devo ancora fare la fila?" Chu Feng sorrise con calma, poi mostrò il distintivo.


"Ahahah, Distintivo Nebbioso? Una persona come te? Da quello che vedo l'hai comprato da quella mendicante di prima, vero?" Prima che il vecchio rispondesse, la folla iniziò a deriderlo, tutti pensavano che fosse un falso.


Il vecchio non guardò nemmeno il distintivo e gridò freddamente:"Siete proprio impenitenti. Ho già avvertito che nessuno può mostrare un distintivo falso, eppure non mi avete preso sul serio. Sembra che oggi dovrò dare una lezione a qualcuno."


Mentre parlava, il vecchio si accigliò, una pressione sconfinata piombò su Chu Feng.


Tuttavia Chu Feng iniziò a provare timore di fronte a quest'aura, strinse il distintivo e disse il vecchio:"Non l'ha nemmeno visto e sa già che è falso?"


*hmm* In quel momento una forza invisibile si scatenò dal distintivo in mano a Chu Feng. Non solo avvolse il vecchio, ma lo costrinse ad arretrare di diversi passi.


L'espressione del vecchio cambiò drasticamente e, quando guardò il distintivo nelle mani di Chu Feng, mostrò uno sguardo sconvolto. Arretrò, si inchinò e porse i suoi rispetti dicendo:"Sono stato uno sciocco e non ho visto che è il vero Distintivo Nebbioso! Le chiedo perdono!"
                                


                                



