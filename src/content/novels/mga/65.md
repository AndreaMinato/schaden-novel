---
title: Capitolo 65 - Avanzare a Caro Prezzo
pubDate: 2024-05-25T07:13:16.341Z
tags:
    - mga
---


CAPITOLO SPONSORIZZATO Ringraziamenti a shadow978! :)
-Schadenfreude


"Dove sei andato? Perché sei tornato così tardi..." Disse Su Mei lamentandosi e mordicchiandosi le labbra.


"Ho incontrato un po' di guai." Vedendo gli occhi umidi della ragazza, Chu Feng sentì un'ondata di calore nel cuore. Non poté non stendere le braccia e stringere forte Su Mei.


"Bastardo." Solo allora Su Mei sentì un po' di imbarazzo, respinse velocemente Chu Feng con il volto rosso come una mela.


"Eheh." Vedendo l'espressione della ragazza, Chu Feng si leccò le labbra, era stata una bella sensazione abbracciarla.


Il gruppo non chiese nulla a Chu Feng e lui naturalmente non avrebbe detto loro di aver ottenuto la Tecnica Imperiale Celeste e che, per evitare di essere catturato, aveva trascorso tre giorni prendendo via traverse per ritornare.


Il ragazzo sentì le notizie riguardo all'improvviso oceano di fuoco e delle gravi perdite della Scuola 1000 Venti. Chu Feng rimase scioccato nello scoprire che il capo della scuola fosse sparito.


Era troppo strano. Un oceano di fiamme della circonferenza di dieci miglia nel bel mezzo del deserto che, per pura coincidenza era nello stesso luogo della tomba. Inoltre, quando il fuoco si era spento, era rimasta una temperatura altissima che non poteva essere sopportata perfino da esperti al Profound realm. Era diventata un'area proibita ed era davvero spaventoso.


Alcune persone sostenevano che fosse una trappola messa dal Grande Saggio Celeste per uccidere le persone che avevano osato entrare nella loro tomba e avevano disturbato il suo sonno.


Ma altri ancora sentivano che perfino il Grande Saggio Celeste non avrebbe avuto a disposizione dei metodi del genere. Come poteva aver creato una trappola del genere dopo essere morto? Ci dovevano essere altri motivi e alcuni credevano che fosse un disastro mandato dal cielo.


Tuttavia non importava quanto ci pensassero, Chu Feng sapeva che, se il capo era davvero scomparso, la scuola 1000 Venti sarebbe diventata di terz'ordine e non si sarebbe più opposta a quella del Drago Azzurro.


Quel giorno Chu Feng e gli altri tornarono velocemente nella loro scuola, in pochi giorni ci sarebbe stato il test per diventare discepoli principali. Inizialmente sarebbero stati Bai Tong e Su Mei i candidati principali, ma stavolta sapevano che ci sarebbe stata una persona in più, Chu Feng.


"Uuh 600 Perle Spirituali, mi chiedo fino a che punto posso avanzare."


Dopo essere tornato nella Scuola del Drago Azzurro, Chu Feng aprì con impazienza il suo Sacchetto Cosmo e tirò fuori le 600 Perle Spirituali. Guardando quegli oggetti dorati che brillavano il ragazzo si sentiva piuttosto soddisfatto.


600 Perle Spirituali. Chu Feng poteva essere considerato davvero ricco. Probabilmente era una fortuna che equivaleva a tutte le proprietà della famiglia Chu, comprese le sue industrie.


*gulp*


Chu Feng prese una manciata di Perle Spirituali e se le cacciò in bocca. Dato che aveva il Fulmine Divino, non si doveva preoccupare minimamente di non essere in grado di digerirle. Temeva solo che non fossero abbastanza.


Come aveva previsto, quando le perle entrarono nel suo corpo furono attratte quasi istantaneamente dal Fulmine Divino. L'enorme energia spirituale si precipitò nel Dantian e lo sentì un po' pieno. Tuttavia quella sensazione durò solo per un momento. Naturalmente l'energia scomparsa era stata tutta divorata.


Una manciata conteneva 50 Perle Spirituali. Secondo le sue stime, sarebbero state più che abbastanza per avanzare al settimo livello dello Spirit realm. Dopotutto dal quinto al sesto non aveva nemmeno usato quattro perle. Tuttavia Chu Feng aveva ancora sottovalutato l'avidità del Fulmine Divino.


Dopo che le 50 Perle Spirituali entrarono nel suo corpo, l'energia spirituale del dantian di Chu Feng si era riempita di un bel po' ma non era avanzata.


"Non ci credo che non possa saziarti!" Chu Feng afferrò un'altra manciata di Perle Spirituali, per coincidenza anche queste erano 50, e quando entrarono nel suo stomaco, finalmente avvenne il cambiamento tanto agognato.


I Nove Fulmini Divini fecero dei ruggiti agghiaccianti e, nonostante il mondo esterno non potesse sentirli minimamente, risuonarono a lungo nelle orecchie di Chu Feng. Questa sensazione divenne sempre più forte, come se i Nove Fulmini Divini si avvicinassero sempre di più a lui, e si condensarono gradualmente in una sola entità.


Avanzato. Finalmente era avanzato. Il settimo livello dello Spirit realm. Dal cambiamento dell'aura dell'energia spirituale era certo di avercela fatta, ma il prezzo per farlo era stato di 100 Perle Spirituali.
Sarebbe stato inimmaginabile per un'altra persona.


Cos'era una Perla Spirituale? Era una medicina di massima qualità e molte persone avrebbero cercato di usarla per raggiungere il picco del nono livello dello Spirit realm. L'avrebbero usata per ottenere una grande quantità di energia per avanzare all'Origin realm.


Chu Feng invece ne aveva usate cento per arrivare al settimo livello. Se si fosse diffusa questa notizia, avrebbe spaventato a morte molte persone. Consumare cento Perle Spirituali per avanzare di un solo grado. Che scialacquatore.


Naturalmente il settimo livello di Chu Feng non era paragonabile a quello di una persona normale. Specialmente dopo aver coltivato le Tecniche Misteriose, anche di fronte ad un esperto del nono livello non avrebbe avuto alcuna paura. Non li avrebbe considerati nemmeno.


A meno che un avversario fosse come lui, dotato di una potenza soverchiante, non ci sarebbe stato nessuno in grado di combattere contro Chu Feng nello Spirit realm. Gli unici che sarebbero stati degni d farlo erano all'Origin realm, ma il loro potere era ancora più scioccante.


"Ahh, se continua così come potrei darti da mangiare?" Chu Feng aveva un'espressione esasperata. Guardò le 500 Perle Spirituali che gli rimanevano e non continuò a raffinarle. Invece le mise via nel suo Sacchetto Cosmo.


Sapeva che le richieste del fulmine divino sarebbero diventate sempre più terrificanti. Forse anche se avesse consumato 500 Perle Spirituali, al massimo il suo dantian sarebbe stato mezzo pieno e non sarebbe avanzato.


Anche così, non avrebbe avuto bisogno di raffinarle. Perché non tenerle per il futuro? Dopotutto non voleva farsi prestare soldi dagli altri, voleva mantenere una certa dignità come uomo.


"Toc toc, Chu Feng... Sei qui?" Proprio in quel momento si sentì la voce di Chu Yue fuori dalla residenza.


Sentendola, Chu Feng corse velocemente ad aprire la porta. In effetti vide Chu Yue di fronte alla porta e c'era anche Chu Xue dietro di lei.


"Sei tornato finalmente. Dì la verità. Dove sei andato negli ultimi giorni?"
Vedendo Chu Feng, Chu Yue rimase sorpresa, ma poi diventò molto felice.


"Non sono andato da nessuna parte, ho solo fatto qualche missione a caso." Disse Chu Feng sorridendo.


"Missioni? Solo missioni? Ho sentito che sei uscito con la bellezza numero uno della corte interna, Su Mei." Spuntò la traccia di un sorriso birichino sulla bocca di Chu Yue.


"Ehh..." Chu Feng rimase un po' senza parole e non sapeva come spiegarsi al momento.


"Ahah, va bene. Non ti stuzzicherò più. In realtà stavolta stavamo solo passando per caso. Dato che sei qui, vieni con noi ad unirti all'evento."


"Evento? Quale evento?"


"Chu Feng, hai sentito parlare della Formazione di Coltivazione?"





