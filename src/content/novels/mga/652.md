---
title: Capitolo 652 – Palazzo della Pace del Cuore
pubDate: 2024-06-18T18:13:16.416Z
tags:
    - mga
---


<em>CAPITOLO SPONSORIZZATO ringraziamo Mahesvara98!
13 Capitoli in coda, 0/3
-Schadenfreude</em>


"Senior Qiushui, significa che perfino la signora Piaomiao non può salvare Yan Ruyu?" Chu Feng si preoccupò.


"Come potrebbero i demoni dell'Antica Era essere deboli? Se il suo corpo non fosse scomparso o se fosse resuscitato completamente, figuriamoci noi, nemmeno la signora Piaomiao riuscirebbe a sconfiggerlo. L'intera Regione del Mare Orientale sarebbe stata spacciata." Disse Qiushui Fuyan.


"Allora cosa dovremmo fare? Lasceremo che consumi la coscienza di Yan Ruyu e controlli il suo corpo?" Chu Feng divenne sempre più preoccupato, ma poi aggiunse inquieto:"La signora Piaomiao non ha intenzione di uccidere Yan Ruyu, vero?"


"Non lo farà. Nonostante quel demone sia molto difficile da affrontare, non è impossibile. Ora esiste un metodo per sbarazzarsene, ma è necessario un oggetto." Disse la donna.


"Quale oggetto?"


"Il Loto dei Marchi Marziali." Rispose Qiushui Fuyan.


"Si trova nella Terra degli Immortali dei Marchi Marziali?" Chiese Chu Feng.


"Esatto. È un oggetto estremamente raro e al momento può essere trovato solo nella Terra degli Immortali dei Marchi Marziali."


"Inoltre è molto difficile da trovare. Dopo essere entrati nella Terra degli Immortali, ogni persona farà del suo meglio per trovare Marchi Marziali, quindi se vorrai trovare quei loti, potrai solo contare su te stesso. Nessuno ti aiuterà." Disse Qiushui Fuyan.


"Questo significa che Senior Piaomiao mi ha dato questo Distintivo Nebbioso perché desidera che cerchi i Loti dei Marchi Marziali?" Chu Feng guardò il distintivo nella sua mano, il suo sguardo si riempì di emozioni contrastanti.


"Non è proprio così, ma in parte. Comunque sei stato tu a dare una possibilità di sopravvivere a Yan Ruyu e ora sei anche il solo che può salvarla."


"Giusto. C'è un'altra cosa che dovrei dirti." Disse la donna.


"Che cosa?"


"Dopo che il demone nel corpo di Yan Ruyu sarà esorcizzato, la signora Piaomiao la riceverà come discepola."


"Ti sto solo informando al riguardo perché una volta che ha deciso, figuriamoci tu, nemmeno Yan Ruyu stessa ha scelta al riguardo." Disse con gravità Qiushui Fuyan. Implicitamente gli aveva anche fatto capire quanto era tirannica la signora PIaomiao.


"Riuscire ad avere una maestra così straordinaria come la signora Piaomiao è il sogno di innumerevoli persone. Sono sicuro che Yan Ruyu ne sarà onorata." Disse con un sorriso Chu Feng.


"Bene allora. Devono ancora essere smistate le persone che entreranno nella Terra degli Immortali dei Marchi Marziali. Riposa bene nel frattempo." Dopo aver detto questo, Qiushui Fuyan se ne andò insieme a Jiang Wanshi.


*dong dong dong*


Tuttavia, subito dopo Chu Feng sentì bussare. Dopo aver aperto, vide una giovane. Aveva degli abiti semplici e un aspetto raffinato e puro. Nonostante non fosse una bellezza straordinaria, era davvero piacevole all'occhio. Inoltre la sua coltivazione era al settimo livello dell'Heaven realm.


"Ha bisogno di qualcosa signorina?" Chiese cortesemente Chu Feng.


"Signor Wuqing, giusto? Sono una serva del Picco Nebbioso. Per ordine della signora, la devo condurre nel Palazzo della Pace del Cuore per vedere un dipinto di un Loto Immortale dei Marchi Marziali." Disse molto rispettosamente la donna.


"Capisco. Allora la dovrò disturbare." Chu Feng sorrise lievemente dopo aver sentito queste parole, ma in realtà era rimasto scioccato.


Anche se sapeva che gli esperti erano comuni come le nuvole nel Picco Nebbioso, non si aspettava che una serva avesse una coltivazione al settimo livello dell'Heaven realm. Era inevitabile che la signora Piaomiao non avesse una buona impressione di Jiang Wanshi.


Al confronto non era davvero un genio, ma non poteva biasimarsi per questo. Si poteva dire solo che c'erano proprio troppi esperti nel Picco Nebbioso.


Lungo la strada, visto che era confuso, Chu Feng chiese con curiosità:"Signorina, è anche lei una discepola della signora?"


Per prolungare le proprie vite, le persone potenti più anziane giuravano fedeltà al Picco Nebbioso. Chu Feng poteva capire questo.


Tuttavia questa donna era giovane. Dovrebbe avere un grande futuro e avrebbe potuto ottenere un trattamento abbastanza decente in qualunque Sect fosse andata. Perché soffrire? Perché rimanere una serva qui?"


"Signore, mi sopravvaluta troppo. Con il mio talento come potrei diventare la discepola della Signora? Sono davvero solo una serva, ma anche se lo sono la signora non ci tratta male."


"Non solo riceviamo straordinarie risorse di coltivazione, possiamo perfino ottenere indicazioni dalle signorine e a volte perfino dalla signora Piaomiao stessa. Così, anche se facciamo i servi, in realtà possiamo godere di un trattamento che gli altri sognano di avere." Spiegò nel dettaglio la serva, come se avesse notato la confusione di Chu Feng. Non solo non provava umiliazione, ma si sentiva perfino orgogliosa.


"Allora è così. Capisco." Chu Feng annuì. Le sue parole avevano risolto tutti i suoi dubbi.


Nel Picco Nebbioso c'erano pochi veri padroni, la signora Piaomiao stessa e le sue quattro discepole. Anche se tutti gli altri non erano altro che guardie e servi, potevano godere dei metodi di coltivazione unici del Picco Nebbioso e di risorse uniche. Questo è il motivo per cui così tanti esperti erano disposti a mettere da parte il loro orgoglio. Il loro obiettivo era molto semplice: continuare a percorrere la strada della coltivazione.


In superficie le loro posizioni erano molto basse, ma in realtà ricevevano un trattamento invidiabile. Probabilmente perfino le guardie e i servi del Picco Nebbioso ricevevano l'ammirazione delle persone consapevoli della situazione.


Dopodiché, dopo essere stato condotto dalla serva, Chu Feng attraversò strade che di solito erano proibite e alla fine arrivò ad un picco. La nebbia aleggiava attorno alla cima e cadevano cascate. L'eleganza di questo ambiente era uguale a quella di un regno di immortali.


Inoltre, sul picco c'era uno splendido palazzo costruito con mattoni e tegole bianchi. Sul cartello sopra l'ingresso c'era scritto "Palazzo della Pace del Cuore" (<em>Nota traduzione: sul cartello ci sarebbe scritto "悦心殿"</em>).


"Signore, è qui. In questo Palazzo della Pace del Cuore ci sono molte note riguardo alla Terra degli Immortali dei Marchi Marziali e murali del loto. Tuttavia noi servi non abbiamo il permesso di entrare, quindi posso solo condurla fino a qui." Disse la serva.


"Grazie." Chu Feng sorrise lievemente poi avanzò verso il Palazzo della Pace del Cuore.


Tuttavia, prima di entrare, scoprì che c'erano almeno venti persone già all'interno. Erano tutti giovani e al Martial Lord realm. Le persone con la coltivazione più debole era al secondo livello, mentre gli altri erano al quinto, forti come Ya Fei.


Tuttavia Chu Feng non ci badò ed entrò nel palazzo.


"Fermo. Credi di poter entrare in questo posto?"


Prima che potesse entrare, risuonarono delle grida dall'entrata. Erano due giovani. indossavano abiti raffinati ed erano al secondo livello del Martial Lord realm. Tuttavia Chu Feng capì che non appartenevano al Picco Nebbioso.
                



