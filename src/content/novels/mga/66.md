---
title: Capitolo 66 - Formazione di Coltivazione 
pubDate: 2024-05-25T08:13:16.341Z
tags:
    - mga
---


CAPITOLO SPONSORIZZATO Ringraziamenti a shadow978! :)
-Schadenfreude


"Formazione di Coltivazione, il posto dove i discepoli principali coltivano le tecniche marziali?"


Naturalmente Chu Feng ne aveva sentito parlare. Era un trattamento riservato solo ai discepoli principali della scuola. Dopo esservi entrati avrebbero ricevuto una grande pressione, ma avrebbe garantito grandi benefici per la coltivazione delle tecniche marziali, del corpo e dell'anima.


"Esatto. Ora ci possono andare anche i discepoli della corte interna. Oggi aprirà ufficialmente quindi vogliamo andare al Padiglione delle Tecniche di Arti Marziali per dare un'occhiata e provare." Disse Chu Yue sorridendo.


Chu Feng gioì: "Così c'era qualcosa del genere."
Aveva la Tecnica Imperiale Celeste ed era impaziente di coltivarla, ma non avrebbe mai pensato che la Formazione di Coltivazione sarebbe diventata accessibile ai discepoli della corte interna. Era come se fosse stata preparata per lui!


I tre si recarono verso il Padiglione. Sulla strada Chu Feng usò il suo Potere Spirit e scoprì che Chu Yue era ancora al quarto livello dello Spirit realm. Non era riuscita ad avanzare al livello successivo.


"Chu Yue, non hai ancora superato il quarto livello?" Chiese Chu Feng.


"Sì, per qualche motivo non sono in grado di farlo. Forse la mia percezione non è un granché." L'espressione di Chu Yue era un po' abbattuta.


 Chu Feng mise la mano nel Sacchetto Cosmo e tirò fuori due Perle Spirituali: "Raffina queste e di sicuro avanzerai di livello."


"Queste... queste sono..." Vedendo le due perle, sia Chu Yue che Chu Xue spalancarono gli occhi per la sorpresa.


Nonostante fosse la prima volta che le vedessero, a giudicare dall'energia spirituale che emanavano dovevano essere medicine di massima qualità.


"Sono Perle Spirituali. Dopo che le inghiottisci vengono convertite in energia spirituale e massimizza l'assorbimento." Chu Feng mise le Perle in mano a Chu Yue.


"Sono troppo preziose, non posso prenderle."


"Sei solo al sesto livello dello Spirit realm, quindi ti è ancora utile. Dovresti tenerle."


La prima reazione di Chu Yue fu di rifiutare. Conosceva il prezzo delle Perle Spirituali. Naturalmente non si sentiva a suo agio ad accettare degli oggetti così preziosi.


"Accettale. Ne ho ancora un po' e se non le prendi significa che mi sottovaluti." Chu Feng mise le due Perle Spirituali nella borsetta alla vita di Chu Yue.


"Questo..."


Chu Yue non sapeva cosa fare, ma nel profondo del suo cuore voleva accettarle.
Perle Spirituali! L'avrebbero aiutata sicuramente ad avanzare al quinto livello e avrebbero anche lasciato una grande quantità di energia spirituale residua nel suo corpo. Era di grande beneficio per la coltivazione, non solo, erano anche due perle.


Se non fosse stato per Chu Feng non avrebbe mai ottenuto degli oggetti del genere.
Nemmeno suo padre aveva mai usato una Perla Spirituale per tutta la sua vita.


Temendo che Chu Yue fosse a disagio, Chu Feng iniziò a scherzare: "Mi potrai ripagare in futuro se lo desideri."


"Sì." Annuì con serietà Chu Yue, nonostante di solito fosse piuttosto giocosa.


Chu Feng era un po' spiazzato ma era comprensibile, se altri gli avessero dato degli oggetti così preziosi anche lui si sarebbe sentito in debito.


Proprio in quel momento il ragazzo vide che l'espressione di Chu Xue era un po' strana. La ragazza stava contraendo le labbra e i suoi occhi stavano brillando. Si poteva dire che fosse ammirazione in una parola, grande ammirazione in due, ammirazione incredibilmente grande in tre... Comunque era evidente che avesse molto rispetto nei confronti di Chu Feng.


Il ragazzo tirò fuori un'altra Perla Spirituale e la diede a Chu Xue: "Sono passati molti anni. In quanto tuo fratello maggiore non ti ho dato molto, quindi prendi questa Perla Spirituale come primo regalo da parte mia."


"Questo..."


"Non ti preoccupare, prendila."


"Ti ringrazio."


Entusiasta, Chu Xue ricevette la Perla Spirituale tutta sorridente. Dopo averla tenuta tra le mani con affetto, l'avvolse in un fazzoletto prima di metterla con cautela nella sua borsetta.


 Proprio in quel momento Chu Yue notò una cosa:
"Chu Feng, il tuo sacchetto sembra piuttosto speciale, è..."


"Ah, questo è il Sacchetto Cosmo che mi ha dato Su Mei." Ridacchiò il ragazzo e iniziò a camminare.


Chu Yue e Chu Xue rimasero ferme sul posto e lo fissarono stordite. Erano sbalordite e iniziarono ad avere la stessa sensazione, come se la distanza tra loro e Chu Feng stesse aumentando sempre di più. Nonostante il ragazzo le avesse trattate sempre meglio, la loro posizione non era più allo stesso livello, era come se appartenessero a due mondi diversi.


I tre arrivarono velocemente al Padiglione delle Tecniche di Arti Marziali mentre chiacchieravano giocosamente lungo la strada. Solo allora scoprirono che era già affollato al di fuori dell'edificio. C'erano strati su strati di persone che circondavano il padiglione.


Chu Feng si fece strada e provocò un po' di borbottii di scontento, ma quando le persone videro il distintivo dell'Alleanza Wings sul petto di Chu Feng non osarono dire una parola, anzi presero l'iniziativa di fargli spazio.


Dopo aver attraversato le mura di persone, Chu Feng vide finalmente cosa stavano osservando.


All'entrata del Padiglione delle Tecniche di Arti Marziali c'era un palco di pietra in più. Su di esso c'era un anziano e dietro di lui una strana casa.


Era una casa molto speciale, verde scuro come una giada e poteva bloccare il potere Spirit di Chu Feng. Doveva essere la cosiddetta Formazione di Coltivazione.


Dopo aver sentito le discussioni delle persone attorno a lui, Chu Feng capì un po' di più.
C'era solo una Formazione e ogni volta ci sarebbe salita una sola persona, se si voleva coltivare nella formazione bisognava pagare un'Erba Saint Spirit.


A causa del prezzo alto non c'era una sola persona disposta ad andare tra la folla di spettatori.


Dopotutto per molti era costosissimo, nessuno era disposto a pagarle per coltivare, ma per Chu Feng era l'ideale.


"Muovetevi, muovetevi." Ma proprio quando il ragazzo si stava avvicinando al palco, si sentirono delle urla provenire da dietro di lui.


Dopo essersi girato il ragazzo vide un gruppo che si avvicinava. Erano le persone dell'Alleanza Sword e c'era anche Jian Chen tra di loro, ma la persona che attrasse lo sguardo di Chu Feng era la persona massiccia vicino a lui.


Il suo aspetto era simile a Jian Chen, ma l'aura del suo corpo aveva già raggiunto il nono livello dello Spirit realm. Una forza come questa era rara tra i discepoli principali.


Chu Feng non ci mise molto tempo a capire chi fosse. Doveva essere il fratello maggiore di Jian Chen, il maestro dell'Alleanza Sword, Jian Fengyi.


Proprio in quel momento Jian Chen riconobbe Chu Feng: "Sei tu!"


"Lo conosci?" Chiese suo fratello.


"Fratello, è la persona che mi ha attaccato quel giorno." Cominciò ad urlare con rabbia Jian Chen.


"Oh?" Sentendo quelle parole Jian Fengyi volse lo sguardo su Chu Feng, in un attimo traspariva già un denso intento omicida nei suoi occhi.





