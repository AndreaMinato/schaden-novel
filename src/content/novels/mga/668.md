---
title: Capitolo 668 – Il Risultato è già Deciso
pubDate: 2024-06-19T10:13:16.417Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Wuqing, oggi ti farò a pezzi!" Dopo essere stato umiliato di fronte a così tante persone, Zhu Tianming stava esplodendo di rabbia. Con un cenno tirò fuori una pillola.


Il medicinale era avvolto da un bagliore di colore nero, bianco e viola. Emanava un'aura potente e strana ed era in grado di assorbire automaticamente il qi del mondo.


"Medicina Proibita a tre colori?!" Tutti cambiarono espressione quando la videro. Si poteva capire il potere della pillola dal colore, più era intenso e più sarebbe stato formidabile l'effetto. Più colori c'erano e più sarebbe stata efficace.


Il Rakshasa Nero e Bianco era una Medicina Proibita a due colori, ma era comunque capace di aumentare di molto la forza di un Martial Lord. La pillola di Zhu Tianming era ancora più formidabile e se l'avesse consumata forse avrebbe raggiunto il quarto livello.


*whoosh* Zhu Tianming la ingoiò e tre strane scie di colore schizzarono fuori dal suo corpo.


*huu huu huu*


I tre gas colorati bruciarono nel suo corpo. Non solo gli avevano dato un potere simile a quello di un Martial Lord di quarto livello, lo aveva anche guarito all'istante. L'immenso potere della Medicina Proibita dai tre colori si stava manifestando.


"Capo del tempio Wuya, è solo un incontro tra membri della giovane generazione. Non c'è bisogno che combattano fino alla morte." La vecchia Wugong cercò di persuaderlo.


"È quel moccioso di nome Wuqing che vuole combattere fino alla morte, non io."


"Se vuoi che dica a Tianming di fermarsi non sarebbe come ammettere la sconfitta? Se quel Wuqing lo usasse come motivo per condannarlo a morte, potrebbe prendersi questa responsabilità?" Sbuffò freddamente il capo del tempio Wuya, gettò anche un'occhiataccia verso la vecchia Wugong. Non gli piaceva la sua intromissione.


"Sì, è vero, ma il suo discepolo è un Martial Lord di terzo livello. Si sta già approfittando del suo livello, eppure ha perfino consumato una Medicina Proibita di tre colori. Anche se vincesse, non sarebbe un esito di cui andare orgogliosi. Gli dica subito di fermarsi!" Continuò a sollecitarlo la vecchia Wugong.


"È il vincitore a riscrivere la storia. Tianming ha usato da solo la Medicina Proibita, anche Wuqing è libero di farlo! Figuriamoci dai tre colori, non mi importerebbe nemmeno se ne usasse una dai quattro colori, temo solo che non ne abbia con sé." Disse il capo del tempio Wuya arricciando le labbra. Ormai aveva perso la faccia e sembrava aver perso la ragione.


"Lei... non esistono medicine che possano salvarla." La vecchia Wugong si infuriò per l'atteggiamento del capo del tempio Wuya, ma non poteva fare nulla.


"Umpf. Quel Wuqing vuole combattere fino alla morte con il mio discepolo. Suggerirei a tutti di non interferire."


Il capo del tempio Wuya minacciò perfino la folla, avvertendo tutti di non provare a salvare Chu Feng.


"Sembra che userà il Colpo Distruttore del Cielo."


Chu Feng osservò i cambiamenti nel corpo di Zhu Tianming e scoprì che i suoi movimenti erano uguali a quelli che aveva fatto suo fratello. Tuttavia il potere che stava scatenando era superiore. In effetti questo era il preludio del Colpo Distruttore del Cielo.


*whoosh*


Invece che schivare, Chu Feng decise di avanzare velocemente.


"Hai visto che sta per usare il Colpo Distruttore del Cielo, così vuoi fermarlo? Davvero stupido. Credi davvero che Tianming abbia la stessa forza di Diguang? L'attacco di Tianming può ucciderti sicuramente!" Gridò il capo del tempio Wuya con un tono pieno di derisione.


"Davvero spudorato." Chun Wu e gli altri strinsero i denti per la rabbia quando videro come si stava comportando il vecchio. Tuttavia non potevano intervenire. Dato che era troppo potente e la signora Piaomiao non era qui, non avrebbero potuto confrontarsi con lui.


"Avanti! Fammi vedere quanto è forte il tuo Colpo Distruttore del Cielo!"


Anche se il capo del tempio Wuya lo stava deridendo, Chu Feng non rallentò, volò sempre più rapidamente. Inoltre iniziò a provocare l'avversario.


Molti non capivano la sua mossa. Pensavano che si stesse suicidando, nessuno aveva notato che Chu Feng aveva messo via l'Ascia Fantasma Asura e stava condensando un potere forte e speciale nel suo palmo.


"Ahah, hai proprio un bel coraggio. Dato che sei così impaziente di morire, esaudirò il tuo desiderio!"


Zhu Tianming era sicuro di poter uccidere Chu Feng. Iniziò a ridere in modo folle e, con la spada dorata in mano, mirò verso il suo nemico. Con un ronzio, scagliò questa energia verso Chu Feng. Nonostante dovesse prendere ancora forma, in effetti era il Colpo Distruttore del Cielo.


"Allora devo farti vedere anche io la mia tecnica." Chu Feng sogghignò. Stese il palmo destro e, con un ruggito, un'ondata di luce coperta di strisce nere scattò in avanti. Era la Tecnica del Massacro della Tigre Bianca.


*boom* Chu Feng e Zhu Tianming erano troppo vicini. Prima che le due tecniche avessero preso forma, si scontrarono l'una con l'altra.


Risuonò un'esplosione assordante. Una potente onda d'urto travolse il mondo e raggiunse anche i picchi delle montagne sotto. Se non fosse stato per gli esperti anziani che facevano da scudo, probabilmente il banchetto sarebbe stato rovinato.


Anche se c'erano Formazioni Spirit di maestri, erano tutti ancora in grado di capire quanto erano terrificanti le onde d'urto fuori. Nonostante Zhu Tianming non avesse raggiunto il quarto livello del Martial Lord realm, si avvicinava a quel punto.


Alla fine le onde d'urto si dissiparono gradualmente. Chu Feng era ancora a mezz'aria. Nonostante i suoi abiti si fossero un po' rovinati, avesse un po' di ferite sul volto e il suo viso fosse un po' impallidito, era ancora capace di rimanere in volo.


Zhu Tianming invece non solo aveva il corpo ricoperto di ferite e di sangue, al momento era stato afferrato da Chu Feng. Il risultato della battaglia era già deciso.


"Potente. La tecnica che ha usato Wuqing era davvero potente. Che sia anch'essa un Tabù Marziale?"


"No. Non sembra un Tabù Mortale. Ad essere più precisi probabilmente è una Tecnica Segreta delle leggende."


"Cosa? Una Tecnica Segreta!"


"Mm. Non solo una, prima anche lo scudo che ha usato era una Tecnica Segreta." I presenti non erano persone ordinarie, così avevano riconosciuto in un istante le abilità che aveva usato Chu Feng.


"Davvero? Avere una Tecnica Segreta è già sbalorditivo e questo bambino ne ha due?!"


"Quindi deve avere delle origini straordinarie e il suo maestro è incredibilmente potente?"
                                


                                



