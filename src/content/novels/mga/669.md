---
title: Capitolo 669 – Completamente Spudorato
pubDate: 2024-06-19T11:13:16.417Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"In effetti è vero. Adesso sono davvero curioso di che sorta di figura sia il maestro di Wuqing, è capace di tramandare abilità formidabili."


"Sconfiggere un Martial Lord di terzo livello mentre è al primo, è davvero un genio eccezionale! In futuro otterrà risultati incredibili. Sembra che tra molti anni nascerà un altro Martial King nella Regione del Mare Orientale!"


Dopo aver confermato che Chu Feng stava usando una Tecnica Segreta, perfino gli esperti della vecchia generazione ne furono scioccati. Nei loro sguardi non c'era solo stupore, ma anche un po' di ammirazione. Dopotutto le Tecniche Segrete erano leggendarie, chi non le avrebbe desiderate?


Nessuno osò pensare di potergliele sottrarre. Se Chu Feng era già così sbalorditivo, allora il suo maestro sarebbe stato sicuramente ancora più potente, una figura che non avrebbero potuto assolutamente offendere.


*boom* Proprio in quel momento una persona cadde all'improvviso dal cielo e si schiantò sul picco della montagna. L'impatto spaccò il tavolo del banchetto.


Ad un'occhiata più attenta, videro che era Zhu Tianming. Tuttavia al momento era gravemente ferito, non riusciva nemmeno ad alzarsi ed era ricoperto di sangue e cibo. Era in condizioni davvero pietose.


"Fratellone!" Vedendo lo stato di suo fratello, Zhu Tianming si precipitò in avanti. Voleva cercare di aiutarlo.


*whoosh* Tuttavia, prima che si avvicinasse, piombò una persona dal cielo. Non solo arrivò accanto a Zhu Tianming, ma gli calpestò la testa. Era Chu Feng.


"Bastardo, stai lontano da mio fratello!" Vedendo suo fratello umiliato in questo modo, Zhu Diguang scattò in avanti.


"Smamma." Tuttavia Chu Feng non lo considerò minimamente. Con un cenno, costrinse Zhu Diguang ad arretrare.


"Dannazione, ti ucciderò!" Disse con ferocia Zhu Tianming quando sentì il grido di suo fratello.


Prima che continuasse a parlare, Chu Feng gli pestò la testa con ancora più forza e, con uno scricchiolio, il naso di Zhu Tianming si ruppe.


"Ahhh!"


Il dolore lo fece urlare, ma Chu Feng non mostrò la minima compassione quando lo sentì. Invece chiese freddamente:"Lo farò io o lo farai da solo?"


"Non ha davvero intenzione di ucciderlo, vero?" Molti si spaventarono quando videro le azioni di Chu Feng. Non si aspettavano che il giovane sarebbe stato così spietato; voleva davvero uccidere il discepolo più prezioso del capo del tempio Wuya di fronte a lui. Sembrava non lo considerasse proprio.


In effetti il capo del tempio Wuya non sarebbe rimasto a guardare morire Zhu Tianming in quel modo. Indicò Chu Feng e gridò:"Se osi anche solo toccarlo nuovamente, ti spellerò vivo!"


Allo stesso tempo emanò la sua aura al picco del Martial Lord realm, questa energia sembrò potente come una tempesta. L'intero picco sprofondò nel caos e le persone un po' più deboli della giovane generazione persero l'equilibrio e non riuscirono a rimanere in piedi. Perfino Chu Feng si sentì sotto pressione.


Anche così la sua espressione non cambiò, anzi rise fragorosamente e disse:"Così, Lord del Tempio Wuya, è questo tipo di persona. Prima mi ha deriso dicendo che non ero degno di ricevere il Distintivo Nebbioso e ora si sta rimangiando la sua parola. Non c'è da meravigliarsi che i suoi discepoli siano così spudorati e spregevoli. Sembra che abbiano imparato da lei."


"Moccioso, non credere che fare discorsi abbia effetto su di me. Posso ucciderti nel giro di qualche secondo."


"Tuttavia, per la signora Piaomiao, ti darò una possibilità. Libera velocemente Tianming, altrimenti non biasimarmi se non mi tratterrò più."


Il volto del capo del tempio Wuya era livido. Al momento non si preoccupava nemmeno della sua reputazione. Sapeva solo di non poter permettere a Chu Feng di uccidere così Zhu Tianming.


Proprio in quel momento Chun Wu si alzò, indicò il capo del tempio Wuya e lo rimproverò aspramente:"È un maestro così rispettabile. Come può essere così irragionevole? Quando Zhu Tianming e junior Wuqing hanno fatto la scommessa, non li ha fermati; non ha fermato nemmeno il suo discepolo quando ha usato la Medicina Proibita; eppure ora sta bloccando junior Wuqing? Non ha pudore?"


"Capo del tempio Wuya, non per mancarle di rispetto, ma le sue azioni sono davvero inappropriate." Dissuase Xia Yu.


"La sollecito a ripensarci." Perfino Qiu Zhu, la splendida fata, cercò di persuaderlo con la sua voce piacevole.


"Non ti fermi davvero? Sembra che tu voglia proprio morire." Il capo del tempio Wuya non prestò attenzione alla folla. Ondeggiò le maniche e poi creò delle onde d'urto.


*hmm* In quell'istante Chu Feng sentì un brutto presentimento. Anche se l'attacco era senza forma, Chu Feng era comunque in grado di sentire la pressione soverchiante. In una situazione del genere poteva solo usare la tecnica dell'Armatura della Tartaruga Nera per proteggersi.


*boom* Tuttavia il capo del tempio Wuya era troppo potente. Era ad un livello completamente diverso. Solo l'onda d'urto scagliò via Chu Feng.


"Inginocchiati." Non finì qui. Proprio quando Chu Feng fu lanciato via, il palmo del capo del tempio Wuya scese. Con un'esplosione, Chu Feng si schiantò a terra.


Anche se aveva la sua tecnica segreta, il giovane sputò una boccata di sangue. Tuttavia sapeva che il capo del tempio Wuya non aveva intenzione di ucciderlo. Altrimenti questo colpo l'avrebbe potuto ridurre in cenere. Agli occhi di un Martial Lord al picco, lui era una formica.


"Capo del tempio Wuya, cosa sta facendo?!" Vedendo questa scena, Chun Wu e gli altri divennero furiosi.


"Come può trattare un membro della giovane generazione in questo modo? Sta esagerando." Rimproverò la vecchia Wugong.


"Sì! Wuya, adora così tanto il suo discepolo, quindi lo salvi, ma si sbaglia a ferire Wuqing."


"Esatto. Ho visto persone spudorate e spregevoli, ma è la prima volta che vedo uno come te." Le azioni del vecchio suscitarono la rabbia della folla. Quasi tutti i membri della vecchia generazione lo rimproverarono. Anche quelli più giovani fissavano i tre con sguardi sdegnosi. Qualunque cosa fosse successa oggi, la cattiva fama del capo del tempio Wuya si sarebbe diffusa in lungo e in largo.


"State tutti zitti! Se qualcuno dirà altre parole inutili, lo ucciderò." Il capo del tempio Wuya tuttavia gridò all'improvviso e una spada lunga apparve nel suo palmo.


La lama era molto lunga e aveva un aspetto raffinato. Era color oro e su di essa erano incisi dei marchi speciali. Inoltre la sua aura era completamente diversa da quella di un normale Armamento Élite ed era più simile alla spada rosa che usava Ya Fei.


Dopo che l'arma apparve, l'aura del capo del tempio Wuya si intensificò. Attorno a lui si formò un uragano di potere martial. La pressione terrificante aveva già avvolto l'intero picco della montagna.
                                


                                



