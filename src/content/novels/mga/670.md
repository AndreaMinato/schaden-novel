---
title: Capitolo 670 – Non può sopportare un solo colpo
pubDate: 2024-06-19T12:13:16.417Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Tu..."


Quando la spada dorata apparì, tutti gli esperti della vecchia generazione cambiarono espressione. Iniziarono per lo più a mostrare scontentezza.


Sapevano tutti cos'era quest'arma, era molto speciale. Ad essere più precisi non era un Armamento Élite, ma un Armamento da Re incompleto, la Lama dell'Incisione del Drago.


Nonostante fosse incompleto e molto diverso da un vero e proprio Armamento da Re, superava di gran lunga quelli d'Élite. Era un tesoro molto raro perfino nella Regione del Mare Orientale.


Era il tesoro più prezioso del capo del tempio Wuya. Era anche la lama per cui riusciva a primeggiare tra i Martial Lord. Per questo, dopo che lo aveva tirato fuori, tutti si resero conto che faceva sul serio. Forse avrebbe fatto un massacro per proteggere la vita del suo discepolo.


Se gli esperti sul posto avessero unito le forze e si fossero scontrati con lui, certamente sarebbero riusciti a batterlo. Tuttavia non si sarebbero confrontati con lui solo per Wuqing, una persona con cui non avevano alcun rapporto.


Anche se erano davvero scontenti delle azioni del capo del tempio Wuya e non gradivano il suo atteggiamento accondiscendente, nessuno andò a fermarlo.


Per quanto riguardava Chun Wu e le altre, nonostante desiderassero aiutare Chu Feng. il capo del tempio Wuya era davvero troppo potente. Volevano proteggerlo, ma non erano abbastanza forti. Dopotutto, non importava quanti esperti ci fossero nel Picco Nebbioso, erano solo Martial Lord. Evidentemente non potevano rivaleggiare con il capo del tempio Wuya.


"Wuqing, inginocchiati e ammetti i tuoi errori, allora forse potrò considerare di darti una possibilità. Altrimenti perfino gli dei non potranno salvarti." Il capo del tempio Wuya non badò più alla sua reputazione. Lui che era nel torto voleva davvero che Chu Feng si inginocchiasse e ammettesse di essere colpevole!


"Gran bel tono che hai. Vediamo se c'è qualcuno che potrà proteggere Wuqing."


Proprio in quel momento risuonò una voce tonante. Allo stesso tempo una persona discese dal cielo e atterrò di fronte a Chu Feng.


Era Qiushui Fuyan. Dopo che apparve, la pressione del capo del tempio Wuya si ritirò immediatamente. Il picco tornò alle sue condizioni precedenti; era ancora più sereno e pacifico.


Quando la donna apparì, tutti furono scioccati dal suo portamento davvero speciale. Era semplicemente una fata, intoccata dal mondo mortale. Anche se un velo le copriva il volto, si poteva comunque vedere che era una rara bellezza.


Inoltre non potevano esaminare la sua aura, ma da come aveva soppresso quella del capo del tempio Wuya, avevano capito che doveva essere una vera esperta, probabilmente una Martial king.


In effetti il capo del tempio Wuya aveva messo da parte la sua arroganza e chiese con tono grave:"Chi è lei?"


Allo stesso tempo molti fissarono Qiushui Fuyan. Volevano sapere da dove provenisse, pochi l'avevano riconosciuta perché manteneva un basso profilo.


"Terrazza Xuanyuan, signora Qiushui." Rispose con molta calma.


"In effetti ho sentito parlare della Terrazza Xuanyuan, ma è soltanto un posto dove vive un gruppo di persone presuntuose. Conosco un po' di persone formidabili, ma non ho mai sentito parlare di lei."


Il capo del tempio Wuya recuperò la sua aria arrogante perché non considerava degni di nota nemmeno gli individui più famosi della Terrazza Xuanyuan, figuriamoci la signora Qiushui di cui non aveva mai sentito parlare.


Così, pensò che non importava quanto fosse potente, la donna sarebbe stata ad un livello simile al suo, un Martial Lord al picco del suo stadio. Brandendo la Lama dell'Incisione del Drago, pensava che sarebbe riuscito a sconfiggerla usando il Colpo Distruttore del Cielo. Quindi disse:"Non ci conosciamo, ma dato che è amica della signora Piaomiao, la solleciterei a non impicciarsi troppo degli affari degli altri."


"Impicciarsi? Wuqing è il discepolo di un mio amico e ora il mio amico non è qui. Quando il discepolo del mio amico viene maltrattato, in quanto membro della generazione più grande, perché non dovrei intromettermi?!" Mentre parlava, lo sguardo di Qiushui Fuyan divenne feroce.


Con un tonfo, il capo del tempio Wuya si inginocchiò a terra. L'impatto aveva fatto apparire delle crepe tra le barriere protettive del picco. Il vecchio impallidì e sudò copiosamente, stava perfino tremando. Il suo sguardo era sconvolto e pieno d'orrore.


La folla fu colta alla sprovvista, non aveva avuto nemmeno il tempo di reagire.


"Come può essere? Possibile che... sia davvero una Martial King?"


Quasi tutti rimasero esterrefatti. Mentre guardavano Qiushui Fuyan, i loro sguardi mostrarono un po' più di venerazione.


Sapevano che era stata opera di Qiushui Fuyan. Da come era riuscita a ridurre il capo del tempio Wuya in quelle condizioni, doveva essere almeno un Martial King di primo livello.


E il capo del tempio Wuya reagì immediatamente. La pressione che stava sopportando gli aveva mostrato che la sua avversaria era un'esistenza che non poteva assolutamente offendere, era davvero una Martial King.


"Perché ti sei inginocchiato all'improvviso? Dov'è andata la tua arroganza? Non avevi detto che avresti ucciso chiunque avrebbe osato dire altre parole inutili e che nemmeno gli dei sarebbero riusciti a salvare Wuqing?" Qiushui Fuyan sorrise freddamente. La sua espressione era piena di derisione.


In quell'istante l'intero picco della montagna era così silenzioso che si poteva perfino sentire il rumore dei battiti cardiaci e dei respiri.


Nessuno di loro si aspettava che ci sarebbe stato un Martial King nella Terrazza Xuanyuan.


Sapevano che la donna non avrebbe lasciato perdere, presto si sarebbero goduti un bello spettacolo.


Inoltre le azioni precedenti del capo del tempio Wuya li avevano fatti davvero infuriare. Di conseguenza nessuno lo difese e tutti volevano perfino vederlo soffrire.


"Wuqing, qual era l'accordo di prima tra te e lui?" Vedendo che il capo del tempio Wuya si era inginocchiato e non rispondeva, Qiushui Fuyan guardò Chu Feng.


"Senior Qiushui. Prima abbiamo stabili che il perdente sarebbe morto." Rispose rispettosamente Chu Feng.


"Allora perché stai ancora esitando? Dato che non è disposto a rispettare l'accordo, perché non l'aiuti?" Disse Qiushui Fuyan.


"Sì." Chu Feng unì le mani e poi senza esitare si avvicinò a Zhu Tianming.


C'era un motivo per cui Chu Feng aveva messo in palio la sua vita contro Zhu Tianming di fronte a così tante persone.


Perché dopo che aveva sconfitto Zhu Diguang, aveva ricevuto un messaggio telepatico da parte Qiushui Fuyan.


E aveva detto solo poche parole:"Fai uno scontro all'ultimo sangue. Mi prenderò la responsabilità per eventuali incidenti."


Con Qiushui Fuyan come supporto, Chu Feng naturalmente era diventato sicuro di sé. Per questo era stato così audace e aveva ignorato le reazioni del capo del tempio Wuya.


Al momento Qiushui Fuyan si era rivelata e quindi ovviamente era ancora meno impaurito. Brillò della luce nella sua mano destra e l'Ascia Fantasma Asura apparve nel suo palmo.


In quell'istante Zhu Tianming si rese conto che stava per andare incontro ad una disgrazia. Usò tutte le sue forze e fece del suo meglio per rialzarsi, ma Chu Feng era già arrivato. Diede un calcio in faccia a Zhu Tianming scagliandolo di nuovo a terra.


"FERMO!" Vedendo che Chu Feng stava per uccidere il suo amato discepolo, il capo del tempio Wuya perse il controllo e ruggì.


"Smamma!" Tuttavia, proprio quando parlò, Qiushui Fuyan fece un lieve cenno e lo scaraventò all'indietro con un'esplosione.


Quando atterrò, non solo stava sanguinando dal naso e dalla bocca, la sua faccia stava iniziando a gonfiarsi, stava spuntando un'impronta rossa sulla sua guancia.


Il capo del tempio Wuya non poteva nemmeno resistere ad un solo colpo di Qiushui Fuyan.
                                


                                



