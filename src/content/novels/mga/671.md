---
title: Capitolo 671 – Avvertimento
pubDate: 2024-06-19T13:13:16.418Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Fallo!" Gridò Qiushui Fuyan dopo aver scaraventato via il capo del tempio Wuya.


Sentendo questo, il capo del tempio Wuya si asciugò il sangue dalla bocca e urlò istericamente senza preoccuparsi delle sue ferite:"No, per favore!"


Tuttavia come poteva Chu Feng preoccuparsi della sua reazione? Alzò l'Ascia Fantasma Asura e si preparò a colpire Zhu Tianming.


"Wuqing! Se devi uccidere qualcuno, uccidi me!" Tuttavia per salvare la vita del suo discepolo, il capo del tempio Wuya offrì la sua. Questo era qualcosa che Chu Feng non aveva previsto. Quando lo guardò, vide che delle lacrime rigavano il viso del vecchio. Il suo aspetto era davvero miserabile.


"Ucciderla? Non è stato lei a fare questa scommessa con me. Perché dovrei ucciderla? Mi dia un motivo!" Chu Feng ne fu lievemente commosso. Non si aspettava che il capo del tempio Wuya, una persona così spregevole e spudorata avrebbe mostrato un lato così altruista. Desiderava davvero offrire la sua vita in cambio di quella del suo discepolo.


Anche così non avrebbe lasciato andare facilmente Zhu Tianming perché Chu Feng aveva visto personalmente il loro atteggiamento. Al momento probabilmente stava solo recitando. Se Qiushui Fuyan non fosse uscita allo scoperto, allora probabilmente sarebbe stato lui a finire in queste condizioni.


"Lui, lui è mio figlio! Tianming e Diguang sono i miei figli! Le colpe del figlio dovrebbero essere ripagate dal padre. Uccidi me, non uccidere Tianming!" Implorò il capo del tempio Wuya e si prostrò davanti a Chu Feng.


"Wow!" Quando sentirono queste parole, nella folla si destò del trambusto.


"Cosa? Zhu Tianming e Zhu Diguang sono i figli del capo del tempio Wuya?" Molti espressero stupore, era la prima volta che avevano sentito che aveva avuto dei figli. In superficie non si era mai sposato e non aveva frequentato nessuno. Quindi da dove provenivano questi figli?


"Capisco. Non c'è da meravigliarsi che avesse riposto una così grande importanza in Zhu Tianming e Zhu Diguang e li portava in ogni occasione. Dopotutto ha messo così tanta enfasi sul loro sviluppo perché sono suoi figli." Le persone un po' più intelligenti avevano pensato già a dei dettagli. Tuttavia, guardarono il capo del tempio Wuya con ancora più sdegno.


"Maestro! S-s-sta dicendo la verità? È davvero nostro padre? Non ha detto che nostro padre è già mancato?!" Figuriamoci gli altri, in quell'istante perfino i due fratelli erano sconvolti.


"Bambini, sono davvero vostro padre. Tuttavia vi ho ingannato e vi ho mentito perché volevo che vi concentraste a coltivare e non vi affidaste a me. L'ho fatto per voi."


Il capo del tempio Wuya si asciugò le lacrime, poi si alzò lentamente e si avvicinò a Chu Feng. Tuttavia, quando arrivò a dieci metri di lui, si inginocchiò a terra con un tonfo e disse con un'espressione piena di sincerità:"Uccidimi! Il padre espierà le colpe di suo figlio!"


In quell'istante Chu Feng era davvero un po' commosso. Nonostante il capo del tempio Wuya e i suoi figli non fossero brave persone, i loro sentimenti lo avevano emozionato. Così si fermò e puntò lo sguardo verso Qiushui Fuyan.


In quell'istante la donna non mostrava più uno sguardo feroce.. Era evidente che fosse sorpresa dal fatto che una persona come il capo del tempio Wuya potesse rinunciare alla propria vita per suo figlio. Tuttavia non disse nulla, invece mandò un messaggio telepatico a Chu Feng:"A parte la sua vita, se volessi scegliere qualcos'altro da reclamare, cosa vorresti?"


"Senior. Se dovessi scegliere un'alternativa, quella Lama dell'Incisione del Drago non sarebbe male." L'udito di Chu Feng era sbalorditivo, così aveva sentito di come la folla aveva parlato della spada. Aveva saputo anche che sorprendentemente non era un Armamento Élite, ma un Armamento da Re incompleto.


Nonostante l'Ascia Fantasma Asura avesse l'abilità speciale di allenare il suo Potere Spirit, era molto più debole della Lama dell'Incisione del Drago. Se l'avesse ottenuta, il suo potere combattivo sarebbe aumentato di molto.


Nonostante Chu Feng avesse già le sue Tecniche Segrete, non le avrebbe usate a meno che non si trovasse in una situazione critica. Se le avesse mostrate ad un esperto malvagio, probabilmente sarebbe stato ucciso.


"Nonostante sia un Armamento da Re incompleto, è comunque creato dal potere di un Martial King. La sua energia supera di gran lunga quella degli Armamenti Élite. Questo oggetto è molto prezioso e probabilmente è il tesoro più prezioso del capo del tempio Wuya. Ragazzo, la tua vista è davvero acuta."


Dopo aver sentito le parole di Chu Feng, Qiushui Fuyan sorrise lievemente, ma non rifiutò. Poi disse al capo del tempio Wuya:"Dato che sei disposto a scambiare la tua vita con la sua, ti darò una possibilità."


"Dai la Lama dell'Incisione del Drago a Wuqing e scusati con lui. Allora oggi farò finta di niente"


"Cosa? Vuole la Lama dell'Incisione del Drago del maestro? Non ci pensi nemmeno!" Gridò Zhu Diguang prima ancora che il capo del tempio Wuya rispondesse.


"Il maestro ha scambiato questo Armamento reale con innumerevoli risorse e duri sforzi. Non gliela darò. Se vuole uccidermi, mi uccida. Se vuole spellarmi vivo, lo faccia, ma non pensare nemmeno di poter prendere la Lama dell'Incisione del Drago del mio maestro." Allo stesso tempo, Zhu Tianming mostrò un po' di coraggio.


"State zitti!" Il capo del tempio Wuya tuttavia li rimproverò. Dopo mandò la Lama dell'Incisione del Drago a Chu Feng e disse:"Amico Wuqing, prima eravamo nel torto. Spero che possa essere magnanimo e darci una possibilità."


"Vorrei che non maltrattasse gli altri d'ora in poi. Il mondo è così grande e non è il più forte qui. Se continua a comportarsi con arroganza, sarete voi a soffrire."


Chu Feng mostrò un lieve sorriso e accettò la Lama dell'Incisione del Drago. Aveva notato che il capo del tempio Wuya gliela stava dando con riluttanza e aveva visto che era proprio un'ottima arma. Come previsto da un Armamento da Re incompleto. In effetti non era qualcosa con cui potevano essere paragonati gli Armamenti Élite.


"Wuqing, Wanshi, andiamo. Non abbiamo più motivo di rimanere in questo banchetto visto che manca la signora PIaomiao." Qiushui Fuyan si girò e se ne andò. La sua discepola e Chu Feng la seguirono.


Tuttavia, dopo essere arrivata ad un cammino che conduceva ai piedi del picco, Qiushui Fuyan si fermò, si girò e disse al capo del tempio Wuya:"Dovrebbe rallegrarsi che la persona che è apparsa oggi sia stata io e non il maestro di Wuqing. Altrimenti figuriamoci lei, a giudicare dalla sua natura, avrebbe annientato il suo intero tempio Wuya."


Dopodiché Qiushui Fuyan se ne andò con un portamento altero. Tuttavia il capo del tempio Wuya si illividì e si riempì di paura. Ormai era convinto che Chu Feng avesse delle origini straordinarie e capì ancora di più che era una persona da non provocare.


Quasi tutti gli altri esperti avevano capito che Qiushui Fuyan non l'aveva detto con leggerezza.


Avevano notato che Qiushui Fuyan non stava avvertendo solo il capo del tempio Wuya, ma anche loro. Era meglio che non puntassero alla vita di Chu Feng, altrimenti sarebbero finiti in condizioni ancora peggiori di quelle del capo del tempio Wuya.
                                


                                



