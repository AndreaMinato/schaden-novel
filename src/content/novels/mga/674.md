---
title: Capitolo 674 – Limite di tempo di Dieci Giorni
pubDate: 2024-06-19T16:13:16.418Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Fratello, è vero? Sai che non puoi mentirmi al riguardo, vero?" Il colorito del Martial Lord di secondo livello era un po' pallido, sembrava un po' impaurito.


"È vero! Se non mi credi vai a chiederlo in giro. Le persone al banchetto quella notte l'hanno visto personalmente." Garantì il giovane.


*gulp* Sentendo queste parole, il Martial Lord di secondo livello deglutì per lo spavento. Dalla sua fronte iniziò perfino a colare del sudore, poi non disse altro. Non mostrò più odio quando osservava Chu Feng, ma solo trepidazione.


Non fu il solo a reagire così, molti altri furono informati della forza del giovane, che in effetti divenne il centro dell'attenzione. Iniziarono a provare invidia e paura nei suoi confronti.


In quando Sciamano, Chu Feng naturalmente aveva una percezione elevata. Osservò la folla con attenzione, specialmente quando arrivò sul picco della montagna. Naturalmente aveva sentito queste discussioni.


Tuttavia si limitò a sorridere lievemente davanti a quei commenti e non vi prestò troppa attenzione. Gli eventi al banchetto inevitabilmente l'avrebbero reso famoso.


Ogni evento aveva sia dei lati positivi sia negativi. Molti lo temevano, ma allo stesso tempo molti iniziarono a nutrire delle intenzioni malvagie nei suoi confronti, puntando alla sua Lama dell'Incisione del Drago.


Comunque era inutile pensarci, Chu Feng era troppo pigro per preoccuparsene. Dopotutto il mondo non era mai stato in pace. A meno che non si fosse dotati di un potere assolutamente superiore, nessuno dovrebbe pensare di poter mantenere una certa tranquillità.


"Junior Wuqing, quella è l'entrata della Terra Immortale dei Marchi Marziali. Ci sono due entrate, una per prendere marchi marziali e l'altra per scambiarli."


"Il primo varco si apre oggi. Rimarrà aperto per due ore e dopodiché si chiuderà. Il secondo si aprirà dieci giorni dopo e il periodo in cui rimarrà spalancato sarà un solo giorno."


Xia Yu indicò il centro della piazza. C'erano due formazioni dal lieve bagliore. Chu Feng aveva capito che erano due formazioni. Inoltre sembravano molto complesse, contenevano simboli e segni che non riusciva a capire.


"Questo significa che si può stare nella Terra Immortale dei Marchi Marziali per dieci giorni e dopo bisogna uscirne, altrimenti si perderà l'occasione di scambiare marchi marziali?" Chiese Chu Feng.


"Mm. Esatto." Xia Yu annuì.


"Senior Xia Yu, allora è possibile entrare nel Terra Immortale dei Marchi Marziali e uscire solo sei anni dopo? Allora chissà quanti marchi marziali si potranno radunare e uno potrebbe scambiarli per tecniche ancora migliori." Chiese Chu Feng.


"Ohoh, junior Wuqing, ha davvero una bella immaginazione. Ci sono state delle persone che ci hanno provato prima, ma è davvero un'azione folle perché dopo sei anni non rimarrebbero nemmeno i resti di queste persone. Solo il Talismano Immortale che portavano era rimasto. Sa perché?" Chiese Xia Yu.


Chu Feng scosse la testa.


"È perché la Terra Immortale dei Marchi Marziali è un posto molto pericoloso. Quasi nessuno può sopravvivere in quell'ambiente e solo in questi dieci giorni è relativamente pacifico. Ricorda, solo relativamente pacifico. Ci sono ancora dei pericoli."


"Inoltre, dopo essere entrati nel Terra Immortale dei Marchi Marziali, non ci sono uscite. Questo è il motivo per cui ci sono solo cento posti ogni volta che si apre, bisogna portare un Talismano Immortale."


"Il Talismano Immortale è un'uscita che può mandare una persona fuori dalla Terra Immortale dei Marchi Marziali. Tuttavia ce ne sono solo cento e non possono essere riprodotti. Così questo è il motivo per cui possono entrare solo cento persone." Spiegò Xia Yu.


"Allora è così. La ringrazio Senior Xia Yu." Chu Feng capì finalmente i misteri della Terra Immortale dei Marchi Marziali.


"Quindi dopo che entreremo, suggerirei di andare insieme! Forse in quel modo potremmo proteggerti." Disse Chun Wu.


"Sì! Junior Wuqing, una persona in più fa sempre bene. Sarà meglio se rimarremo insieme noi cinque." Dissero allo stesso tempo Dong Xue e Xia Yu. Per quanto riguardava Qiu Zhu, anche se non aveva detto nulla, mostrò comunque un lieve sorriso, come se stesse invitando Chu Feng.


"Vi ringrazio Senior." Era proprio un'offerta difficile da rifiutare, quindi naturalmente Chu Feng accettò. Era vero che sarebbe stato più al sicuro in loro compagnia.


Senza contare le intenzione malvagie di molte persone, c'erano molti membri dell'Arcipelago Immortale della Condanna che sarebbero entrati nella Terra Immortale dei Marchi Marziali... C'era anche Ya Fei, se l'avesse incontrata qui, probabilmente l'avrebbe attaccato a giudicare dalla sua vile natura.


Anche se aveva il Talismano Immortale che poteva riportarlo fuori, sarebbe stato un peccato perdersi l'opportunità di procurarsi grandi quantità di marchi marziali.


Così, andare insieme alle donne delle quattro stagioni era la scelta migliore. Dopotutto non erano deboli, Qiu Zhu in particolare. Era potente, una Martial Lord di quinto livello, quanto Ya Fei. Poteva sicuramente proteggere Chu Feng nella Terra Immortale dei Marchi Marziali.


"Junior Wuqing, signorine, siete venuti! Lasciate che vi presenti i miei migliori amici."


"Qin Yu, Lan Xi, Wang Long: sono i rappresentanti dell'Accademia dei Quattro Mari. Nonostante ne usciranno il prossimo anno, per ora sono i discepoli più potenti dell'accademia."


Gao Xiong avanzò proprio in quel momento. Due uomini e una donna lo seguivano. Il giovane di bell'aspetto era Qin Yu, l'altro alto e robusto era Wang Long e la donna graziosa e minuta era Lan Xi.


Erano Martial Lord di quarto livello. Nonostante avessero quasi trent'anni, erano piuttosto potenti.


"Sono Wuqing, è un onore incontrare tutti voi." La prima organizzazione della Regione del Mare Orientale che aveva conosciuto era l'Accademia dei Quattro Mari. Inoltre Zhang Tianyi, Jiang Wushang, Su Rou e Su Mei stavano tutti coltivando lì, quindi Chu Feng aveva un buon rapporto con l'accademia.


Per quanto riguardava quei tre, nonostante avessero coltivato già per quattro anni, dovevano avere un talento impressionante per essere arrivati al loro livello.


Comunque Chu Feng aveva sentito che erano arrivate trenta persone dall'Arcipelago Immortale della Condanna. Non solo avevano ricevuto Distintivi Nebbiosi, il più debole era un Martial Lord di quarto livello.


Quindi in confronto, l'Accademia dei Quattro Mari, era un po' più debole visto che i loro discepoli più potenti erano solo tre Martial Lord di quarto livello.


Tuttavia era inevitabile. Non importava quanto fosse potente l'Accademia dei Quattro Mari, poteva essere considerata solo una potente organizzazione. Paragonata a Sect enormi come l'Arcipelago Immortale della Condanna, era fin troppo debole.


Qin Yu, Wang Long e Lang Xi furono molto affabili nei confronti di Chu Feng. Avevano sentito anche loro dei risultati di Chu Feng e pensavano che fosse un rarissimo genio, così volevano diventare suoi amici.


Tuttavia, in confronto a Chu Feng, le quattro bellezze furono piuttosto fredde al punto da non voler nemmeno conversare con loro. Il loro orgoglio era impareggiabile.
                                


                                



