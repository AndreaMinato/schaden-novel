---
title: Capitolo 675 - Raduno di membri d'élite
pubDate: 2024-06-19T17:13:16.418Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Guardate! La gente dell'Arcipelago Immortale della Condanna! Wow, chi è quella bellezza? È così bella!"


"Sì! È paragonabile alle bellezze delle quattro stagioni! Non mi aspettavo che anche l'Arcipelago Immortale della Condanna avesse delle donne splendide come lei!"


"Idioti! Fate silenzio! Quella è la figlia del capo dell'Arcipelago Immortale della Condanna, la sorella minore di Murong Xun, Murong Wan. Volete morire?"


All'improvviso ci fu del trambusto in una parte della piazza. Era arrivato un gruppo composto da diverse donne e a giudicare dai loro abiti dovevano provenire dall'Arcipelago Immortale della Condanna.


La coltivazione del gruppo era molto forte, il più debole era al quarto livello del Martial Lord realm. Inoltre non erano molto grandi e la persona che le guidava era di quinto livello.


Non solo era potente, il suo aspetto era sbalorditivo. Sembrava avere circa vent'anni. Dal suo aspetto fresco e puro, era evidente che fosse una giovane donna.


Inoltre, dagli sguardi rispettosi e spaventati degli altri geni dell'Arcipelago Immortale della Condanna, doveva essere Murong Wan.


"Q-quella non è Ya Fei? La fidanzata del signorino dell'Arcipelago Immortale della Condanna, una delle tre grandi bellezze della Regione del Mare Orientale, Ya Fei?" Molto presto arrivò un altro gruppo di persone formato da splendide donne e un po' di loro erano volti familiari per Chu Feng.


La donna a capo del gruppo era incredibilmente bella. Era seducente ed era impossibile distogliere lo sguardo dal suo seno abbondante, le sue lunghe gambe slanciate e la sua pelle bianca come la neve. La sola persona sul posto paragonabile a lei era Qiu Zhu. Naturalmente quella donna era Ya Fei.


Per quanto riguardava le persone dietro di lei, erano tutte sue servitrici al quarto livello del Martial Lord realm.


"Si dice che Ya Fei e Qiu Zhu siano entrambe famose e in effetti sono sbalorditive. Rare bellezze." Quando videro Ya Fei, Gao Xiong e gli altri uomini provarono molto interesse.


"Ho sentito che la bellezza della signorina Qiu Zhu è come quella del ghiaccio, mentre quella di Ya fei è come quella del fuoco. Sembra che le dicerie siano vere! Questa Ya Fei è proprio come una fiamma, con un'occhiata fa ribollire il sangue. Eheh." Il discepolo dell'Accademia dei Quattro Mari di nome Wang Long si leccò spudoratamente le labbra.


"Umpf. Si veste come una donna di un bordello. Come può essere paragonata alla mia Senior Qiu Zhu?" Chun Wu sbuffò freddamente, poi scoccò un'occhiata verso Wang Long.


"Ehh, eheh, la signorina Chun Wu ha ragione, ha ragione. Quella Ya Fei sembra decente ad una prima occhiata, ma è davvero inferiore alla signorina Qiu Zhu guardandola da più da vicino. Anche la signorina Chun Wu è più bella di lei!" Disse Wang Long con sollecitudine.


"Umpf." Tuttavia Chun Wu sbuffò di nuovo con freddezza, lo sdegno nel suo sguardo non diminuì, ma aumentò.


Comunque, indipendentemente da ciò che pensava, bisognava ammettere che il tumulto causato dalla comparsa di Ya Fei aveva superato quello provocato da Murong Wan. Il titolo di bellezza numero uno era davvero potente, in particolare lo era anche l'attrattiva fornita da Ya Fei. La sua sensualità era ancora superiore a Qiu Zhu.


All'istante molti iniziarono a paragonare l'aspetto di Ya Fei a quello di Qiu Zhu, ma indipendentemente dalle preferenze, gli uomini sul posto si godettero lo spettacolo.


"Quella Murong Wan non sembra gradire molto la sua futura cognata." Mentre la folla concentrava l'attenzione verso Ya Fei e Qiu Zhu, Chu Feng osservò Murong Wan. Aveva notato l'espressione scontenta della signorina. Sembrava guardare con un po' di ostilità Ya Fei.


"Ho sentito che ci sono stati alcuni scontri tra Murong Wan e Ya Fei, e a giudicare dal loro atteggiamento, sembra che sia vero." Disse Xia Yu con un sorriso, come se le piacesse che ci fossero dei conflitti tra di loro.


"Guardate! Stanno arrivando altre persone dell'Arcipelago Immortale della Condanna! Sono davvero interessanti... Ovviamente sono venuti insieme, ma sono divisi in gruppi." Proprio in quel momento arrivarono altre persone dal fondo della montagna.


C'erano sia uomini che donne. La persona che li conduceva, come prima, era al quinto livello del Martial Lord realm, ma era un giovane uomo.


"Quella persona si chiama Zhan Feng. È il figlio del secondo immortale dell'Arcipelago Immortale della Condanna, Zhan Jiuxiao ed è uno dei migliori geni dell'Arcipelago Immortale della Condanna. Nonostante sembri giovane, è spietato e senza scrupoli, non bada alle conseguenze delle sue azioni. Richiede ancora più cautela di quando si tratta con Murong Wan e Ya Fei." Disse Xia Yu a Chu Feng e agli altri telepaticamente.


"Zhan Feng, uh? Sembra davvero una persona spietata." Chu Feng lo esaminò nel dettagliò e in effetti lo trovò sinistro. Aveva l'aspetto di una persona che poteva fare piangere un bambino solo con uno sguardo.


Tuttavia Chu Feng sapeva che questa sensazione inquietante non era dovuta solo al suo aspetto, ma da un'aura a stento percepibile che proveniva dal suo corpo. Sembrava che le sue mani si fossero macchiate di sangue molte volte. Doveva aver massacrato almeno diverse decine di migliaia di persone. In effetti era un demone che uccideva senza battere ciglio.


Dopodiché apparirono altri membri dell'Arcipelago Immortale della Condanna. Alcuni giunsero da soli, altri in coppia, l'uno accanto all'altro, certi in gruppi di tre o cinque, ma a parte Murong Wang, Ya Fei e Zhan Feng, non avevano nessuna caratteristica speciale.


Dopo l'arrivo dellaa gente dell'Arcipelago Immortale della Condanna, praticamente si erano presentati tutti coloro che avevano i requisiti per entrare nella Terra Immortale dei Marchi Marziali. Chu Feng voleva aspettare pacificamente l'apertura della Terra Immortale, ma uno sguardo scontento si fissò su di lui. Era Ya Fei. Non solo lo aveva visto, disse anche al gruppo dei suoi sottoposti di rimanere indietro e si avvicinò con fare aggressivo a Chu Feng.


"Guardate! Ya Fei si sta avvicinando!"


"Wow, questa grande bellezza si sta davvero avvicinando a me di sua spontanea volontà!"


Vedendola avvicinarsi, le persone vicine a Chu Feng si confusero. Non potevano capire il motivo per cui Ya Fei si sarebbe avvicinata, nessuno di loro la conosceva.


Alla fine immaginarono che Ya Fei stesse per salutare Qiu Zhu. Dopotutto, in quanto grandi bellezze della Regione del Mare Orientale, le due erano molto simili sia in aspetto che coltivazione. Venivano sempre confrontate dagli altri ed erano diventate delle rivali.


Tuttavia la folla non si sarebbe immaginata che non avrebbe prestato attenzione a Qiu Zhu e che si sarebbe avvicinata a Chu Feng dicendo con un lieve sorriso:"Che coincidenza! Non pensavo che avrei incontrato anche te qui."


"Davvero una gran coincidenza." Chu Feng sorrise lievemente.


"Cosa, anche tu hai ottenuto i requisiti per entrare nella Terra Immortale dei Marchi Marziali? Hai superato l'esame per farlo, vero?" Chiese con un sorriso Ya Fei.


"Oh, mi dispiace, ti sbagli. Posso partecipare perché ho ricevuto un Distintivo Nebbioso." Mentre parlava, Chu Feng tirò fuori il suo distintivo.


Dopo averlo visto, Ya Fei ne fu stupita. Tuttavia non ne fu così scioccata e si limitò a dire:"Ho sentito che la Terra Immortale dei Marchi Marziali è piuttosto pericolosa. Dopo che entrerai dovrai stare attento." Dopo aver detto questo, si girò e se ne andò. Fin dall'inizio non aveva guardato nessun altro.
                                


                                



