---
title: Capitolo 684 - L'Apertura del Tempio
pubDate: 2024-06-20T02:13:16.419Z
tags:
    - mga
---


<em>Capitolo regolare,
0 capitoli in coda, <strong>1/3 (cioè il prossimo capitolo è a due euro)</strong>
-Schadenfreude</em>


L'arrivo di Xia Yu e delle altre fece aggrottare le sopracciglia a Ya Fei. Dopotutto poteva ignorare Chun Wu, ma non Qiu Zhu che era una Martial Lord di quinto livello.


Inoltre c'era anche Murong Wan. Dato che era sempre in disaccordo con lei e che non le piaceva nemmeno Zhan Feng, sapeva che molto probabilmente non avrebbe avuto più possibilità di attaccare Chu Feng.


"Senior Chun Wu, Junior Wuqing, ci incontriamo di nuovo finalmente! Come siete stati negli ultimi giorni? Qualcuno vi ha maltrattato?"


Sentendo un po' di vergogna, Qiu Zhu mise da parte il suo solito atteggiamento freddo e si avvicinò chiedendo loro come stavano. Sembrava che fosse davvero preoccupata per Chu Feng e Chun Wu.


"Junior Chun Wu, non mi aspettavo che voi due sareste arrivati prima di noi." Dong Xue mostrò un'espressione sorpresa e forse c'era un po' di amarezza nel suo tono. Era evidente che fosse ancora arrabbiata per come Chun Wu le aveva risposto.


"Parole interessanti. Senior Dong Xue, sai da dove viene questo Tempio della Riproduzione?" Chiese freddamente Chun Wu, arricciando le labbra.


"Lo sai?" Dong Xue sorrise gelidamente.


"Come potrei non saperlo? Questo posto è stato scoperto da Junior Wuqing. È stato aperto da noi e senza il nostro intervento, come avreste potuto vederlo?" Chiese ad alta voce Chun Wu.


"Cos'hai detto? È stato aperto da voi?" Sentendo queste parole, tutti rimasero sbalorditi. Guardarono Chu Feng con sguardi pieni di emozioni contrastanti.


Dopotutto Chu Feng era solo un Martial Lord di primo livello. Tuttavia era evidente che le origini del Tempio della Riproduzione non fossero affatto semplici come sembravano. Eppure, contrariamente alle loro aspettative, era stato Chu Feng a scoprirlo. Questo li rese increduli.


"Junior Wuqing può usare una speciale tecnica di Formazione Spirit che gli permette di vedere cose che le persone ordinarie non possono scorgere, come con quella Mappa dell'Imprevedibilità. Non era il solo che poteva determinare accuratamente i numeri? Senior Qiu Zhu, dovresti saperlo meglio di chiunque altro, no?" Chun Wu lanciò un'occhiata verso Qiu Zhu.


"Mm. Le tecniche di Formazione Spirit di Wuqing in effetti sono superbe. Sono ad un livello completamente diverso dal nostro e non l'ha mostrato solo con la Mappa dell'Imprevedibilità. Allora, durante il banchetto, le varie tecniche di Formazione Spirit che ha mostrato hanno confermato il suo potere." Qiu Zhu annuì.


"Umpf. Anche se è stato lui a scoprirlo, che cambia? Potrà farci entrare ora?" Dong Xue aveva già tagliato i ponti con Chu Feng, quindi non aveva più alcuna intenzione di farselo amico. Di fronte ad un nemico avrebbe solo detto provocazioni, non lodi.


"Tra altre due ore, il pilastro di luce scomparirà. Apparirà allora l'entrata del Tempio della Riproduzione." Disse con calma Chu Feng con un lieve sorriso.


"Ne sei certo?" Queste parole provocarono un tumulto nella folla. Quasi tutti puntarono gli sguardi su Chu Feng, specialmente Xia Yu, Dong Xue e Qiu Zhu, che sapevano cos'era il Tempio della Riproduzione. Mostrarono espressioni entusiaste.


"Potete credermi oppure no." Chu Feng sorrise con indifferenza. Non si spiegò e, con un cenno della mano, creò una Formazione Spirit e si sedette su di essa. Vedendo questo, anche Chun Wu si sedette accanto a lui.


"Signorina Xia Yu, mi chiedo... cos'è esattamente questo Tempio della Riproduzione?" Chiese con un sorriso Zhan Feng. Era davvero curioso di che tipo di posto fosse. Dalla reazione di Xia Yu e delle altre, aveva capito che dovevano saperne qualcosa.


"Non ho mai sentito di questo Tempio della Riproduzione, ma Sir Zhan Feng, non c'è bisogno di essere impazienti. Se le parole di Junior Wuqing sono vere, allora tra due ore naturalmente sapremo cos'è."


"Tuttavia ho sentito dalla mia maestra che ci sono molti posti pericolosi nella Terra Immortale dei Marchi Marziali. Quindi consiglierei a tutti di stare un po' pià attenti se avete intenzione di entrare nel tempio."


Naturalmente, visto che era molto astuta, Xia Yu non avrebbe detto facilmente a Zhan Feng e agli altri che il Tempio della Riproduzione era il posto dove si generavano i Marchi Marziali e ogni altra sorta di stranezza. Né che era un'enorme e favolosa miniera di tesori.


Nemmeno Zhan Tian era uno sciocco. Sapeva che Xia Yu stava cercando di spaventarlo, così rispose con un tono provocatorio:"Ringrazio Senior Xia Yu per l'avvertimento. Tuttavia, anche se io non ho molte buone qualità, ho un grande coraggio. I posti pericolosi sono quelli che mi piace di più sfidare."


"Ohoh." Tuttavia Xia Yu non si disturbò a continuare a parlare. Si limitò a sorridere lievemente e non disse altro.


Dopo che i geni più potenti arrivarono, giunsero in continuazione altre persone. Alla fine erano arrivati 83 dei 100 talenti che erano entrati nella Terra Immortale dei Marchi Marziali.


Proprio in quel momento, arrivò l'ora in cui, secondo Chu Feng, il pilastro di luce sarebbe scomparso.


Sorprendentemente le parole di Chu Feng erano completamente esatte. Il bagliore iniziò davvero a spegnersi gradualmente e apparì un Portale di Formazione Spirit proprio di fronte agli occhi della folla.


In quell'istante tutti rimasero sbalorditi, questo significava che, non solo Chu Feng aveva ragione, ma che era davvero la persona che aveva scoperto il Tempio della Riproduzione.


Inoltre ai lati del portale c'erano scritte diverse righe:


I MARCHI MARZIALI PROVENGONO DAL TEMPIO DELLA RIPRODUZIONE.
QUI CI SONO INNUMEREVOLI MARCHI MARZIALI E MOLTE STRANEZZE.
NONOSTANTE I NUMEROSI TESORI, C'È  IMMANCABILMENTE UN LIMITE.
ANCHE IL NUMERO DI PERSONE CHE POSSONO ENTRARE È LIMITATO.
DOPO CHE LA DECIMA PERSONA ENTRERÀ, IL PORTALE SI CHIUDERÀ AUTOMATICAMENTE. LE OPPORTUNITÀ E I PERICOLI COESISTONO. FATE ATTENZIONE, FATE ATTENZIONE!


*whoosh whoosh whoosh*


Quasi tutti si mossero allo stesso tempo dopo aver letto quelle parole. Volevano entrare perché non solo avevano visto che il Tempio della Riproduzione era un'enorme miniera di tesori, ma avevano letto che c'era un limite di dieci persone.


Figuriamoci gli altri, perfino Ya Fei, Zhan Feng, Murong Wan e Qiu Zhu, i quattro Martial Lord di quinto livello, fecero tutto ciò che potevano per lottare per entrare prima, usarono le loro tecniche marziali più veloci.


*whoosh* Tuttavia, inaspettatamente, la prima persona che arrivò di fronte al portale, non entrò immediatamente ma creò una Formazione Spirit, sigillando l'entrata e fermando tutti.


Era la donna fredda con la bellezza di una fata, Qiu Zhu.


"Cosa stai facendo?!" Gridarono Ya Fei e gli altri quando lo videro. Mostrarono degli sguardi scontenti.


"Come si suol dire 'non dimenticatevi di chi ha scavato il pozzo prima di bere l'acqua'. Questo posto è stato scoperto da Junior Wuqing e l'ha aperto insieme a Junior Chun Wu. Tuttavia questo posto ha un limite di dieci persone. Se ci basassimo sulla forza, temo che Junior Wuqing e Junior Chun Wu non riuscirebbero ad entrare.


"Credete che sia giusto? Senza Junior Wuqing non avreste avuto nemmeno l'occasione di vedere questa entrata. Tuttavia non solo non gli avete detto una parola di gratitudine, eravate anche pronti a rubargli il posto. Non provate vergogna? Non vi siete accorti della vostra spudoratezza?"


Qiu Zhu mise da parte il suo contegno solitamente silenzioso e rimproverò la folla con un tono serio e feroce.
                                


                                



