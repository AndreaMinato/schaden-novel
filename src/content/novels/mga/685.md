---
title: Capitolo 685 – Beneficiario
pubDate: 2024-06-20T03:13:16.419Z
tags:
    - mga
---


<em>Capitolo regolare,
0 capitoli in coda, <strong>1/3 (cioè il prossimo capitolo è a due euro)</strong>
-Schadenfreude</em>


Quando lo vide, Chu Feng si rincuorò. Se la donna fosse entrata per prima sarebbe stata sicuramente in vantaggio, tuttavia non l'aveva fatto e stava bloccando l'entrata per Chu Feng.


Nonostante le azioni che aveva fatto in passato, ciò che stava facendo impressionò favorevolmente Chu Feng. Il giovane capì che, anche se era diversa da Chun Wu, aveva anche un atteggiamento differente rispetto a Xia Yu e Dong Xue.


"Signorina Qiu Zhu, si sbaglia. Ha detto che questo Tempio della Riproduzione è stato scoperto e aperto da Wuqing, tuttavia ha qualche prova per dimostrarlo?" Chiese con tono fermo Zhan Feng.


"Prima Junior Wuqing ha detto accuratamente che questo pilastro di luce sarebbe scomparso. Inoltre Junior Wuqing e Junior Chun Wu sono arrivati per primi. Non sono prove sufficienti?" Giustificò Qiu Zhu.


"In effetti sono arrivati prima, ma cosa significherebbe? Forse sono stati fortunati ed erano più vicini."


"Inoltre prima ha detto accuratamente quando si sarebbe aperto questo Tempio della Riproduzione, ma chi può dire che non abbia visto un indizio in giro perché è arrivato qui per primo?"


"Se questo posto fosse stato davvero aperto da lui, perché avrebbe aspettato che arrivassimo? Perché non aprirlo ed entrare? Non ho ragione?" Disse ad alta voce Zhan Feng.


"Sì!" La folla annuì subito. Specialmente i membri dell'Arcipelago Immortale delle Condanna, le loro grida erano forti e chiare.


"Sei proprio un ingrato irragionevole!" Ruggì con furia Chun Wu. In quanto una delle persone che avevano aperto il tempio, vedere persone così ingrate era insopportabile per lei.


"Signorina Chun Wu, non si arrabbi. Possiamo credere che abbiate aperto il tempio, va bene. Ora andate a creare un'altra entrata! Se potete farlo, vi crederemo. Onestamente parlando però, se aveste potuto farlo, perché terreste tanto a questi dieci posti?" Disse con tono derisorio Zhan Feng.


"Esatto. Se potete davvero farlo, andate ad aprirne un'altra! Non lottate per questi dieci posti!" Allo stesso tempo quasi tutti furono incitati dalle parole di Zhan Feng.


Durante il periodo di tempo in cui Qiu Zhu aveva bloccato l'entrata, erano arrivati quasi tutti i partecipanti. Finché Qiu Zhu avesse disattivato la Formazione Spirit che aveva creato, praticamente tutti avrebbero avuto la possibilità di entrare? Quindi chi sarebbe stato disposto a rinunciare a due posti? Sarebbe stato come diminuire le loro possibilità di entrare.


"Qiu Zhu, Chun Wu, non causate trambusto. Come dice il proverbio: lasciate che siano le persone capaci a fare il lavoro. Alla fine 'chi prima arriva, meglio alloggia'. Chi rinuncerebbe alla propria parte di fronte a dei benefici del genere?"


"Non dimenticate che vige la legge del più forte. La virtù e la rettitudine non permettono di essere superiori agli altri." Intervenne Xia Yu. Tuttavia era dalla parte di Zhan Feng.


"Mm. Le parole della signorina Xia Yu hanno una certa logica." Zhan Feng batté le mani in segno d'accordo. Poi disse ad alta voce:"Che ne dite di fare così: dato che siete le quattro maestre di questo Picco Nebbioso, dei dieci posti, quattro saranno dati a voi."


"Per quanto riguarda gli altri sei, naturalmente saranno dati alle persone più forti di questo posto. E sono sicuro che nessuno crede di poter sconfiggere la gente del mio Arcipelago della Condanna Immortale, vero?" Mentre parlava, Zhan Feng si guardò attorno stringendo gli occhi con fare minaccioso.


"Questo..." Tutti gli altri non osarono opporsi. Non avrebbero mai pensato che una sola frase di Zhan Feng avrebbe distrutto ogni loro possibilità di entrare nel varco.


Inoltre i tre Martial Lord al quinto livello erano membri del Picco Nebbioso e dell'Arcipelago Immortale della Condanna. Se qualcuno avesse osato affrontarli... si poteva immaginare quale sarebbe stato il risultato. Quindi, anche se la folla si infuriò, la gente abbassò la testa e non disse nulla, assecondando silenziosamente Zhan Feng.


"Voi tutti..." Vedendo Zhan Feng controllare la situazione con poche parole, ignorando completamente Chu Feng, il volto di Chun Wu si arrossò per la rabbia. Voleva aggiungere altro, ma..."


"Senior Chun Wu, va bene. Dopo che si entrerà nel Tempio della Riproduzione, sarà difficile evitare una battaglia. Sarei inutile con la mia forza. Invece che prendere un posto, è meglio che mi rappresenti ed entri tu." Disse telepaticamente Chu Feng.


Vedendo il lieve sorriso di Chu Feng, Chun Wu si trattenne dall'intervenire e poi gli rispose:"Junior Wuqing, non ti preoccupare. Ti aiuterò sicuramente ad ottenere il Loto Immortale dei Marchi Marziali."


"Ohoh. Senior Chun Wu, Senior Qiu Zhu, vi ringrazio per aver lottato per me. Io ricorderò il favore di oggi."


"Tuttavia il Tempio della Riproduzione è pericoloso. Se avete fiducia in me, non precipitatevi subito a prendere i tesori quando vedrete una grande quantità di Marchi Marziali. Non combattete per ottenere le opportunità all'interno:" Comunicò telepaticamente Chu Feng.


Dopo aver sentito questi messaggi, le due annuirono. Qiu Zhu mise da parte la Formazione Spirit bloccante che aveva creato. A questo punto poteva solo scegliere di scendere a compromessi.


Dopodiché le quattro bellezze del Picco Nebbioso, insieme a sei persone dell'Arcipelago Immortale della Condanna, inclusi Murong Wan, Ya Fei e Zhan Feng, entrarono tutti nel Tempio della Riproduzione. Dopo che la decima persona entrò, l'entrata del tempio in effetti si chiuse e sparì nel nulla. L'area fu sommersa ancora una volta da nebbia dorata.


"Ahh, com'è possibile? Questo Zhan Feng è troppo tirannico."


"Junior Wuqing, ci dispiace davvero per questa ingiustizia! Chiaramente questo posto è stato scoperto da te. Come possono entrare solo loro?"


Dopo che l'entrata del Tempio della Riproduzione si chiuse, molte delle persone che non avevano creduto in Chu Feng, ora gli stavano parlando senza alcun pudore.


"In realtà va bene. Se ne sono andati, quindi sono diminuite i contendenti nella Terra Immortale dei Marchi Marziali. Sarà anche un po' più facile catturare i Marchi Marziali."


"Esatto. Junior Wuqing, vuoi viaggiare con noi?"


Gao Xiong e gli altri invitarono perfino Chu Feng, tuttavia il giovane capì che non erano sinceri. Stavano solo mostrando simpatia in superficie.


Chu Feng non si disturbò a parlare con persone che avrebbero seguito il più potente. Così ricambiò con un sorriso e poi li ignorò. Aveva tenuto bene a mente le loro azioni. Quelle persone non sarebbero mai diventate suoi amici.


"Dato che è così, Junior Wuqing, alla prossima!" Vedendo la sua reazione, Gao Xiong e gli altri se ne andarono uno dopo l'altro e nella regione prima animata rimase solo Chu Feng.


Tuttavia, dopo che se ne andarono tutti, Chu Feng sorrise lievemente e si avvicinò all'entrata già chiusa dicendo:"Persone spudorate. Pensate davvero di potermi respingere così? Vi farò vedere subito chi sarà il più grande beneficiario in questo Tempio della Riproduzione."
                                


                                



