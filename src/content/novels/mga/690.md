---
title: Capitolo 690 – Un massacro
pubDate: 2024-06-20T08:13:16.419Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Sembra che abbia ottenuto un po' di risorse da questo Tempio della Riproduzione. Hai davvero ricevuto una forza così soverchiante."


"Tuttavia il potere esterno rimarrà sempre tale, non potrà mai essere paragonabile alla vera forza coltivata da te. Oggi ti farò vedere cos'è un vero esperto!"


Anche se aveva assistito al potere di Chu Feng, una persona presuntuosa come Zhan Feng naturalmente non sarebbe stata disposta ad ammettere che il suo avversario fosse davvero così potente. Che lui, un Martial Lord di quinto livello, era stato soppresso da Chu Feng.


Così diede il merito al Tempio della Riproduzione. Non solo si sarebbe giustificato, ma avrebbe fatto passare Chu Feng per un debole che usava dei metodi spregevoli per vincere.


"Ohoh. Sai proprio come consolarti. Non ho bisogno che tu valuti la mia forza. La mia coltivazione in effetti è stata donata dal Tempio della Riproduzione, ma ora sono io a sconfiggerti. Cosa puoi farmi?" Chu Feng sorrise freddamente con uno sguardo pieno di derisione.


Zhan Feng era arrogante e guardava con sdegno gli altri. Inoltre non solo era spietato, ma anche spregevole. Chu Feng si arrabbiò quando ripensò a come stava per attaccare Chun Wu e si era già preparato a dargli una bella lezione.


"Cosa potrei farti? Se combattessi sul serio, potrei ucciderti dopo qualche secondo!"


"Cosa? Credi davvero di essere invincibile dopo aver tirato fuori un Armamento Reale Incompleto? Ti farò vedere che c'è sempre qualcuno di più potente di te. Non sei il solo a possedere un'arma del genere."


Zhan Feng mosse il palmo e fece apparire uno spadone lungo tre metri nella sua mano. La lama era argentata e brillava. Inoltre ad un solo sguardo si poteva capire che era davvero pesante.


Dopo che l'arma apparì, la forza dell'aura di Zhan Feng aumentò. Dal suo corpo si scatenò potere Martial al livello King. Senza nemmeno pensarci, Chu Feng capì che anche quello spadone doveva essere un Armamento Reale Incompleto.


"Muori!"


Zhan Feng non poteva più sopportare Chu Feng. Avanzò di scatto e apparì di fronte a lui come un fantasma.


*huu* Lo spadone sibilò nell'aria. Anche l'atmosfera attorno iniziò a cambiare, influenzata dal potente colpo.


"Umpf." Non importava però quanto fosse spavaldo Zhan Feng, Chu Feng sorrise comunque con sdegno. La Lama dell'Incisione del Drago nella sua mano tremò lievemente, poi diventò un fascio di luce dritto come una matita. Accompagnata dall'ululato del vento, puntò dritta verso il petto di Zhan Feng.


Veloce, estremamente veloce!


Potente, estremamente potente!


Chu Feng non si difese. Non fece resistenza. Ancora di più non schivò, ma lanciò un attacco fatale con una rapidità fulminea.


Non era un semplice attacco ma una tecnica della Lama dell'Incisione del Drago. Non solo era potente, conteneva anche innumerevoli cambiamenti ed era davvero misteriosa.


"Tu!"


Zhan Feng si allarmò. Si era spaventato perché il colpo di Chu Feng era stato troppo improvviso. Aveva superato completamente le sue aspettative. Inoltre era anche un attacco molto astuto, se l'avesse affrontato inappropriatamente, forse avrebbe potuto davvero ucciderlo.


Pensandoci, come avrebbe osato continuare ad esitare? Stringendo i denti e sopportando la furia, ritrasse il suo attacco e cercò di evitare il colpo.


"Ingenuo."


Tuttavia Chu Feng sembrava aver previsto la reazione del nemico. Prima che la luce dorata infilzasse il petto di Zhan Feng, Chu Feng mosse lievemente il polso. La Lama dell'incisione del Drago nella sua mano cambiò all'improvviso. Scagliò un altro colpo. Accompagnata da un fruscio, l'armamento divenne un fendente di luce che avanzò verso il nemico.


In una situazione del genere Zhan Feng non aveva altra scelta. Poté solo usare il suo spadone per bloccare.


*whoosh whoosh*


Ma fu inutile. Prima che colpisse, Chu Feng cambiò di nuovo attaccò. Non si scontrò direttamente con la lama d'argento di Zhan Feng, ma mirò verso uno dei suoi punti vitali.


"Dannazione!"


In quel momento Zhan Feng fu colto dal panico. Non avrebbe mai pensato che Chu Feng sarebbe stato così rapido e i suoi attacchi così astuti. Sembrava che Chu Feng avesse pensato ad ogni contrattacco possibile. Era stato il primo ad attaccare e aveva impedito a Zhan Feng di ottenere un qualunque tipo di slancio.


In quella situazione, Zhan Feng iniziò a sudare. In origine pensava che dopo aver tirato fuori un Armamento Reale Incompleto non avrebbe avuto problemi nello sconfiggere Chu Feng con la sua coltivazione di Martial lord di quinto livello. Pensava anche di poter recuperare la sua dignità.


Chi si sarebbe aspettato però che Chu Feng sarebbe stato così potente? Dopo che aveva fatto la sua mossa, era stato di nuovo messo alle strette. Inoltre non aveva avuto nessuna occasione per contrattaccare. Chu Feng aveva il pieno controllo dello scontro.


"Come sta accadendo? Il fratellone Zhan Feng è stato messo alle strette da quel Wuqing!" In quell'istante, uno dei sottoposti di Zhan Feng mostrò un'espressione scioccata. Gli altri due Martial Lord di quarto livello erano ugualmente sconvolti.


Le palpebre di Murong Wan tremavano. Cambiava espressione in continuazione e disse a bassa voce:"Che attacco feroce. È semplicemente imprevedibile. Non si può capire quale sarà la sua prossima mossa."


"Usa quella spada ancora meglio del capo del tempio Wuya stesso. Sta mostrando il pieno potere dell'armamento. Tuttavia come può essere facile usare queste armi? Wuqing l'ha appena ottenuta, vero? Come riesce a farlo?"


Perfino Ya Fei era accigliata. Sul suo viso attraente c'era un po' di preoccupazione. Mormorò tra sé e sé:"Non credevo che questo Wuqing avrebbe avuto delle risorse nascoste. Sembra che l'abbiamo davvero sottovalutato. Se crescerà, non diventerà un mio grande nemico?"


Ya Fei e Murong Wan iniziarono a riflettere. Chiaramente comprendevano bene la forza di Zhan Feng; si poteva dire che non fosse minimamente inferiore a loro.


Così, proprio in quel momento, stavano pensando a come avrebbero risposto agli attacchi di Chu Feng al posto di Zhan Feng. Tuttavia, più ci pensavano e più aggrottavano le sopracciglia. Iniziarono perfino ad impallidire perché non riuscivano a risolvere questo quesito.


"Così potente. Junior Wuqing è davvero potente. Prima, quando ha sconfitto Zhu Tianming, pensavo che fosse stato un po' fortunato. Tuttavia a quanto pare è davvero forte."


"Dopotutto questo Zhan Feng è un genio molto famoso nell'intera Regione del Mare Orientale. Ho sentito che è uno dei membri della giovane generazione più potenti al di sotto dei trent'anni."


"Da ciò che vedo, Chu Feng è il più potente. Se avesse la stessa coltivazione di Zhan Feng, come sarebbe finita allora? Forse Zhan Feng non avrebbe modo di sconfiggerlo."


Qiu Zhu aveva un'espressione scioccata. Anche lei aveva valutato la sua forza durante lo scambio di mosse che aveva fatto con Zhan Feng e gli altri. Erano quasi alla pari anche se lei era un po' più debole.


E quando perfino Zhan Feng non riuscì a sconfiggere Chu Feng, capì che lei stessa avrebbe avuto ancora meno possibilità di batterlo. La forza che dimostrava non le faceva solo provare ammirazione, ma l'aveva fatta rendere conto della sua inferiorità.
                                


                                



