---
title: Capitolo 693 – Vittoria a Stento
pubDate: 2024-06-20T11:13:16.420Z
tags:
    - mga
---


<strong>IL PERIODO SCONTI DI NATALE sarà dal 22 di dicembre al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em>Capitolo regolare,
0 capitoli in coda, 1/3
-Schadenfreude</em>


All'inizio tutti pensarono che Chu Feng sarebbe morto, tuttavia dovettero cambiare idea.


I tre Tabù Mortali erano estremamente potenti e sconvolgenti; facevano tremare di paura solo a guardarli. Chu Feng però era riuscito comunque a difendersi da tre Colpi della Spada Illusori nonostante fosse al centro delle onde d'urto. Questo fu ancora più sorprendente.


Erano Tabù Marziali! Anche se le Tecniche Segrete avevano annullato parte del loro potere, erano comunque Tabù Marziali. Inoltre, i tre Martial Lord di quinto livello stavano usando tutte le loro forze. Come era riuscito a bloccarle?


In una situazione del genere, tutti osservarono con cautela le condizioni di Chu Feng usando il Potere Spirit. Solo allora scoprirono che c'era un potente scudo attorno a lui. Era la barriera che aveva arrestato il potere selvaggio dei Tabù Marziali.


"Una Tecnica Segreta! È un'altra Tecnica Segreta! Questo tipo ha davvero un'altra Tecnica Segreta! Com'è possibile? Che sorta di opportunità fortunate ha incontrato?"


Dopo aver confermato cos'era accaduto, tutti ne furono ancora più scioccati. Le Tecniche Marziali erano così eccezionali, eppure Chu Feng ne aveva padroneggiate due. Come potevano non essere scioccati?


Tuttavia, mentre gli altri erano scioccati, l'espressione di Ya Fei si riempì di emozioni contrastanti perché sapeva già che oltre la Tecnica del Massacro della Tigre Bianca e di quella dell'Armatura della Tartaruga Nera, Chu Feng aveva una terza Tecnica Segreta.


A questo punto perfino lei doveva considerare Chu Feng sotto una nuova prospettiva perché la sua forza combattiva e i metodi che padroneggiava superavano davvero la sua immaginazione. Doveva considerarlo seriamente.


"Fatemi vedere per quanto tempo potete resistere."


Zhan Feng strinse i denti e gridò:"Ya Fei, Murong Wan, usate tutte le vostre forze. Dobbiamo sconfiggere questo moccioso." Poi riversò tutte le sue forze nel Colpo della Spada Illusoria, giurando di sconfiggere Chu Feng.


Naturalmente Ya Fei e Murong Wan non osarono perdere tempo. Stringendo i denti, esaurirono le loro ultime forze. Rischiando la vita, dovevano sconfiggere la Tecnica dell'Armatura della Tartaruga Nera.


Non avevano altra scelta se non agire, perché era la loro ultima occasione. Non avrebbero avuto una seconda possibilità.


Tuttavia, con il passare del tempo, le loro tecniche divennero sempre più deboli. Ya Fei e gli altri erano impalliditi, fradici di sudore e sembravano esausti. Eppure la Tecnica dell'Armatura della Tartaruga Nera di Chu Feng non si ruppe.


"Dannazione! Non lo posso accettare!!!"


All'improvviso Zhan Feng ululò con furia, alzò la testa e poco dopo mise da parte lo spadone d'argento nella sua mano. Allo stesso tempo la tecnica della spada illusoria scomparì e il suo corpo barcollò, per poi crollare.


"Lord Zhan Feng!" Vedendo questo, il suo compagno si avvicinò frettolosamente per prenderlo al volo. Altrimenti sarebbe caduto a terra. Non aveva più la forza di tenersi in piedi.


"Signorina Ya Fei!"


"Signorina Murong!"


Allo stesso tempo, Ya Fei e Murong Wan esaurirono le forze. Come Zhan Feng, non riuscirono nemmeno a tenersi in piedi e caddero una dopo l'altra. Furono sorrette dalle loro compagne e solo così non caddero a terra.


In quel momento, anche se lo scudo di Chu Feng aveva perso un po' di colore, era comunque attivo.


Vedendo questo, Chun Wu e Qiu Zhu mostrarono espressioni piene di gioia. Erano entusiaste. Chu Feng aveva davvero sconfitto i tre migliori geni dell'Arcipelago Immortale della Condanna con le sue forze. Se questa notizia si fosse diffusa all'esterno, avrebbe sicuramente scosso l'intera Regione del Mare Orientale.


*hmm*


Proprio in quel momento, la Tecnica dell'Armatura della Tartaruga Nera si dissipò. Chu Feng uscì allo scoperto.


Nemmeno lui ora era in ottime condizioni. Era mortalmente pallido anche lui. In confronto a prima sembrava molto più smunto. Pareva perfino che potesse cadere da un momento all'altro.


Era evidente che, nonostante fosse riuscito a difendersi dai loro attacchi, Chu Feng aveva pagato comunque un enorme prezzo.


"Presto! Presto andate ad uccidere questo Wuqing! Ha esaurito le forze e non può combattere! Uccidetelo velocemente!" Vedendo questo, Zhan Feng si affrettò ad ordinare ai suoi compagni di sbarazzarsi di Chu Feng. A questo punto lo odiava fino all'osso.


"Andate ad ucciderlo!" Allo stesso tempo, Ya Fei e Murong Wan ordinarono con tono stanco alle loro serve di finirlo.


I tre Martial Lord di quarto livello erano intelligenti, quindi naturalmente avevano visto che Chu Feng aveva esaurito le forze, così, dopo aver creato una Formazione Spirit attorno a Ya Fei, Murong Wan e Zhan Feng, si precipitarono verso Chu Feng.


"Ahahah, perfino i vostri padroni non possono sconfiggermi, eppure osate essere così insolenti? Volete davvero morire!"


Tuttavia, proprio mentre i tre stavano per avvicinarsi a lui, lo sguardo di Chu Feng diventò gelido e un Potere Spirit sconfinato divampò dal suo corpo.


Questa energia si precipitò su di loro con ferocia, come un demone che poteva divorare ogni cosa. In un solo istante circondò i tre Martial Lord di quarto livello.


"Me**a, è ancora così potente!"


"Scappiamo, altrimenti moriremo!"


I tre si allarmarono. Senza nemmeno esitare, ruppero velocemente i loro Talismani Immortali perché pensavano che sarebbero morti se non l'avessero fatto.


Un bagliore avvolse i loro corpi per poi farli scomparire. Erano stati rimandati nel Picco Nebbioso.


*poof*


Quando svanirono, l'enorme bestie creata dalla Formazione Spirit di Chu Feng scomparì al vento come uno sbuffo di fumo.


"Dannazione, sono stati ingannati. Questo tipo ha solo usato un'illusione." Murong Wan si rese conto di cos'era accaduto e tremò per la rabbia.


"Maledetti quei tre codardi! Sono stati spaventati da un trucco del genere e ci hanno lasciato qui. Quando tornerò mi occuperò di loro." Zhan Feng strinse i denti per la furia. Provò una rabbia così intensa che sputò una boccata di sangue dalla bocca.


"Junior Wuqing!" Vedendolo cadere, Chun Wu si spaventò. Tuttavia non poté intervenire perché la Formazione Spirit di Chu Feng era troppo potente; non poteva romperla.


*hmm* Proprio in quel momento però Chu Feng decise di farla scomparire e Chun Wu riottenne la libertà. Accorse immediatamente accanto a lui, prima gli diede da mangiare una medicina guaritiva e poi chiese preoccupato:"Junior Wuqing, come stai? Guarda, ho preso il Loto Immortale."


Chu Feng accettò il tesoro, scosse la testa e poi disse con un lieve sorriso:"Senior Chun Wu, non agitarti, sto bene. Vai a liberare Qiu Zhu e poi prendete quanti Marchi Marziali volete."


*hmm* Chun Wu annuì solo dopo aver visto che Chu Feng stava bene. Poi andò da Qiu Zhu e dalle altre, sciogliendo le Formazioni Spirit che le legavano.


"Junior Wuqing, fortunatamente c'era lei, altrimenti quelle persone spregevoli dell'Arcipelago Immortale della Condanna avrebbero avuto la meglio."


"Sì! Junior Wuqing, non mi aspettavo che fosse così potente! Ha davvero ottenuto grandi cose in questo Tempio della Riproduzione."


"Ahh, i grandi favori non possono essere ripagati solo con le parole. Noi quattro sorelle ricorderemo ciò che hai fatto oggi. In futuro ti ripagheremo sicuramente."


Dopo essere state liberate, Xia Yu e Dong Xue cambiarono il loro atteggiamento ed espressero la loro gratitudine a Chu Feng piene di sorrisi. Sembravano benevole e affettuose, erano davvero spudorate. Pareva che si fossero dimenticate completamente di come avevano trattato Chu Feng.


Sorrisero contente e iniziarono ad avanzare nel Tempio della Riproduzione. Volevano catturare i Marchi Marziali e le Stranezze Naturali che fluttuavano nelle sue profondità.


Tuttavia in quel momento Chu Feng mostrò un'espressione fredda e gridò:"Prendetene uno se desiderate morire!"
                                


                                



