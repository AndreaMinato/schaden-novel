---
title: Capitolo 694 – Sorriso Sicuro
pubDate: 2024-06-20T12:13:16.420Z
tags:
    - mga
---


<strong>IL PERIODO SCONTI DI NATALE sarà dal 22 di dicembre al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em>Capitolo regolare,
0 capitoli in coda, 1/3
-Schadenfreude</em>


"Tu..."


Dong Xue e Xia Yu cambiarono drasticamente espressione. Non si sarebbero mai aspettate che Chu Feng le avrebbe trattate così.


Si infuriarono e per un momento ebbero l'impulso di dirgli qualcosa, ma quando guardarono Chu Feng, si fermarono. Iniziarono a sudare profusamente dalla fronte.


Proprio in quell'istante, lo sguardo di Chu Feng era pieno di intento omicida. Se avessero osato avvicinarsi, probabilmente le avrebbe uccise davvero.


In origine, quando avevano visto la debolezza di Chu Feng, Xia Yu e Dong Xue avevano avuto perfino l'idea di affrontarlo, ma quando ripensarono alle azioni di Chu Feng, non ebbero altra scelta che rinunciare.


Alla fine le due donne estremamente arroganti, presuntuose e che dimenticavano facilmente il cameratismo di fronte ai benefici, rimasero ferme a mezz'aria. Non si mossero nemmeno e non si azzardarono a prendere i Marchi Marziali.


"Questo..." Vedendo questo, Qiu Zhu provò compassione per loro. All'inizio cercò di dire qualcosa, ma fu interrotta da Chun Wu:"Se lo meritano. Prima hanno trattato Junior Wuqing in quel modo e ora vogliono approfittarsene. Se lo possono scordare."


Qiu Zhu si rese conto che aveva ragione dopo aver guardato Chu Feng seduto a gambe incrociate con gli occhi chiusi.


Era stato Chu Feng ad aver ottenuto tutto questo da solo. Dato come Xia Yu e Dong Xue lo avevano trattato, in effetti non erano degne di raccogliere i Marchi Marziali e le stranezze del luogo. Così rinunciò all'idea di convincere Chu Feng.


Dopodiché le due iniziarono a catturare i Marchi Marziali. Anche se erano molto speciali, così speciali che non potevano essere distrutti indipendentemente dalla sua forza, finché uno li avesse afferrati e stretti, sarebbero entrati direttamente nel corpo, diventando dei marchi sul braccio.


I Marchi Marziali sembravano avere una propria intelligenza ed erano estremamente veloci. Si poteva dire che fossero molto astuti e non facili da catturare.


Tuttavia era inutile visto che c'erano molti Marchi Marziali in quel posto. Indipendentemente dalla loro rapidità, alla fine erano confinati nel palazzo. Quindi con le tecniche di Qiu Zhu e Chun, fu piuttosto facile catturarli.


Dong Xue e Xia Yu si infuriarono vedendo che che Chun Wu e Qiu Zhu stavano afferrando i Marchi Marziali e, solo in un batter d'occhio, ne avevano catturati oltre una decina.


Nonostante questo, non osarono intervenire. Chi aveva detto loro di provocare Chu Feng? Lo avevano valutato male, perché a causa di un beneficio egoista, lo avevano messo in disparte.


Si poteva dire che fosse tutta colpa loro e lo capivano chiaramente. Così, a parte l'ammirazione nei confronti di Chun Wu e Qiu Zhu, provavano sopratutto amarezza e risentimento. Rimpiangevano le loro azioni precedenti. Se fossero potute tornare indietro nel tempo, non l'avrebbero fatto assolutamente, ma nel mondo non esisteva una medicina per il rimpianto. Non potevano farci nulla.


In confronto a quelle due, Zhan Feng, Ya Fei e Murong Wan avevano i visi rossi come il fuoco. Sembrava potessero sputare fiamme dallo sguardo.


Ciò che prima apparteneva loro ora veniva portato via dagli altri. Come potevano sopportarlo?


Come se sentisse i loro sguardi ammirati e furiosi, Chun Wu, dispettosa com'era, disse con compiacimento:"Aiyayayaya, ho viaggiato per il Regno Immortale dei Marchi Marziali per così tanti giorni, eppure scopro solo ora che questi Marchi Marziali sono così facili da catturare. Non posso nemmeno prenderli tutti! Eheheh..."


Quando lo vide, perfino le radici dei denti di Zhan Feng iniziarono a prudere per la rabbia. Nell'intero Tempio della Riproduzione, si potevano sentire i denti di Zhan Feng che scricchiolavano.


"Pronti?" All'improvviso Ya Fei cambiò espressione, poi guardò Zhan Feng e Murong Wan.


"Mm. Gli altri non dovrebbero nemmeno pensare di  ottenere i nostri tesori." Murong Wan e Zhan Feng annuirono.


"Me**a!" Dopo aver sentito quelle parole, Chu Feng aprì gli occhi e guardò con ferocia i tre.


Vide che anche loro lo stavano fissando e stavano mostrando un sorriso derisorio.


Ben presto i tre ruppero i loro Talismani Immortali. Divennero scie di luci brillanti che poi scomparirono all'istante.


"Cosa sta succedendo? Non hanno accettato la provocazione e si sono arresi da soli?" Vedendo questo, Chun Wu mostrò un'espressione confusa.


"Aspetta, cos'è quello?!" All'improvviso Qiu Zhu cambiò espressione perché aveva scoperto che avevano lasciato un disco rotondo.


Su di esso c'erano innumerevoli simboli, connessi tramite delle file e che creavano un motivo estremamente complesso. In quell'istante il disco stava emanando un bagliore accecante e stava diventando sempre più brillante. Allo stesso tempo rivelò un'aura estremamente terrificante.


In quell'istante Dong Xue e Xia Yu esclamarono allo stesso tempo:"Cielo! È un Talismano Esplosivo! È estremamente potente, e probabilmente distruggerà questo posto!" Senza esitare ruppero i loro talismani e divennero scie di luce per poi scomparire.


"Seniro Chun Wu, Junior Wuqing, presto andate! Quel talismano non è qualcosa a cui possiamo resistere. Non pensate ai tesori di questo posto! Se non ce ne andiamo ora, moriremo!" Urlò Qiu Zhu. Ben presto ruppe anche lei il talismano e fuggì.


"Dannazione, è davvero spregevole!" Chun Wu, in quanto Sciamana, naturalmente poteva percepire quanto era terrificante il disco rotondo. Era un Talismano Esplosivo usato per suicidarsi insieme al nemico e probabilmente era un oggetto creato da un potentissimo Sciamano.


A giudicare dalla sua forza, forse anche un Martial Lord di ottavo livello sarebbe rimasto gravemente ferito. Le persone al di sotto dell'ottavo livello non sarebbero riusciti a difendersi, figuriamoci lei stessa, una mera Martial Lord di quarto livello.


Quindi Chun Wu non esitò. Gridò:"Junior Wuqing, presto rompi il tuo Talismano Immortale! Non possiamo restare più qui!" Dopo aver parlato, anche Chun Wu divenne una scia di luce e scomparì.


Proprio in quel momento, nell'intero Tempio della Riproduzione, rimase solo Chu Feng. In quasi un istante erano tutti scappati.


Chu Feng guardò il Loto Immortale nella sua mano, poi si girò e guardò il palazzo pieno di diverse migliaia di Marchi Marziali, insieme a vari tipi di Stranezze Naturali che avrebbero aiutato molto la sua coltivazione. Chu Feng scelse di non andarsene. Con un sorriso disse molto rispettosamente:"Senior, non so chi sia, ma non credo che permetterà a quella cosa di distruggere il suo Tempio della Riproduzione, né credo che lascerà che uccida una persona che è collegata a lei dal destino."


Mentre parlava, Chu Feng chiuse gli occhi con un sorriso sicuro. Come se fosse certo che non sarebbe morto.


*boom*


Proprio in quel momento risuonò un'esplosione assordante. Allo stesso tempo una luce bianca riempì il Tempio della Riproduzione e le onde d'urto iniziarono ad imperversare per il palazzo.
                                


                                



