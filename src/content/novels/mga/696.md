---
title: Capitolo 696 – Ricompensa
pubDate: 2024-06-20T14:13:16.420Z
tags:
    - mga
---


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
(lol sì, il nickname è questo lo giuro)
48 capitoli in coda, 0/1 (l'1 euro di prima verrà contato tra le donazioni dopo il periodo sconti)
-Schadenfreude</em>


"Sembra che Wuqing sia una persona che sacrifica la vita per i soldi. Osa davvero pensare di potersi difendere dal mio talismano esplosivo, qualcosa per cui mio nonno ha trascorso un intero mese per creare. Anche un Martial Lord di ottavo livello non può difendersi da esso, figuriamoci lui." Mormorò a bassa voce Ya Fei. La sua espressione era piena di compiacenza.


"In effetti è un genio, ma sfortunatamente per lui è troppo avido." Murong Wan invece sospirò lievemente. Anche se era stata sconfitta anche lei ed era infuriata che Chu Feng le avesse portato via tutto ciò che in origine apparteneva a loro, doveva ammettere che Chu Feng era davvero potente. Stava già considerando Chu Feng in modo diverso.


"Genio? Pah! Se non avesse contato sui benefici del Tempio della Riproduzione, sarebbe una nullità!" Tuttavia, Zhan Feng, che odiava immensamente Chu Feng, non accettò le parole di Murong Wan.


"Ohoh. Che sia un genio o no, sono sicura che lo sai bene, no?" Ya Fei sorrise lievemente e, quando guardò Zhan feng, il suo sguardo si riempì di emozioni contrastanti. anche se non le piaceva affatto Chu Feng, era d'accordo con Murong wan.


"Umpf." Sentendo queste parole, Zhan Feng sbuffò freddamente e non disse altro visto che conosceva bene la forza di Chu Feng. Prima, il motivo per cui aveva enfatizzato il potere donato dal Tempio della Riproduzione, era stato solo per salvarsi un po' la faccia e perché provava amarezza per aver perso.


Gli altri non potevano sentire le loro discussioni, così erano tutti intenti a discutere del Tempio della Riproduzione. Anche se non credevano che Chu Feng avesse sconfitto i tre grandi geni, erano molto curiosi della comparsa del Tempio della Riproduzione.


Questo perché dimostrava sempre di più che il Picco Nebbioso non era semplice come sembrava. C'erano così tanti Marchi Marziali nel Tempio della Riproduzione! Se qualcuno li avesse ottenuti tutti, non avrebbe avuto l'occasione di scambiarli per il leggendario Tabù Terrestre? Una tecnica del genere era qualcosa che non sarebbe mai apparsa nemmeno nell'intera Regione del Mare Orientale!


Purtroppo però il Tempio della Riproduzione sembrava aver negato intenzionalmente l'accesso, si era autodistrutto. Aveva quasi sepolto dei grandi geni al suo interno e questo fece provare rimpianto agli esperti della vecchia generazione.


Dopotutto i Tabù Terrestri erano sorprendenti. Non importava chi li avesse ottenuti, sarebbero stati un grande beneficio per la Regione del Mare Orientale.


Tuttavia il Tempio della Riproduzione non si era distrutto da solo, era andata proprio come aveva descritto Chun Wu.


In quel momento, lei e le sue compagne erano arrivate nella residenza della signora Piaomiao.


Era un grande palazzo, ma sembrava un altro mondo. Sopra di esso c'era un vasto cielo blu e in esso vagavano anche delle nuvole bianche.


Nei dintorni c'era un paesaggio splendido. Non solo il vento soffiava tra gli alberi, si potevano anche scorgere dei piccoli animali che balzavano dai cespugli e si sentiva il grido degli uccelli e i ringhi delle bestie.


Per quanto riguardava la signora Piaomiao, stava in quel territorio, sembrava più una dea che una persona ordinaria.


"Xia Yu, Dong Xue."


"Le parole di Qiu Zhu e Chun Wu sono vere?" Chiese con calma la signora Piaomiao dopo aver sentito la versione delle due ragazze.


"Maestra, è assolutamente vero. Per favore salvi Junior Wuqing." Xia Yu e Dong Xue non erano sciocche; non avrebbero osato mentire di fronte alla loro potentissima maestra. Non solo non mentirono, ma fecero finta di essere preoccupate per Chu Feng.


"Maestra. Al momento Junior Wuqing è in queste condizioni perché ci ha salvato. Deve salvarlo!" Chiesero Chun Wu e Qiu Zhu.


"Esatto maestra. Anche le persone dell'Arcipelago Immortale della Condanna, osano essere sfrenate nel Picco Nebbioso... deve dare loro una bella lezione!" Aggiunse con ferocia Chun Wu.


La signora Piaomiao però rimase priva di emozione. Disse con indifferenza:"Non sono altro che la guardiana del Picco Nebbioso. Ci sono solo formazioni qui e non posso interferire con il loro funzionamento, figuriamoci Wuqing che è intrappolato nella Terra Immortale dei Marchi Marziali. Non posso aiutarlo."


"Per quanto riguarda Ya Fei e gli altri, tieni a mente di menzionarli di nuovo ad estranei, altrimenti, se non ci crederanno, penseranno che tu li stia diffamando. Questo avrà anche un efetto sul Picco Nebbioso."


"Non dimenticatevi che siete i miei successori. Come me, rappresentate tutte il Picco nebbioso. Dovete stare attente e non finire con l'essere oggetto di derisione."


"Ma maestra, lasceremo davvero morire Junior Wuqing? L'ha fatto per salvarci!" Chun Wu provò molta amarezza. Poteva ignorare Ya Fei e gli altri, ma non poteva sopportare che Chu Feng morisse per niente.


"Non è che non voglia salvarlo, ma non posso davvero fare nulla." La signora Piaomiao scosse la testa e allo stesso tempo rilasciò un lieve sospiro. Raramente mostrava questa emozione.


Tutte rimasero in silenzio perché capirono che non poteva davvero salvare Chu Feng, altrimenti non avrebbe fatto così.


Così, alla fine, se ne andarono con rimpianto e dolore perché pensavano che Chu Feng molto probabilmente fosse morto.


Naturalmente le persone davvero tristi erano solo Chun Wu e Qiu Zhu, Xia Yu e Dong Xue stavano solo fingendo di esserlo. Non c'era nemmeno bisogno di menzionare quanto erano contente.


Tuttavia Chun Wu e Qiu Zhu avevano ancora un po' di speranza. Così, continuarono ad aspettare, aspettare che Chu Feng ricomparisse sul picco, ma la realtà deluse le loro aspettative, con il passare del tempo, sempre più persone iniziarono a rompere i loro Talismani Immortali, che le rimandarono nel picco della montagna.


Chu Feng doveva ancora apparire nonostante la novantanovesima persona fosse tornata e fosse passato il limite di dieci giorni.


Questo risultato distrusse le speranze di Chun Wu, Qiu Zhu, Jiang Wanshi e anche Qiushui Fuyan perché significava che Chu Feng aveva incontrato una circostanza inaspettata.


Tuttavia, mentre tutti pensavano che Chu Feng fosse morto nella Terra Immortale dei Marchi Marziali, stava accadendo ben altro in quel momento.


Ad essere più precisi, non era nella Terra Immortale dei Marchi Marziali, ma nel mondo peculiare pieno di ossa e nuvole cupe.


Chu Feng era lì. Si sentì stordito ed ebbe la sensazione che fosse passato molto tempo. In quell'istante si riprese, ma scoprì di non essere più nel Tempio della Riproduzione.


Eppure continuava a sorridere con sicurezza, perché sapeva che non era morto. Era certo di avere fatto l'ipotesi corretta, la misteriosa e potente esistenza effettivamente non avrebbe permesso che morisse.


*huu* Proprio in quel momento dei venti ululanti risuonarono nel cielo e l'enorme mistica faccia piena di maestà riapparì nuovamente.


Quando il suo sguardo si concentrò su Chu Feng, la sua voce che trapassava il cielo risuonò nuovamente. "Sei molto coraggioso e anche intelligente, ma purtroppo non hai sconfitto completamente i tuoi nemici, causando quasi la tua morte.


"Di conseguenza non posso darti ogni oggetto nel Tempio della Riproduzione; tuttavia la tua ricompensa dovrebbe essere ampia."


*hmm* Mentre parlava, un raggio di luce scese dal cielo e, come prima, puntò verso Chu Feng, fondendosi con il suo corpo.
                                


                                



