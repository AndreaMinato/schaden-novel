---
title: Capitolo 71 - Abbassa la Voce
pubDate: 2024-05-25T13:13:16.342Z
tags:
    - mga
---


CAPITOLO SPONSORIZZATO, super-ringraziamo shadow978 :)
-Schadenfreude


"Piccola Mei, tu..." La ragazza dal seno prosperoso sembrava aver paura di Su Mei e non sapeva cosa fare in quel momento.


"Ti sto dicendo di alzarti!" Gridò con aggressività Su Mei.


Il suo urlo spaventò la bellezza dal seno prosperoso facendole impallidire il volto. Si alzò velocemente allontanandosi dal posto senza osare dire una parola.


"Umpf."


Su Mei sbuffò freddamente e diede un'occhiataccia a Chu Feng per poi sedersi dove c'era la ragazza dal seno prosperoso. Puntò verso il posto vicino a Situ Yu e disse: "Siediti lì."


"Sì."


La bellezza dal seno prosperoso non osò metterci più del dovuto, si diresse velocemente vicino a Situ Yu e si sedette malinconicamente rimanendo a testa bassa.


La scena aveva fatto spalancare gli occhi e le bocche di tutti. Erano spiazzati da ciò che era accaduto.
Per chiunque avesse gli occhi, era evidente che Su Mei fosse gelosa.


Gelosa di chi? Gelosa di Chu Feng! Moltissimi avevano cercato Su Mei, eppure nessuno aveva conquistato la bellezza #1 della corte interna. Eppure era gelosa di Chu Feng. Questa era una cosa assolutamente scioccante.


Ma pensandoci bene, non era così inaspettato. Dopotutto i due si erano frequentati di recente e c'erano anche delle voci che dicevano che Su Mei amasse Chu Feng.


Tuttavia, rispetto all'espressione di Bai Tong e degli altri, quella di Situ Yu era un po' innaturale. Nonostante stesse facendo del suo meglio per nasconderlo, rivelò comunque un po' di irritazione. Anche lui era geloso.


"Sei stata piuttosto feroce e non c'era bisogno di trattarla in quel modo, no?" Ridacchiò Chu Feng.


"Faccio quello che voglio, allora?" Su Mei diede un'occhiataccia al ragazzo prima di girare la testa e ignorarlo.


Dopo quella piccola tempesta, iniziò ufficialmente il cosiddetto incontro. Per prima cosa furono annunciati i nomi di chi avrebbe partecipato all'esame per diventare discepolo principale. Erano dodici persone ed erano inclusi Chu Feng, Su Mei e Situ Yu.


Le altre nove persone avevano una coltivazione all'ottavo livello e non era difficile superare l'esame con quella coltivazione. Quindi era praticamente certo che dodici membri avrebbero lasciato l'Alleanza Wings.


Tuttavia Situ Yu aveva già fatto dei preparativi. Suo fratello non avrebbe partecipato all'esame di quest'anno e sarebbe rimasto nella corte interna. Sarebbe stato il suo successore e nuovo capo dell'Alleanza Wings.


Inoltre Situ Yu aveva suggerito che, dopo essere diventati dei discepoli principali, avrebbero mantenuto l'Alleanza Wings; non voleva che ognuno andasse per la propria strada.


Situ Yu lo aveva proposto anche agli ex-membri dell'Alleanza Wings, che al momento erano discepoli principali, ma la sua offerta era stata rifiutata.


Così c'era un altro problema. Volevano ricreare l'Alleanza Wings tra i discepoli principali e così avrebbero dovuto scegliere un nuovo capo ed era questo ad essere oggetto di discussione.


"Situ Yu c'è anche bisogno di starne a parlare? Dato che i nostri senior non vogliono guidarci, la posizione di capo spetterebbe a te."


"Esatto. Nell'Alleanza Wings, chi altri a parte te ha le capacità di ottenere quel posto?" I vari membri raccomandarono tutti Situ Yu.


"Ahh, tutti qui sono draghi tra gli uomini e sono sicuro che nessuno è disposto a vivere sotto altre persone. Quindi rendiamolo un po' più giusto. Ragazzi, non dovete per forza scegliere me e potete dire cosa pensate veramente."


Situ Yu finse di rifiutare ma era evidente che fosse molto contento. Felice che lo avessero scelto per continuare ad essere il capo dell'alleanza.


Vedendo la sua espressione, Chu Feng pensò che era un'ipocrita. Così non perse tempo ad ascoltare ciò che diceva e concentrò la sua attenzione su Su Mei.


Non gli parlava da un po. Le mani le reggevano il mento e la testa era inclinata all'insù. Non sapeva dove stesse guardando, ma era certo che non stesse prestando attenzione a cosa stavano dicendo Situ Yu e gli altri.


"Ehi, sei arrabbiata?" Le chiese Chu Feng ridacchiando.


"Chi è arrabbiata? Arrabbiata per cosa? Che motivo ci sarebbe?" Gettò un'occhiata risentita verso il ragazzo.


"Se non sei arrabbiata allora cosa stai facendo?" Disse sospettosamente Chu Feng.


"Sto ascoltando con attenzione le parole di Situ Yu." Borbottò Su Mei.


"Va bene, potresti dirmi cos'ha appena detto Situ Yu?" Rise un po' Chu Feng.


"Ha detto..." Su Mei era un po' perplessa. Non stava ascoltando, come poteva sapere cosa stava dicendo Situ Yu?


Quando si girò, vide che Chu Feng era tutto sorrisi e capì che era stata appena ingannata da lui. Si mordicchiò le labbra con rabbia ed ebbe l'impulso di mordere Chu Feng.


"Va bene, non ti arrabbiare. Che ne dici se ti dico una storia?" Disse Chu Feng.


"Che storia? Se vuoi puoi dirmela." Su Mei piegò le labbra.


"Tre piccoli conigli bianchi raccolsero un fungo."


"I due più grandi dissero a quello piccolo di andare a prendere delle verdure da mangiare."


"Il piccolo disse:'Non ho intenzione di andarmene, voi due mangerete il mio fungo.'"


"I due dissero:'Non lo faremo, non ti preoccupare e vai', così il piccolo coniglio se ne andò."


"Ma dopo un bel po' di tempo il piccolo coniglio bianco non ritornava. Dopo aver discusso un po' i due decisero di non aspettare ulteriormente, avrebbero mangiato il fungo."


"Ma proprio in quel momento il piccolo coniglio bianco balzò fuori dai cespugli e disse con rabbia:'Vedete, lo sapevo che avreste mangiato il mio fungo!'"


"Ahahah, così il coniglietto non se n'era mai andato?"


"Cosa ne pensi?"


"Ahah, non l'ha fatto. È una storia carina e divertente..."


La risata di Su Mei era molto piacevole da ascoltare. Ma ovviamente non era il momento giusto per distrarsi e aveva già attratto l'attenzione.


"Dai, te ne dirò un'altra." Vedendola sorridere, anche Chu Feng era diventato entusiasta. Si tirò su le maniche e si preparò a mostrare di nuovo le sue capacità.


Le azioni dei due contrariarono Situ Yu. Vedendo la persona che gli piaceva ridere di fronte a qualcun altro, lo agitò.


*bang* Proprio in quel momento Situ Liang diede un pugno sul tavolo, si alzò e puntò il dito verso Chu Feng dicendo: "Mio fratello sta parlando, quindi devi abbassare la voce!"


Chu Feng rimase impassibile. Si alzò lentamente e si avvicinò a Situ Liang.


All'improvviso stese la mano e con uno schiocco diede uno schiaffo a Situ Liang.


A causa della sua forza lo fece cadere a terra. Situ Liang aprì la bocca e sputò una boccata di sangue e tre denti davanti.


Quella scena spaventò la folla. Chu Feng aveva colpito direttamente la persona che sarebbe stata il futuro capo dell'Alleanza Wings e che era anche il fratello minore di Situ Yi. Aveva davvero del fegato.


Chu Feng ignorò le espressioni scioccate del gruppo. Puntò il dito verso Situ Liang e disse con ferocia: "Tu abbassa la voce quando sto parlando!”





