---
title: Capitolo 72 - Il Dispotico Situ Yu
pubDate: 2024-05-25T14:13:16.342Z
tags:
    - mga
---


CAPITOLO SPONSORIZZATO, super-ringraziamo shadow978 :)
-Schadenfreude


"Ti ucciderò."


Situ Liang vide la macchia di sangue e i suoi denti a terra e si infuriò. Impazzì ed esplose con la sua forza all'ottavo livello dello Spirit realm. Un'aura lo avvolse come un uragano e si precipitò verso Chu Feng.


Proprio quando Situ Liang stava per attaccare, Chu Feng alzò la gamba e gli diede un calcio facendolo volare via.


Stavolta la forza che aveva usato era maggiore rispetto a prima. Lo slancio distrusse la sedia accanto a Situ Liang, che dopo aver ruzzolato per diversi metri si schiantò contro il muro.


"Questo tipo è estremamente forte."


In quell'istante molti membri dell'Alleanza Wings, che non avevano visto Chu Feng prima d'ora, rimasero tutti scioccati. Era solo al settimo livello dello Spirit realm eppure aveva distrutto completamente Situ Liang che era all'ottavo. Quel potere scoraggiò la folla.


Alcuni avevano avuto l'intenzione di attaccarlo, ma in quel momento scacciarono quel pensiero. Specialmente considerando le voci che circolavano riguardo a Chu Feng, per la prima volta si resero conto che sarebbe stato davvero pericoloso provocarlo.


"Chu Feng, hai superato il limite. L'Alleanza Wings è come una famiglia. Perché hai trattato Situ Liang in questo modo?" Disse con rabbia Situ Yu.


Vedendo suo fratello umiliato di fronte a tutti, si era già infuriato. Se non fosse stato per la sua posizione avrebbe già attaccato Chu Feng.


"Famiglia? Mi ha considerato come una famiglia? Mi consideri come una famiglia?"


"Lasciatemi dire questo. Non provare a fare questi giochetti, non credere che siamo una famiglia solo perché tu hai detto che lo siamo. Chiunque io, Chu Feng, voglia colpire, lo farò indipendentemente da chi sia." Disse freddamente Chu Feng.


"Vediamo quanto sei bravo dato che sei così arrogante." Situ Yu stava per attaccare e anche Chu Feng voleva affrontarlo.


"Fermi."


Proprio in quel momento Su Mei gridò e avanzando di fronte a loro disse: "Cosa state facendo? State lottando tra di voi? Domani è il giorno dell'esame eppure state combattendo qui. Volete andare all'esame con delle ferite?"


Situ Yu provò a spiegarsi: "Piccola Mei, hai visto tutto prima, non è che lo voglia attaccare, è solo che è..."


"Ho visto tutto. Situ Liang era nel torto." Inaspettatamente Su Mei si era schierata dalla parte di Chu Feng senza esitare. Era così diretta.


Sentendo quelle parole Situ Yu si sentì come se il suo cuore si stesse frantumando. Alla fine non riuscì più a controllarsi. Non disse altro a Su Mei e puntò il dito verso Chu Feng dicendo: "In quanto uomo, non rifugiarti dietro ad una donna. Non ti piace combattere? Oggi ti accontenterò."


"Va bene. Credi che io abbia paura di te?" Chu Feng afferrò il polso di Su Mei e la trascinò dietro di lui.


"Voi due fermatevi."


Su Mei era un po' arrabbiata, ma non poteva scuotere via le mani di Chu Feng. Un'ondata di energia spirituale entrò nel suo corpo rilassandola.


"Chu Feng, tu..." Sentendo la pressione avvolgere il suo corpo Su Mei rimase scioccata.
Questo perché quell'aura non sembrava dello Spirit realm, era paragonabile a quella degli esperti dell'Origin realm.


"Piccola Mei non ti preoccupare. In quanto capo dell'Alleanza Wings terrò conto della situazione. Oggi quando scambierò colpi con Chu Feng non userò alcuna delle mie tecniche marziali." Disse solennemente Situ Yu.


"Oh? Ci andrai piano con me?" Disse con sdegno Chu Feng.


"Non è andarci piano, è solo che non voglio ferirti. Dopotutto sei la persona che è stata raccomandata dall'Anziana Su Rou e dall'Anziano Ouyang. Se ci vado piano è solo per rispettare l'Anziana Su Rou e l'Anziano Ouyang." Disse Situ Yu.


"Come ti dai arie. Vorrei davvero vedere chi ci andrà piano con chi."


*whoosh*


Chu Feng non disse altro e attaccò direttamente. Arrivò velocemente di fronte a Situ Yu in un batter d'occhio. Si girò e sferrò un calcio simile ad un colpo di frusta.


"Umpf."


Di fronte all'attacco di Chu Feng, Situ Yu sbuffò freddamente senza nemmeno considerarlo.


Alzò il braccio destro con l'intenzione di bloccarlo direttamente. Tuttavia pagò a caro prezzo questa imprudenza.


*bang*


Quando il colpo andò a segno, il braccio di Situ Yu fu investito da una forza di trecentomila catty. Insieme al dolore arrivò una forza che iniziò a sollevarlo.


<em>Nota Traduzione: (钧 = 30 catty) 
Il Catty è un'unità di misura usata nel Sud Est dell'Asia, 2 catty equivalgono ad 1 kg.</em>


Situ Yu attivò subito la sua Tecnica Misteriosa ma era troppo tardi. Quell'attacco lo fece volare via.


Comunque Situ Yu dopotutto era un esperto al nono livello dello Spirit realm ed era riconosciuto come il più forte discepolo della corte interna. Naturalmente aveva i suoi metodi. Fece una capriola a mezz'aria e la rotazione disperse la forza che l'aveva travolto e atterrò stabilmente a terra.


"Prendi questo."


Ma proprio quando stava per sollevare il pugno, trovò subito Chu Feng davanti a lui. In quel momento un enorme pugno si stava avvicinando alla sua faccia.


*puu*


Accadde tutto così in fretta e Situ Yu non ebbe alcun modo di schivare. Sentì un dolore acuto sul volto e fu sbalzato via un'altra volta, però si schiantò pesantemente a terra, solo dopo due capriole riprese l'equilibrio.


"Oh cielo, Chu Feng è davvero...."


Il ragazzo era troppo veloce. I suoi attacchi erano rapidi come fulmini e molti non capirono nemmeno cos'era successo. Situ Yu sembrava un cocomero che rotolava a lato. Quando si rialzò il suo volto si era leggermente gonfiato e sembrava provato.


"Cos'è successo? Come fanno la sua velocità e la sua forza ad essere superiori alle mie? È al settimo livello dello Spirit realm. È davvero un mostro!"


Situ Yu era sbalordito, aveva davvero sottovalutato Chu Feng. Non avrebbe mai pensato che fosse così forte, così forte che nonostante avessero combattuto soltanto usando pura forza fisica, non aveva alcun modo di resistere contro di lui.


"Il capo dell'Alleanza Wings. Non sei un granché." Chu Feng batté le mani divertito. Situ Yu stava cercando di morire se avesse cercato di lottare contro di lui basandosi sulla forza fisica.


"Chu Feng, coltivare richiede ferocia, il motivo per cui hai vinto è perché non ho usato alcune tecniche marziali."


"Se lo avessi fatto, con la tua attuale coltivazione non avresti potuto sconfiggermi." Disse con amarezza Situ Yu.


Era stato picchiato così malamente di fronte ai membri dell'alleanza e davanti alla ragazza che gli piaceva e non riusciva ad accettarlo. Doveva recuperare un po' di dignità.


Inoltre sapeva che Chu Feng era entrato da poco nella corte interna e quindi credeva che fosse soltanto forte fisicamente. Se avesse usato delle tecniche marziali pensava di poterlo mettere sotto pressione.


"Oh, dato che dici così, mi piacerebbe vederti mentre usi tecniche marziali e vedere cosa ci sia di così impressionante." Chu Feng fece un cenno verso il suo avversario, incitandolo a provare.





