---
title: Capitolo 725 – Anziana del Dipartimento Disciplinare
pubDate: 2024-06-21T19:13:16.425Z
tags:
    - mga
---


<em><strong>BUONE FESTE!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
121 capitoli in coda (21 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Oh?" Sentendo questo, Wang Long all'inizio rimase senza parole, ma presto capì quando vide Su Rou e Su Mei. Disse con un sorriso disgustoso:"Eheh, devo dire che quelle due ragazze sono proprio belle. Fratello Qin Yu, le conosci?"


"Sono sorelle, si chiamano Su Rou e Su Mei, ma mi conosci, mi piacciono solo quelle più tenere. Così la sorella minore Su Mei è il mio tipo." Qin Yu sorrise e osservò Su Mei.


Per pavoneggiarsi, quando Qin Yu si girò, buttò i capelli da una parte intenzionalmente e si rassettò gli abiti per mostrare il suo portamento attraente.


"Cosa..."


Tuttavia, quando si girò, la sua espressione si irrigidì. Le sue palpebre fremettero e mostrò uno sguardo sorpreso. Poco dopo il suo sguardo scioccato si riempì di ostilità.


Aveva scoperto che la donna che gli piaceva, che sognava di avere tra le braccia anche nei suoi sogni, Su Mei, stava abbracciata ad un'altra persona mostrando un'espressione dolce. Inoltre l'intimità tra i due lo rendeva geloso da morire.


"Fratello Wang Long, chi è quel moccioso? Sai chi è?" Chiese Qin Yu.


"Fratellone Qin Yu, non è un discepolo dell'Accademia dei Quattro mari. Non lo conosciamo." Interruppe Lan Yanzhi.


Quando sentì queste parole, Qin Yu si infuriò ancora di più. Non chiese altro e, indicando Chu Feng, gridò con un tono di superiorità simile ad un padrone che dava un ordine ad un servo:"Lasciala andare!"


Il suo grido tuonò come diecimila fulmini. Anche la terra tremò violentemente e l'aria schioccò, cogliendo tutti alla sprovvista e spaventandoli.


All'istante tutti gli sguardi puntarono verso Chu Feng e Su Mei. Non erano idioti; a giudicare dal rapporto stretto tra i due e all'espressione piena di gelosia di Qin Yu, una faccia piena di amarezza, come se qualcuno stesse portando via sua moglie, tutti avevano capito cosa stava accadendo.


Ovviamente a Qin Yu piaceva Su Mei, ma il cuore della ragazza apparteneva ad un altro. Così Qin Yu si infuriò e cercò di dare una lezione al moccioso vicino a Su Mei.


La maggior parte delle persone sogghignarono. I loro sguardi si riempirono di aspettativa e si erano già preparati a guardare un bello spettacolo.


La posizione di Qin Yu nell'Accademia dei Quattro Mari era indubbiamente alta. Volevano vedere in che condizioni miserabili sarebbe finito il moccioso che aveva tra le braccia Su Mei.


Quando notò la furia e la sete di sangue di Qin Yu, Su Mei si rese conto che la situazione si stava mettendo male. Dopotutto era un Martial Lord di quarto livello. Così lasciò la presa dalle braccia di Chu Feng.


*whoosh* Tuttavia, inaspettatamente Chu Feng ritrascinò l'adorabile bellezza tra le sue braccia, tenendola ancora più stretta.


"Dannazione, lasciala andare!" Quando lo vide, Qin Yu si infuriò ancora di più. Tutti avevano capito che era davvero arrabbiato ora.


Tuttavia accadde un'altra scena che sbalordì ancora di più la folla.


Quando vide l'atteggiamento minaccioso di Qin Yu, non solo Chu Feng non ebbe paura, ma lo guardò con sdegno e disse con indifferenza:"Chi ti credi di essere per intrometterti?"


"Maledetto! La sola persona che osa parlarmi così nell'Accademia dei Quattro Mari sei tu."


"Ti farò capire le conseguenze delle tue azioni."


Quando vide che Chu Feng non solo continuava ad abbracciare la donna che gli piaceva di fronte a tutti e gli aveva mancato di rispetto in questo modo, Qin Yu non poté più trattenersi. Si stava preparando ad attaccarlo.


Proprio quando lo fece però, una persona apparì di fronte a lui: Lan Xi.


"Qin Yu, non sia imprudente. L'Anziana del Dipartimento Disciplinare e gli Istruttori Divini sono arrivati." Disse Lan Xi a bassa voce dopo aver impedito a Qin Yu di attaccare.


Quando sentì queste parole, Qin Yu non ebbe altra scelta che reprimere la rabbia. Nonostante avesse una posizione molto alta nell'Accademia dei Quattro Mari, in effetit sera inappropriato attaccare un estraneo come Chu Feng di fronte agli Anziani.


Aspetto più importante, Qin Yu aveva pensato ad un piano per occuparsi di Chu Feng quando sentì chi stava arrivando. Di conseguenza non attaccò e sorrise freddamente.


*whoosh whoosh whoosh whoosh whoosh whoosh*


In effetti, poco dopo che Lan Xi aveva parlato, diverse scie di luce apparirono nell'orizzonte distante. Come una pioggia di meteore volarono e atterrarono di fronte alla folla.


C'erano quasi cento Anziani, tutti Martial Lord. Tra di loro, c'erano anche gli istruttori di Su Rou e degli altri, i dieci Istruttori Divini. Naturalmente non c'era Taikou tra i loro ranghi.


"Porgiamo i nostri rispetti ai maestri!" Su Rou e gli altri sospirarono di sollievo quando videro apparire i loro maestri. Andarono velocemente a porgere i loro rispetti. Dopotutto si prendevano cura di loro. Se non altro avrebbero potuto trovare protezione sotto di loro.


Anche Qin Yu, Lan Xi e Wang Long andarono a porgere i loro rispetti. Non importava quanto fossero più potenti, erano solo discepoli alla fine. Tra i centinaia di Anziani, alcuni avevano un potere di gran lunga superiore al loro. Quindi anche loro dovevano mostrare loro rispetto.


Chu Feng in quell'istante sembrò una persona che non aveva niente a che fare con tutto questo mentre guardava silenziosamente la scena.


"Qin Yu, cosa stava succedendo? Ho sentito trambusto da lontano! Dov'è andata la tua educazione?" Disse una vecchia con i capelli bianchi e grigi piena di rughe.


Quella vecchia aveva degli abiti raffinati e un corpo vigoroso. Era una Martial Lord al picco, molto più potente dei nove Istruttori Divini. Era la più formidabile tra i quasi cento Anziani.


"Chu Feng, quella è l'Anziana del Dipartimento Disciplinare, è anche la maestra di Qin Yu e il capo del dipartimento. Condividono lo stesso punto di vista, quindi devi stare attento. Non esagerare, altrimenti nemmeno i nostri maestri potranno proteggerti."


In quel momento Chu Feng ricevette i messaggi telepatici di Zhang Tianyi e degli altri. Tutti loro gli ricordarono che Qin Yu era in vantaggio. Volevano che Chu Feng si tranquillizzasse, altrimenti avrebbe ricevuto una punizione inutile.


"Anziana, non volevo fare trambusto, ma c'era un motivo per cui l'ho fatto." Disse con falsità Qin Yu.


"Oh? Che motivo? Dì la verità." Chiese l'Anziana.


"Quest'area è l'Antica Città del Millennio, una delle regione proibite più importanti dell'Accademia dei Quattro Mari. Si apre solo una volta all'anno. Inoltre solo i nuovi discepoli più eccellenti hanno il permesso di entrare per fare esperienza. Non possono entrare nemmeno i discepoli ordinari e quelli di successo che sono nell'accademia da tempo."


"Eppure al momento è venuto un estraneo."


"Anziana. Non dovrei preoccuparmene?" Disse Qin Yu come se fosse nel giusto.
                                


                                



