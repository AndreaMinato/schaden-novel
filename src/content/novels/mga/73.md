---
title: Capitolo 73 - Promemoria
pubDate: 2024-05-25T15:13:16.342Z
tags:
    - mga
---


CAPITOLO SPONSORIZZATO da LOL90
-Schadenfreude


"Ti accontenterò."


Situ Yu non aggiunse altro e urlò, scuotendo l'intera sala. La sua aura aumentò improvvisamente e in un istante il suo corpo cominciò a cambiare.


Le sue braccia e le sue gambe si inspessirono e quasi fecero scoppiare l'abito viola che indossava. Sotto i suoi vestiti si intravedevano i suoi robusti muscoli.


La sua pelle diventò dorata, perfino i suoi capelli si tinsero di giallo. I suoi occhi divennero rossi e il suo respiro irregolare e potente.


L'attuale Situ Yu non sembrava il cordiale ed educato maestro dell'Alleanza Wings. Era diventato praticamente una bestia. In particolare l'aura che emetteva aveva lo stesso effetto deterrente delle Bestie Feroci.


"Tecnica di rafforzamento di livello 4, Trasformazione del Leone Dorato!"


"Non avrei mai pensato che il capo avesse coltivato la Trasformazione del Leone Dorato fino a questo punto. Sembra che Chu Feng perderà di certo stavolta."


"Esatto. La Trasformazione del Leone Dorato è una tecnica marziale di livello 4. Dopo averla coltivata fino a questo punto, non una spada, né una lancia può ferirlo, nemmeno l'acqua o il fuoco possono intaccarlo. È diventato indistruttibile. Non importa quanto sia forte fisicamente Chu Feng, non riuscirà assolutamente a ferire il capo. Verrà soltanto picchiato."


Vedendo il cambiamento di Situ Yu, alcuni ragazzi dell'Alleanza Wings pensarono che Chu Feng sarebbe stato sconfitto. Si sentirono ristorati perché non gradivano proprio l'aggressività e l'arroganza di Chu Feng. Cosa più importante a loro non piaceva quanto il ragazzo fosse vicino a Su Mei.


Le ragazze invece notarono i punti di forza di Chu Feng e sospirarono d'ammirazione. Ma, quando Situ Yu mostrò la sua tecnica, anche loro pensarono che il ragazzo non avrebbe avuto molta fortuna.


Solo Su Mei, Bai tong, i fratelli Drago e Tigre e gli altri rimasero in silenzio. Sapevano che Chu Feng aveva una tecnica ancora più forte.


"Posso lasciarti andare se ammetterai la sconfitta ora. Altrimenti se ti attaccassi in questo stato non potrei garantire la tua incolumità." Disse Situ Yu.


La sua voce era grossa e potente come il ruggito di una Bestia Feroce. Non era più la voce di un essere umano ed era spaventosa.


"Dato che sei così sicuro, vieni pure. Vorrei proprio vedere come riuscirai a ferirmi." Sorrise Chu Feng con noncuranza.


"Dato che vuoi essere ferito così tanto allora ti accontenterò. Dopotutto non voglio deluderti."


Situ Yu si mosse. Ogni passo che faceva distruggeva il terreno sotto di sé. Sfrecciò in avanti come un pazzo e balzò, scuotendo l'intera sala come un terremoto.


Guardando Situ Yu che si avvicinava sempre di più, Chu Feng sorrise in un modo strano e usò il primo stile tuono. Ruppe la porta e corse fuori.


"Umpf. Vuoi scappare, ma potrai farlo?"


Vedendo che Chu Feng scappava, Situ Yu pensò che avesse paura di lui. Rise con arroganza e lo inseguì. Anche Su Mei e gli altri li seguirono velocemente.


Ma quando uscirono dalla residenza, rimasero tutti stupefatti. Chu Feng non era scappato, invece era in un'area più ampia al di fuori della residenza, il ragazzo stese le mani e fece un gesto di disprezzo verso Situ Yu.


"Tu vuoi morire." Urlò Situ Yu come se fosse una Bestia Feroce di livello 9. Si precipitò di nuovo verso Chu Feng emettendo un'aura terrificante.


*bzz*


Ma proprio in quel momento gli occhi di Chu Feng sembravano avere tracce di scariche elettriche.
Si sentirono dei rumori strani e dell'energia iniziò ad esplodere dal suo corpo, che fu avvolto interamente dalla luce bianca, era come se fosse diventato un fulmine in forma umana.


*rumble rumble*


Dopodiché Chu Feng alzò un braccio e il tuono sul suo corpo si espanse in tutte le direzioni. Il suo potere distruttivo distrusse perfino le lastre di pietra che aveva sotto i piedi, riducendole in polvere. Apparvero dei buchi profondi attorno al ragazzo.


"Questa... Quest'aura spaventosa, cos'è? Come può mostrare una tecnica marziale così terrificante?"


In quel momento tutti gridarono per la sorpresa. Era la prima volta che avevano visto una tecnica così spaventosa. Sia per la potenza che per l'aura, superava di gran lunga la Trasformazione del Leone Dorato di Situ Yu.


*whoosh* Proprio in quell'istante Chu feng stese un dito. Sparò un raggio di luce e, prima che il gruppo potesse reagire, il fulmine era già atterrato sul petto di Situ Yu.


*bang*


"Aaaahhh"


Risuonò un grido di dolore e Situ Yu fu sbalzato via a decine di metri di distanza. Quando il suo corpo atterrò, ritornò alla normalità, ma il suo volto era pieno di dolore.


Quasi allo stesso tempo il fulmine sul corpo di Chu Feng scomparve istantaneamente. A parte i buchi sul terreno non ne rimase alcuna traccia. Era come se la luce sul suo corpo non fosse mai apparsa.


"Chu Feng sei impazzito? Hai usato una tecnica del genere su mio fratello! Lo vuoi uccidere?"


In quel momento Situ Liang si era impaurito. Mentre imprecava corse verso Situ Yu, c'erano perfino delle lacrime agli angoli dei suoi occhi.


La potenza che Chu Feng aveva fatto esplodere era davvero troppo terrificante. Nello Spirit realm non si era mai visto qualcuno di così forte. Era preoccupato che suo fratello sarebbe stato ucciso dalla tecnica schiacciante di Chu Feng.


"Piccolo Liang, sto bene."


Ma proprio in quel momento Situ Yu si alzò lentamente. Si guardò il petto, poi sospirò esasperato e mise le mani a coppa dicendo con un tono pieno di vergogna: "Chu Feng, grazie per esserti trattenuto. La mia tecnica non può reggere il confronto con la tua. Ho perso!"


"Uuuhh"


Tutti quanti non poterono non sussultare sentendo queste parole. Sapevano il significato dietro di esse. Era chiaro che Chu Feng si fosse trattenuto, altrimenti Situ Yu non sarebbe stato così bene in quel momento.


"Non c'è bisogno di essere cortesi. Ho risparmiato la tua vita per rispetto a Su Mei."


"Piccola Mei, andiamo. Ti accompagnerò a casa." Chu Feng fece un cenno verso Su Mei e poi scosse la manica e se ne andò. La ragazza lo raggiunse lasciando dietro l'Alleanza Wings...


Guardando le schiene dei due, le espressioni dei membri dell'Alleanza Wings divennero turbate. Le loro emozioni erano in tumulto. Oggi Chu Feng aveva lasciato una profonda impressione su di loro.


Avevano finalmente capito perché Su Rou e Ouyang avevano raccomandato Chu Feng. Sapevano anche perché Chu Feng agiva con così tanta arroganza. Era perché aveva i requisiti per farlo ed era ancora più mostruoso delle dicerie.


Prima sentivano di essere tutti dei geni nella coltivazione, ma dopo oggi sapevano che non meritavano di essere definiti tali.


"Chu Feng, non puoi continuare così." Disse Su Mei fuori dal suo alloggio.


Chu Feng era confuso: "Cosa intendi?"





