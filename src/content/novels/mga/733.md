---
title: Capitolo 733 – La Povera Lan Xi
pubDate: 2024-06-22T03:13:16.425Z
tags:
    - mga
---


<em><strong>BUON ANNO!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
113 capitoli in coda (13 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Così eri già preparato. Non c'è da meravigliarsi che mi avessi spinto a convincere mia sorella a venire qui con me. Fin dall'inizio puntavi a mia sorella." Lan Yanzhi era un po' arrabbiata.


"Esatto. È da tempo il mio obiettivo. Mi ha attratto dal momento in cui l'ho vista da quando sono arrivato nell'Accademia dei Quattro Mari."


"In questi quasi quattro anni, l'ho trattata come farei con i miei antenati. Quando ci allenavamo, sarei sempre rimasto di fronte a lei a bloccare i pericoli. Quando c'erano buoni oggetti, sarei sempre stato il primo a darglieli."


"Ma lei? Non mi ha mai guardato e non mi tratta nemmeno come un amico. Anche se diventassi un grande genio e rimanessi al suo fianco, si comporterebbe nello stesso modo."


"No, non posso aiutarti, non posso farle del male in questo modo." Quando vide Wang Long comportarsi in quel modo, Lan Yanzhi scosse con decisione la testa.


"Cos'hai detto? Dillo di nuovo." Wang Long mostrò subito un'espressione scontenta quando sentì questo rifiuto.


"H-ho detto che non posso aiutarti! Nonostante sia severa con me, dopotutto è mia sorella! Io... Mm..."


Prima che Yan Lanzhi finisse di parlare, Wang Long la afferrò per il collo come l'artiglio di un'aquila. Poi minacciò:"Osi rifiutare? Ti sei dimenticata chi ti ha dato risorse di coltivazione quando tua sorella non era disposta a farlo? Ti sei dimenticata chi ti ha aiutato a raffinare quelle risorse mentre tua sorella non lo faceva?"


"Osi non aiutarmi? Se non mi aiuterai, andrò a prendere dieci Bestie Afrodisiache ora e farò sì che ti stuprino tutte, poi dirò a tutti i membri dell'Accademia dei Quattro Mari cos'è accaduto!"


"Mm.." Lan Yanzhi aveva il volto rosso e presto le mancò il respiro. Stava dimenando le mani disperatamente, indicando a Wang Long di andarsene.


Wang Long lasciò la presa e chiese con ferocia:"Dimmi, mi aiuterai o no?"


*coff coff* In quell'istante, Lan Yanzhi prima tossì. Non mostrava solo dolore, ma anche paura nel suo volto. Alla fine aveva sperimentato quanto era rivoltante Wang Long. Rimpianse di aver accettato quei miseri benefici e di aver complottato con Wang Long.


Ora però, non aveva più una via di fuga perché sapeva che Wang Long avrebbe fatto ciò che diceva. Alla fine poté solo fare un compromesso:"Ti-ti aiuterò."


"Ahahah, è meglio." Wang Long scoppiò a ridere come un folle e poi si precipitò di nuovo su di lei, scatenando la sua lussuria sulla bellezza sotto di lui.


"Diavolo, che pervertito." Nonostante la Formazione Spirit di occultamento fosse insonorizzata, Chu Feng era riuscito a sentire tutto chiaramente. Non provò compassione per Lan Yanzhi, ma per Lan Xi.


Nonostante lui e Lan Xi non avessero interagito molto, a giudicare da come aveva trattato Su Rou e gli altri, Chu Feng aveva capito che Lan Xi era completamente diversa da sua sorella. Era evidente che fosse una brava persona molto talentuosa che aveva un aspetto sbalorditivo e non era arrogante.


Comunque non c'era bisogno di preoccuparsi degli affari degli altri. Nonostante Lan Xi avesse una buona personalità, dopotutto erano problemi interni della famiglia di Lan Xi. Al momento Chu Feng era impegnato in una missione, quindi non poteva intromettersi.


Anche se avesse potuto farlo, non avrebbe avuto modo di interferire. Se avesse detto la verità, Lan Xi non gli avrebbe creduto, e invece Lan Yanzhi l'avrebbe accusato a sua volta.


Avrebbe sprecato tempo se avesse seguito Lan Xi e sua sorella, per poi uscire allo scoperto per cogliere sul fatto Lan Yanzhi.


Chu Feng non sapeva quando Lan Yanzhi avrebbe fatto la sua mossa. Fattore più importante, Chu Feng non aveva tempo, così si limitò a vedere il dramma senza interferire. Si girò e se ne andò.


Dopo una notte di ricerche, Chu Feng ottenne buoni risultati. Trovò un totale di tre Aperture, ma ne sbloccò solo una. Per impedire a Su Rou e agli altri di preoccuparsi, Chu Feng dovette tornare nell'Antica Città del Millennio e fare sapere loro che non solo stava bene, ma aveva ottenuto dei buoni risultati. E che nelle profondità della foresta non c'era nulla che potesse fargli del male.


Quando tornò in città, Chu Feng vide una Bestia Feroce speciale. Aveva solo una corazza d'acciaio all'esterno, ma all'interno c'era carne fresca e tenera. Ripensandoci, dato che Su Rou e gli altri stavano solo aspettando, invece che mangiare razioni secche, tanto valeva dare loro un buon ingredienti e far cucinare loro del cibo delizioso. Dopotutto ora sapeva che Su Rou sapeva cucinare bene.


Così Chu Feng uccise la Bestia Feroce di passaggio e la portò verso l'Antica Città del Millennio.


Quando tornò, il cielo si era illuminato, ma prima di entrare in città, vide una figura elegante.


Era Lan Xi. Era seduta in cima ad una costruzione e stava guardando verso il basso. Dopo aver visto Chu Feng, sorrise lievemente e, dopo aver annuito cortesemente, rivolse lo sguardo all'orizzonte.


Anche se sembrava calma in superficie, dal suo sguardo Chu Feng poteva intravedere la sua preoccupazione.


Chu Feng sapeva il motivo per cui stava in pensiero, sicuramente era preoccupata per sua sorella.


Se avesse saputo però che se la stava spassando con Wang Long e stava complottando contro di lei... chissà come si sarebbe sentita.


In quell'istante Chu Feng provò un po' di amarezza. Ammise di provare un po' di compassione per quella povera donna.


Mentre ci pensava, posò il corpo della Bestia Feroce e dopo aver balzato diverse volte, arrivò accanto a lei e disse con un lieve sorriso:"Sei sveglia così presto. Hai riposato bene?"


"In confronto a te, sicuramente mi sono riposata bene."


"Non stai lavorando troppo duramente? Non sei tornato per tutta la notte; non temi di incontrare dei pericoli?" Disse con un sorriso Lan Xi. Era davvero gentile e non aveva nessun intento malvagio. Non stava nemmeno cercando di ingraziarselo, come se lo stesse trattando come un normale amico.


"In questo mondo non mancano mai pericoli, non importa dove o quando, ma di solito sono una persona attenta. Se uno è sufficientemente cauto, si può evitare qualunque pericolo."


"Lan Xi, in questa foresta ci sono innumerevoli minacce. A volte non si limitano alle medicine Martial o alle bestie feroci. A volte possono essere gli umani."


"Un consiglio: sii più come me, più attenta. A volte bisogna proteggersi perfino dalle persone più care." Dopo aver detto questo, Chu Feng tornò a terra. Si inoltrò nell'antica città portando una Bestia Feroce.


Solo Lan Xi rimase dov'era mentre guardava Chu Feng andarsene. Il suo sguardo mostrò un po' di confusione, poi arricciò le labbra e rivolse il suo sguardo in lontananza. Sembrava ancora più preoccupata.


Chu Feng entrò in città, poi estese il suo Potere Spirit e sondò l'ambiente attorno.


Scoprì Liu Zhenwei, Wang Yue e gli altri, ma non individuò Wang Long e Lan Yanzhi. In effetti non erano tornati per tuta la notte e Lan Xi, come pensava, stava aspettando sua sorella.


Alla fine Chu Feng tornò nel posto da cui se n'era andato, un'area di riposo selezionata personalmente da lui per Su Rou e gli altri.


Tuttavia, mentre si avvicinava, Chu Feng scoprì che Jiang Wushang stava cucinando nella piccola piazza al di fuori dei palazzi. Inoltre c'era un buon profumo.
                                


                                



