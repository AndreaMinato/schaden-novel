---
title: Capitolo 734 – Wang Long cerca guai
pubDate: 2024-06-22T04:13:16.425Z
tags:
    - mga
---


<em><strong>BUON ANNO!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
112 capitoli in coda (12 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Fratellone Chu Feng, sei tornato! Com'è andata?" In quanto Sciamano, Jiang Wushang sentì subito il suo arrivo. Accorse velocemente con un'espressione gioiosa.


"È andata piuttosto bene. Sono tornato per dirvi che non avrò problemi con le creature della foresta, quindi non c'è bisogno che vi preoccupiate per me. Quando finirò ciò che ho intenzione di fare, tornerò qui e aprirò questo luogo."


"Fratello Wushang, non c'è bisogno di preoccuparti. Se c'è davvero una stirpe imperiale nell'Antica Città del Millennio, la troverò per te ad ogni costo." Disse Chu Feng dandogli una pacca sulle spalle.


"Ahah, allora è grandioso! Non so davvero come ringraziarti. Questo chiaramente è un mio problema, eppure posso rimanere solo qui ad aspettarti senza fare nulla. Io..." Jiang Wushang mostrò un po' di vergogna.


"Siamo fratelli, non c'è bisogno di dire cose del genere." Chu Feng gli diede un'altra pacca sulle spalle, poi sentì l'aroma del cibo che si stava intensificando e disse:"Non pensavo che tu, un grande principe, fossi così abile nel cucinare."


"Eheh, sono sempre andato all'avventura da solo prima e, dato che non mi piace mangiare razioni secche, mi sono allenato da solo. Tra un po' potrai assaggiare. Forse la mia cucina non sarà perfetta come quella della sorella Su Rou, ma non è comunque male!" Disse Jiang Wushang grattandosi la testa.


"Ahah, allora è perfetto! Ti darò un piatto allora, arrostiscilo bene." Chu Feng gli consegnò la Bestia Feroce.


"Wow, questa è una Bestia Feroce rara! Anche se la sua corazza è incredibilmente forte, la carne all'interno è dolce e gustosa. Sembra che il fratellone Chu Feng sia andato spesso a caccia, uh?" Jiang Wushang riconobbe subito che la Bestia Feroce era una rara prelibatezza.


"Eheh. Sono bravo a mangiare, ma meno nel cucinare." Chu Feng rise, poi entrò nel palazzo.


Su Rou e Su Mei vivevano nella stessa casa. Su Mei stava ancora dormendo; era davvero adorabile mentre sonnecchiava, Chu Feng non poté che avvicinarsi.


Su Rou però si era già svegliata. Al momento si stava lavando e si stava preparando. In quel momento i suoi lunghi capelli bagnati ricadevano sparsi sulle sue spalle. Le gocce d'acqua brillanti colarono per i suoi capelli, permeati dalla fragranza unica di Su Rou. Scivolavano sulla sua pelle color giada, dandole un aspetto davvero attraente.


Chu Feng si avvicinò e poi circondò con le braccia la sua vita morbida, abbracciandola stretta.


"Shh, fa silenzio! La piccola Mei non si è ancora svegliata." Disse a bassa voce Su Rou, ma mentre parlava, si girò lievemente e appoggiò la testa sul petto di Chu Feng.


In quell'istante Chu Feng non solo sentì il viso di Su Rou, ma anche il suo morbido seno. Si sentì scaldare il corpo e si eccitò.


Se non fosse per il fatto che Su Mei stava ancora dormendo e che ci fosse tempo, Chu Feng l'avrebbe premuta sotto di sé per godersi un assaggio di quella bellezza eccezionale.


Come se avesse capito le condizioni di Chu Feng, Su Mei si separò da lui perché temeva che non si sarebbe potuto trattenere, sorrise in modo affascinante e disse:"Che risultati hai ottenuto?"


"Meglio del previsto. In dieci giorni dovrei riuscire a rompere la formazione, ma dopo che me ne andrò oggi, temo che potrò tornare solo dopo cinque giorni." Disse Chu Feng.


"Nonostante sia completamente ragionevole lottare per tuo fratello e non dovrei dire nulla, in quanto tua compagna, spero che potrai prenderti cura di te perché le due persone più importanti per me sono mia sorella e te." Disse Su Rou.


"Non ti preoccupare, ho un piano. Ho già visto i pericoli della foresta e non possono darmi problemi. Inoltre, le questioni di mio fratello, sono le mie. Andrei comunque anche se fosse più pericoloso." Disse con un sorriso Chu Feng.


"Tu..." Su Rou non sapeva cosa dire. Poté solo sorridere dolcemente e non disse altro.


Tuttavia le dolse il cuore perché sapeva che Chu Feng doveva aver sperimentato un bel po' di difficoltà fuori. La sua coltivazione non era apparsa dal nulla. Era stato temprato poco a poco.


E proprio mentre Chu Feng stava chiacchierando con Su Rou, Jiang Wushang stava procedendo a cucinare velocemente. Era molto meticoloso, specialmente con la carne della Bestia Feroce. Il suo aroma si estese per diversi metri.


Normalmente Jiang Wushang non si sarebbe sforzato così tanto per cucinare, ma oggi era un'occasione diversa. Da quando era entrato in questo posto, aveva provato una gioia e un entusiasmo così intensi che non riusciva nemmeno a dormire.


Questo ovviamente perché aveva scoperto la stirpe imperiale. Inoltre c'erano grandi possibilità di svelarla. Per lui sarebbe stata un'occasione meravigliosa che non poteva nemmeno sognarsi.


Eppure al momento un sogno del genere era diventato realtà, tutto merito di Chu Feng. Era davvero grato e per questo si stava impegnando così tanto a cucinare. Pensava che fosse il miglior segno di gratitudine che potesse dare a Chu Feng.


"Oh? E io che pensavo che fosse una signorina ad arrostire una carne così aromatica. Non mi aspettavo che fosse un moccioso."


"Vieni, portami la carne che stai arrostendo e fammi dare un assaggio." All'improvviso una voce orribile e arrogante risuonò da lontano. Alzando la testa, Jiang Wushang vide che erano Wang Long e Wang Yue.


Guardò l'uomo e dopo un po' di esitazione, decise di fingersi sordo e ignorarlo. Questo era cibo delizioso che aveva preparato apposta per Chu Feng. Come poteva lasciare che lo mangiasse Wang Long?


Inoltre Chu Feng ora aveva la protezione di Taikou e lui era sotto la protezione di Chu Feng. Di conseguenza non temeva più Wang Long.


"Ah? Mi ignori? Stai cercando di morire?" Wang Long si infuriò all'istante quando vide che Jiang Wushang non lo aveva nemmeno guardato. Nell'Accademia dei Quattro Mari nessuno osava ignorarlo così.


Riversando forza nel suo palmo, scagliò un attacco riducendo in frammenti la roccia accanto a Jiang Wushang.


Non aveva colpito Jiang Wushang perché aveva dei timori, naturalmente temeva Chu Feng. Non aveva nemmeno mirato al cibo perché era davvero affamato dopo una notte di lavoro. C'era del cibo delizioso proprio di fronte ai suoi occhi e voleva proprio mangiare.


"Cosa sta accadendo?"


"Senior Wang Long, cos'è successo?" L'esplosione attirò un bel po' di attenzione Liu Zhenbiao e gli altri si avvicinarono velocemente e perfino Lan Xi arrivò di corsa.


"Umpf, questo moccioso non sa cos'è bene per lui. Dopo avermi visto, non solo non è andato a porgere i suoi rispetti, quando ho chiesto gentilmente di assaggiare la sua cucina, ha rifiutato. Da ciò che vedo, semplicemente non mi considera." Disse Wang Long scontento.


"Jiang Wushang, sei davvero diventato sempre più audace! Osi perfino mancare di rispetto a Senior Wang Long? Non consideri l'Accademia dei Quattro Mari? Ti rendi conto che sei un discepolo dell'Accademia dei Quattro Mari?" Quando sentì quelle parole, Liu Zhenbiao, che era in conflitto con Jiang Wushang e gli altri, si approfittò dell'occasione per criticarlo.
                                


                                



