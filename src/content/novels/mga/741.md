---
title: Capitolo 741 – Un Passo Avanti
pubDate: 2024-06-22T11:13:16.426Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em>Capitolo regolare,
107 capitoli in coda (7 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


Di fronte al blocco di Zhang Tianyi e degli altri, le espressioni di Liu Zhenbiao e degli altri cambiarono lievemente. Smisero tutti di muovere e non osarono avanzare.


Dopotutto il gruppo di Zhang Tianyi aveva una coltivazione superiore, ovviamente avrebbero pagato un caro prezzo se avessero lottato contro di loro.


Così immediatamente Liu Zhenbiao e gli altri puntarono tutti gli sguardi verso Wang Yue. Era all'ottavo livello dell'Heaven realm, un genio che era il discepolo del vide dell'accademia.


Anche Wang Yue aveva smesso di avanzare, però non temeva Zhang Tianyi e gli altri, anzi non li considerava affatto.


Tuttavia temeva Chu Feng.


Specialmente dopo aver visto l'atteggiamento autoritario di Chu Feng, aveva capito che non era una persona semplice. Era un uomo molto astuto che non temeva nessuno.


Se fosse stato in una situazione normale, forse non si sarebbe preoccupato; al momento tuttavia aveva la protezione di Taikou. Quindi non poteva provocarlo assolutamente, altrimenti, a giudicare dalla personalità di Chu Feng, l'avrebbe fatto uccidere sicuramente. Wang Yue era davvero spaventato.


"Non possiamo passare? In base a cosa?!" Proprio in quel momento Lan Yanzhi si fece avanti, il suo sguardo era feroce e il suo tono prepotente. Non mostrò la minima paura di fronte a Zhang Tianyi e agli altri, invece mostrava un po' di sdegno.


All'inizio Liu Zhenbaio e gli altri furono confusi dal suo atteggiamento, ma presto capirono. Prima, quando Chu Feng aveva costretto i fratelli Wang ad inchinarsi, non era presente. Così non aveva visto cosa poteva fare Chu Feng, né sapeva quanto era terrificante.


Per questo si comportava con arroganza come al solito. Non considerava minimamente Zhang Tianyi e gli altri e, molto probabilmente, non considerò nemmeno Chu Feng.


"In base a cosa? In base al fatto che abbiamo aperto questo posto e quindi possiamo impedirvi di entrare." Gridò Zhang Tianyi.


"Cosa..." Queste parole ammutolirono la folla perché Zhang Tianyi aveva detto la verità. Avevano visto personalmente Jiang Wushang aprire la Formazione Spirit con la chiave.


"Andate all'inferno! Siete davvero così spudorati? Questo posto è stato aperto da voi? Perché non dite che è la vostra casa allora!"


"Non dimenticare che questo posto appartiene a tutti. Questa è la terra dell'Accademia dei Quattro Mari. In quanto discepola dell'Accademia dei Quattro Mari, se voglio entrare, entrerò. Nessuno è degno di fermami, né potreste fermarmi se volessi." Lan Yanzhi era incredibilmente arrogante. Mentre parlava, si precipitò perfino verso Su Rou con un atteggiamento determinato.


Tuttavia, proprio quando stava per spingere via Su Rou, accadde una scena sorprendente.


L'abito di Su Rou ondeggiò e arrivò di fronte alla donna come una fata. Poi fece un cenno con la sua mano bianca come la neve e schiaffeggiò Lan Yanzhi. Solo dopo che Lan Yanzhi girò su sé stessa si riprese.


"O-osi colpirmi?!" Lo sguardo di Lan Yanzhi era pieno di furia mentre stringeva i denti.


"Se osi fare un altro passo, ti farò capire cosa vuol dire colpire davvero." L'espressione di Su Rou era calma, ma i suoi bellissimi occhi sembravano emettere raggi gelidi.


*tap* In quel momento Lan Yanzhi arretrò involontariamente. Era davvero impaurita. Anche se non sapeva il perché, era davvero spaventata.


Vedendo l'espressione sbalordita e la confusione di Lan Yanzhi, Su Mei sorrise dolcemente. Anche se sua sorella aveva sempre mantenuto un basso profilo, facendola sembrare un potenziale bersaglio, Su Mei sapeva che tipo di persona era sua sorella. Su Rou manteneva la calma ed era intelligente. Poteva scegliere di sopportare quando non era abbastanza forte, ma in caso contrario non avrebbe ceduto di fronte ai nemici. Non sarebbe stato troppo eccessivo definirla feroce; non era assolutamente calorosa e gentile come appariva in superficie.


"Ahah, l'Antica Città del Millennio si è aperta? Sono proprio fortunato!" Tuttavia proprio in quel momento risuonò una voce da vicino.


Le espressioni di Jiang Wushang e degli altri cambiarono perché riconobbero che stava arrivando proprio Wang Long.


"Fratellone Wang Long, sei venuto nel momento giusto! Questa pu****a ha osato colpirmi! Presto, dalle una bella lezione!" Quando vide Wang Long, Lan Yanzhi si rallegrò immediatamente. Si comportò come se avesse visto il suo salvatore e chiese subito aiuto.


"Potrei amare una bellezza del genere, ma colpirla? Come potrei sopportare di farlo?"


Tuttavia Lan Yanzhi non si sarebbe mai aspettata che Wang Long non l'avrebbe aiutata affatto. Mostrò perfino un sorriso ignobile e mentre parlava lanciò perfino un'occhiata da cascamorto verso Su Rou e Su Mei.


Questo fece impallidire per la rabbia Lan Yanzhi. Stava quasi impazzendo.


Alla fine lei e Wang Long avevano intrattenuto quel tipo di rapporto per molto tempo. Lo aveva perfino aiutato a fare del male a sua sorella, eppure ora la trattava così. Era impossibile per lei accettarlo.


"Ma... le bellezze possono essere lasciate andare, ma gli uomini no."


"Morite." All'improvviso l'espressione di Wang Long divenne fredda. Mostrò un'espressione feroce e una sconfinata pressione si scatenò dal suo corpo verso Jiang Wushang e Zhang Tianyi.


"Me**a." In quell'istante Zhang Tianyi e Jiang Wushang cambiarono drasticamente espressione. Nonostante fosse solo un'aura, apparteneva pur sempre ad un Martial Lord di quarto livello.


Potevano capire che sorta di potere terrificante fosse contenuto nella pressione. Non era un potere a cui potessero resistere. Wang Long voleva davvero condannarli a morte.


*hmm* Tuttavia, proprio quando Zhang Tianyi e Jiang Wushang pensarono indubbiamente di stare per morire, due ondate di potere discesero dal cielo. Formarono una barriera di fronte ai due.


*boom boom*


L'energia si intrecciò e all'istante si scatenarono delle onde d'urto. A causa della potenza dell'impatto, Zhang Tianyi e Jiang Wushang ricevettero comunque una piccola parte del colpo. Furono costretti ad arretrare di diversi metri, ma fortunatamente subìrono solo delle lievi ferite.


"Lan Xi?" Dopo lo scontro tutti scoprirono che era stata Lan Xi a salvare Zhang Tianyi e Jiang Wushang.


In quel momento la donna era un po' pallida. Il suo corpo sembrava molto debole e la sua espressione molto scontenta. In quell'istante però era nella piazza. Il suo abito fluttuava, il suo sguardo era freddo e non era troppo lontana da Wang Long.


"La pressione di prima era sufficiente ad ucciderli, stavi davvero per uccidere discepoli della stessa accademia?" Rimproverò con ferocia Lan Xi.


"Ucciderli? Se avessi voluto davvero ucciderli, sarebbero ancora vivi?" Quando vide Lan Xi, Wang Long sbuffò freddamente e non disse altro. Sapeva che la droga nel corpo di Lan Xi era svanita. Qualunque fosse la situazione, almeno per il momento non aveva più l'occasione di assalirla.


Inoltre, in confronto a Lan Xi, la città di fronte ai suoi occhi era molto più attraente. Così con un cenno della sua grossa manica, condusse la folla verso la porta della Formazione Spirit.
                                


                                



