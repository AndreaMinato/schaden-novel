---
title: Capitolo 746 – Tenera di Cuore
pubDate: 2024-06-22T16:13:16.427Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
102 capitoli in coda (2 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


A parte la signora Piaomiao e il suo misterioso maestro, solo la Signora Qiushui della Terrazza Xuanyuan era una figura che nemmeno la sua famiglia Wang poteva permettersi di provocare.


Era inferiore a Wuqing in termini di forza e origini, non poteva che avere paura.


Se prima poteva contare sul suo clan per minacciare Chu Feng, ora era costretto a preoccuparsi che le sue azioni avrebbero influenzato negativamente la sua famiglia.


Wang Long provò un enorme rimpianto. Non si sarebbe mai immaginato che il tipo che aveva disprezzato fosse una persona che temeva profondamente, no, che innumerevoli persone tra la giovane generazione della Regione del Mare Orientale temevano, Wuqing.


Provava rimpianto, un rimpianto incredibile. Se l'avesse saputo prima, allora non avrebbe mai osato trattarlo come aveva fatto nemmeno se avesse avuto un coraggio dieci volte maggiore, figuriamoci renderselo nemico. Semplicemente non aveva il coraggio di dire una sola parola.


"Chu Feng, t-tu sei Wuqing?!" In realtà Wang Long non era il solo scioccato dall'attuale aspetto di Chu Feng. Anche Lan Xi lo era perché lo aveva riconosciuto.


Quando vide l'espressione sbalordita di Lan Xi, Chu Feng sorrise lievemente e disse:"Senior Lan Xi, sono proprio io. Ci siamo incontrati nel Picco Nebbioso."


"Cielo! È il genio che ha scioccato la Regione del Mare Orientale, che ha sconfitto i tre grandi geni dell'Arcipelago Immortale della Condanna e si dice che supererà Murong Xun, Wuqing?!"


"Cosa... come siamo arrivati a questo?!"


Dopo che Chu Feng aveva confermato la sua identità, quasi tutti ci rimasero di stucco. sapevano che era un'esistenza incredibile nella giovane generazione e possedeva una certa influenza.


E loro prima l'avevano deriso e umiliato. Avevano perfino cercato di ucciderlo. Solo in quel momento si resero conto di quanto erano stati sciocchi. Non potevano essere stati più sciocchi di così.


Al momento non fu solo Wang Long a provare rimpianto, ma anche Wang Yu, Lan Yanzhi e gli altri.


Non avrebbero mai pensato che la persona che avevano sottovalutato, ridicolizzato e che pensavano fosse arrogante solo a causa della protezione di Taikou sarebbe stato Wuqing, che era diventato famoso nella Regione del Mare Orientale. Avevano davvero offeso una persona che non potevano provocare.


In confronto alla loro paura, Su Rou e gli altri invece se ne rallegrarono. Anche loro avevano sentito dei risultati di Wuqing e lo avevano anche lodato di fronte a Chu Feng. Ripensandoci, non poterono trattenersi dal sorridere.


Non si aspettavano che la persona che ammiravano anche loro, Wuqing, fosse proprio il loro amico.


"È un malinteso fratello Wuqing, un malinteso! È tutto un malinteso!"


"Ci siamo incontrati nel Picco Nebbioso, qundi dovresti sapere che tipo di persona sono."


"Non avresti davvero dovuto nascondere la tua identità! Se avessi saputo che eri tu, come avrei potuto trattarti così?" L'arroganza e il coraggio di Wang Long erano spariti e ora stava leccando i piedi di Chu Feng in modo spudorato.


Tuttavia Chu Feng, che aveva già visto il vero lato di Wang Long, non rimase impressionato dal suo cambio di atteggiamento. Invece disse:"Naturalmente so che tipo di persona sei. Non scordarti di chi ti ha portato via Lan Xi quando l'hai drogata e ti sei preparato a farlo con lei nelle profondità della foresta."


"Wang Long, sei stato tu?!" Lan Xi cambiò immediatamente espressione, si riempì di furia e intento omicida. La sua rabbia era evidente.


Nonostante Lan Xi avesse ricordi confusi di quei momenti, sapeva che era stata drogata. Anche se non sapeva bene cos'era successo, sapeva che i suoi abiti erano stati strappati via da una persona e aveva quasi perso la sua castità. Fortunatamente era apparsa un'altra persona che l'aveva salvata. SOlo per questo aveva evitato un tale disastro.


Si ricordò anche che, visto che era in profonda agonia ed era troppo eccitata, aveva chiedo al suo salvatore di farlo, ma quella persona non gli aveva concesso ciò che desiderava.


Allora lo aveva odiato per non aver salvato una persona sul punto di morte, ma ora provava molta gratitudine. Grazie alla sua rettitudine, aveva protetto il suo corpo.


Tuttavia non si sarebbe mai immaginata che fosse stato Wang Long ad assalirla e che la persona che l'aveva salvata fosse Chu Feng.


Inizialmente provava un po' di compassione per Wang Long. Dopotutto era un discepolo che era rimasto accanto a lei per molti anni, ma ora desiderava poter uccidere Wang Long lei stessa e ridurlo in milioni di pezzi.


Wang Long fu colto di sorpresa, ma dove avrebbe trovato la pazienza di spiegarsi con lei ora? Non solo la ignorò, ma sorrise spudoratamente e disse a Chu Feng:"Eheh, fratello Wuqing, sarò sincero: ho davvero drogato Lan Xi. Tuttavia quella droga era molto potente! Dato che l'hai salvata, sono sicuro che abbiate avuto quella sorta di rapporto, vero?"


"Fratello Wuqing, dovrai ammettere che Lan Xi ha una certa grazia! Non ci sono parole per descrivere il suo aspetto e la sensazione che si prova nel toccarla! Anche se hai una posizione piuttosto nobile, Lan Xi è comunque la signorina intoccata del clan Lan!"


"Ed è stato un colpo di fortuna per te. Eheh, nonostante abbia causato inavvertitamente una situazione del genere, ti ho comunque aiutato. Dovresti ringraziarmi e lasciarmi andare."


"Wang Long, sei spudorato!" Lan Xi strinse i denti per la rabbia. In origine pensava che Wang Long avrebbe provato a giustificarsi, ma non si aspettava che per sopravvivere l'avrebbe ammesso. Non solo, se ne stava prendendo il merito.


In realtà perfino Chu Feng non sapeva cosa dire. Wang Long aveva iniziato a scherzare. Chu Feng pensò che fosse piuttosto spregevole e svergognato, ma anche miserabile.


*whoosh* All'improvviso Chu Feng prese il colletto di Wang Long e dopo averlo sollevato, lo scagliò via come una sacca di sabbia ai piedi di Lan Xi e disse:"Occupati tu di questa persona."


"Junior Lan Xi, abbia pietà, junior Lan Xi abbia pietà! Per considerazione dei molti anni per cui mi sei piaciuta, per tutte le cose che ho fatto per te, per favore risparmiami! Per favore dammi un'altra occasione! Ti prego!"


Dopo che Wang Long atterrò, ignorando le sue ferite, fece del suo meglio per rialzarsi e iniziò a prostrarsi verso Lan Xi. Per sopravvivere avrebbe fatto di tutto.


"Tu..."


E di fronte ad un Wang Long che si comportava così, Lan Xi mostrò un po' di esitazione perché nei pochi anni in cui era stata nell'Accademia dei Quattro Mari, in effetti Wang Long l'aveva trattata piuttosto bene.


*whoosh* Proprio quando Lan Xi esitò, Chu Feng calpestò la schiena di Wang Long, spingendolo a terra. Allo stesso tempo, gli afferrò i capelli e disse:"Se non lo farai, ti aiuterò."


"Nooo!" Lan Xi stese all'improvviso la mano quando sentì la sete di sangue di Chu Feng. Voleva salvare Wang Long.


Chu Feng rimase stupito dalle azioni di Lan Xi, ma poi scosse la testa e sospirò:"Una donna tenera di cuore."


Dopo aver parlato, Chu Feng la bloccò e con il suo braccio libero tagliò la testa di Wang Long.
                                



