---
title: Capitolo 754 – Su Mei nei guai
pubDate: 2024-06-23T00:13:16.427Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
255 capitoli in coda (95 Disaster66 + 160 Dio), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


Chu Feng arrivò nella residenza di Taikou ma non trovò il maestro lì.


Tuttavia c'era una nota appesa alla porta. Su di essa c'era scritto:"Se vieni a farmi visita, per favore aspetta un po' di ore Chu Feng."


Nonostante Chu Feng non sapesse dove fosse andato Taikou, chiaramente il vecchio sapeva che sarebbe venuto a trovarlo. Dato che Taikou gli aveva detto di aspettare, allora naturalmente non avrebbe avuto molta scelta. Così Chu Feng si sedette a gambe incrociate e aspettò al di fuori della semplice capanna.


Tuttavia non aspettò solo diverse ore, ma un'intera notte, fino al pomeriggio dopo, ma Taikou doveva ancora tornare.


Anche così, Chu Feng non si mosse. Si era promesso che avrebbe aspettato Taikou, quindi non se ne sarebbe andato.


Questo perché era pronto ad andarsene dall'Accademia dei Quattro Mari dopo aver fatto una richiesta a Taikou.


Nonostante dovevano ancora passare un po' di giorni prima dell'incontro con i tre discepoli dei Quattro Protettori, non poteva essere certo se l'incontro fosse vero o no. Così era meglio dirigersi lì prima per familiarizzare con la situazione.


Per questo, era pronto a vedere Taikou, per poi incontrare Su Rou e gli altri, per poi andarsene dall'Accademia dei Quattro Mari.


"Ahah, mi dispiace Chu Feng! Avevo qualcosa di cui occuparmi prima; ti ho fatto aspettare!" All'improvviso risuonò una voce imbarazzata. Chu Feng si voltò e vide che era stato Taikou a parlare.


Questo sorprese un po' Chu Feng. Anche al suo attuale livello, il vecchio poteva apparire dietro di lui senza fare un solo suono e senza che se ne accorgesse. Era evidente che Taikou fosse piuttosto potente.


"Senior Taikou, è davvero troppo cortese. In realtà non l'ho aspettata per molto tempo." Chu Feng si alzò frettolosamente e si inchinò. Da quando Taikou lo aveva aiutato con i guai fuori dell'Antica Città del Millennio, Chu Feng aveva un'impressione ancora migliore di lui.


"Mm? Non sei venuto qui subito dopo essere uscito dall'Antica Città del Millennio?" Disse con un sorriso Taikou.


"Io..." Chu Feng era rimasto un po' senza parole. Aveva la sensazione che Taikou sapesse un po' di cose.


"Ahah, Chu Feng, devi avere qualche questione di cui parlarmi, vero?" Disse direttamente Taikou. L'atteggiamento con cui trattava lui era completamente diverso da quello che mostrava agli altri.


"Senior, ci siamo incontrati per caso, ma l'aiuto che mi ha dato è qualcosa che non potrò mai ripagare. Sono venuto qui principalmente per ringraziarla Senior. In futuro, se ci sarà qualcosa di cui avrà bisogno, farò sicuramente del mio meglio per aiutarla e ripagare il favore che mi ha dato." Mentre parlava, Chu Feng si inchinò nuovamente. Provava una sincera gratitudine.


"Ahah, è facile. Se vuoi ripagarmi diventa mio discepolo!" Disse con un sorriso Taikou.


"Questo..." Il viso di Chu Feng si arrossò perché non sapeva proprio come rispondere.


Logicamente parlando, Taikou era degno di diventare il suo maestro. Gli aveva anche mostrato favore, quindi non sarebbe stato assurdo accettarlo come maestro.


Dopotutto non sarebbe stato immortale avere molti maestri, finché il maestro fosse stato disponibile ad accettarlo, non sarebbe stato un problema.


A Chu Feng però non piaceva l'idea di avere nuovi maestri con troppa noncuranza. Per lui il significato di maestro era straordinario e significativo; non si poteva decidere semplicemente di accettarne uno.


"Ahah, va bene, non ti renderò le cose difficili."


"Ascolta, ti ho aiutato perché mi hai fatto una buona impressione. Ho scelto di farlo io, quindi non devi preoccuparti."


"comunque c'è una cosa che vorrei chiederti, mi chiedo se potrai rispondere sinceramente?" Disse con un sorriso Taikou.


"Chieda pure Senior Taikou." Disse Chu Feng.


"Puoi dirmi la verità su cosa è successo nell'Antica Città del Millennio?"


"Non preoccuparti, lo terrò segreto. È solo che non mi piace essere ingannato, quindi voglio sapere cos'è accaduto." Disse con un sorriso Taikou. Comunque i suoi occhi circondati da rughe emettevano una luce astuta.


"Senior, in effetti non avrei detto la verità d un'altra persona, ma con lei non c'è bisogno di nasconderla." Chu Feng si era già preparato a parlare della verità dopo essere arrivato qui.


Dopodiché riferì tutto ciò che era accaduto nell'Antica Città del Millennio, incluso il fatto che era stato lui ad uccidere Wang Long e gli altri, e che era stato lui a risolvere le formazioni nell'Antica Città del Millennio. Non nascose nulla a parte il fatto che aveva contato sul Fulmine Divino nel suo corpo per domare la Stirpe Imperiale.


Lo aveva fatto perché il segreto del Fulmine Divino era estremamente importante. A meno che non fosse assolutamente necessario, Chu Feng non voleva che gli estranei lo sapessero.


Taikou mostrò un'espressione un po' scioccata. Guardò Chu Feng con ammirazione. Solo dopo un po' disse:"Inaspettatamente le tue abilità sono ancora più forte di quanto mi aspettavo. Hai davvero aperto le formazioni dell'Antica Città del Millennio con le tue forze e hai anche aiutato il tuo amico ad ottenere la Stirpe Imperiale."


"Sei davvero un genio; non mi sbagliavo proprio, ma purtroppo non sei disposto ad accettarmi come tuo maestro... Vabbè, ciò che odio di più è spingere gli altri in situazioni difficili."


"La ringrazio per la sua comprensione."


"Solo che... mio fratello Jiang Wushang possiede la Stirpe Imperiale ora e temo che gli altri gli facciano del male. Quindi spero che possa prendersi cura di lui un po'." Chiese Chu Feng. Questo era ciò che voleva domandare a Taikou.


"Non preoccuparti, dato che sono tuoi amici, anche se non avessi detto nulla, mi sarei comunque preso cura di loro. Che siano i due ragazzi che le due ragazze, finché sono qui nessuno farà loro del male nell'Accademia dei Quattro Mari."


"Ma, al riguardo, al momento c'è una persona che ha delle intenzioni malvagie nei confronti di una dei tuoi amici. Mi chiedo... vorresti che me ne occupassi io o di occupartene personalmente?" Disse sorridendo Taikou.


"Senior Taikou, chi ha intenzione di fare del male alla mia amica? Per favore me lo dica." Chu Feng si innervosì subito quando sentì queste parole.


"È un moccioso davvero spudorato. Non solo non sa come pentirsi, si aggrappa all'odio e ha intenzione di agire contro la ragazza di nome Su Mei. Sono sicuro che sai già chi è. E, se non sbaglio, dovrebbe essere già arrivato nella residenza di quella ragazza." Disse Taikou.


"Senior, la ringrazio per l'avvertimento. " L'espressione di Chu Feng che di solito era calma, cambiò involontariamente. Dalla sua fronte iniziò subito a colare del sudore e, senza dire altro, si girò e si preparò ad andarsene.


Dalle parole di Taikou, aveva già capito quanto era grave la situazione. La persona che stava per attaccare Su Mei chiaramente era Qin Yu. Ricordava che Qin Yu era fatto della stessa pasta di Wang Long.


E ricordando anche l'espressione lasciva con cui aveva guardato Su Mei, Chu Feng ebbe il presentimento di cosa stesse per fare. Chiaramente aveva fallito con le buone e al momento stava passando alle cattive.


Chu Feng si infuriò. Su Mei era diversa da Lan Xi, era la sua fidanzata. Non l'aveva nemmeno toccata, eppure Qin Yu aveva già delle intenzioni del genere? Era inaccettabile e Chu Feng iniziò ad emanare una sete di sangue incontrollabile.


"Ahh, di questo passo potresti non arrivare in tempo. Lascia che ti aiuti." Taikou rise quando vide l'espressione nervosa e arrabbiata di Chu Feng.


Quando parlò, mosse la manica e in un mero istante lui e Chu Feng scomparirono.
                                


                                



