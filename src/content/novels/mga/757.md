---
title: Capitolo 757 – Demone Assetato di Sangue
pubDate: 2024-06-23T03:13:16.428Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
253 capitoli in coda (93 Disaster66 + 160 Dio), 1/3,
da editare,
-Schadenfreude</em>


In quell'istante i fulmini attorno al suo corpo si agitavano e continuavano a ronzare.


Mentre i suoi lunghi capelli neri svolazzavano, i suoi occhi emettevano un bagliore inquietante che rifletteva la combinazione dei tre fulmini.


Comunque il suo sguardo mostrava gelo e crudeltà.


Chu Feng afferrò il braccio strappato di Qin Yu e lo sollevò lentamente. Poi fece qualcosa che sconvolse Qin Yu.


Aprì la bocca e lo morse. Strappò un grosso pezzo della sua carne e iniziò a masticarlo.


Il sangue iniziò a colare dalla bocca di Chu Feng, il sangue di Qin Yu. Chu Feng mostrò anche un sorriso. Sembrava un mostro assetato di sangue che si godeva una rara prelibatezza.


"Demone!" A Qin Yu si rizzarono i capelli. Un terrore indescrivibile permeò le sue ossa.


Era la prima volta nella sua vita che temeva così tanto una persona. Senza riflettere ulteriormente, si girò e provò a scappare.


"Pah!"


Proprio in quel momento, Chu Feng aprì la bocca e sputò una massa rossa. Era la carne di Qin Yu che stava masticando.


Quella massa sfrecciò con una forza straordinaria e, lasciando una scia rossa, trapassò il petto di Qin Yu.


"Ahh!" Una forza così potente fece cadere a terra Qin Yu. Quando guardò il suo petto e scoprì un enorme buco, quasi gridò per lo spavento.


Chissà come si sarebbe sentito se avesse saputo che era stato causato da un pezzo della sua stessa mano.


*bang* Chu Feng strinse il braccio di Qin Yu strappato e lo ridusse in pezzi con un'esplosione soffocato.


Poi si avvicinò velocemente a Qin Yu e gli strappò l'altro braccio.


"Ahhhh!" Qin Yu ululò per il dolore. Prima non se ne era quasi reso conto, ma in questo momento sentì tutto quanto.


Sorprendentemente poi Chu Feng ondeggiò il braccio di Qin Yu e lo usò per schiaffeggiare Qin Yu.


*bam bam bam bam* Continuarono a risuonare dei tonfi. Chu Feng stava usando il palmo di Qin Yu per schiaffeggiarlo.


Inoltre fu molto violento. Dopo solo pochi colpi, il volto di Qin Yu si era ridotto in poltiglia. Dopo altri colpi, rimase spellato e sanguinò finché non rimasero solo inquietanti ossa bianche.


"Dannazione! Continua, vedremo come farai! Non ho paura di te!" Ululò istericamente Qin Yu, ormai completamente sfigurato.


*puchi* Proprio in quel momento però Chu Feng pestò una parte del suo corpo. Qin Yu tremò e poi si irrigidì completamente.


Perché Chu Feng gli aveva pestato e distrutto proprio i gioielli di famiglia che aveva usato per macchiare innumerevoli donne.


"Ahh!" Qin Yu gridò nuovamente.


Non solo di dolore, ma anche per la furia. Era davvero arrabbiato. Anche se sapeva di stare affrontando un demone terrificante, si infuriò di fronte ad una perdita del genere.


"Chu Feng, ti ucciderò, ti ucciderò, ti ucciderò sicuramente! Ucciderò tutti i tuoi cari, altrimenti non potrò sfogare la mia rabbia!" Erano parole che provenivano dal profondo dell'anima di Qin Yu. Odiava ogni singola parte di Chu Feng e voleva proprio uccidere la sua intera famiglia e annientare tutto il suo clan.


Chu Feng però non aveva minimamente paura, anzi, mostrò un sogghigno sdegnoso.


*gulp* Dopo aver visto il freddo sorriso di Chu Feng, l'arroganza di Qin Yu sparì perché si era reso conto di quanto fosse stato sciocco.


Di fronte a Chu Feng come poteva essere arrogante? Doveva preoccuparsi non solo per la sua vita, ma anche per quella della sua famiglia. Davanti ai suoi occhi c'era un vero demone!


"Ahhhhh!" Presto Qin Yu gridò miserabilmente ancora una volta, sembrava volesse morire, ma la tortura era appena iniziata.


Non importava quanto le urla di Qin Yu fossero diventate miserabili, nessuno l'avrebbe salvato perché la Formazione Spirit che aveva creato lui stesso isolava ogni suono.


Detto questo comunque, nel cielo sopra il palazzo, Taikou volava tra le nuvole. Il suo sguardo era estremamente acuto, ancora più di quello di un'aquila. Non solo poteva vedere ogni cosa, ma poteva guardare attraverso la Formazione Spirit e assistere alla tortura.


In quell'istante perfino il misterioso esperto aggrottò le sopracciglia. Nel suo sguardo c'era un po' di preoccupazione. Dopo molto tempo sospirò:"Che tipo di potere c'è nel corpo di questo ragazzo? È semplicemente indescrivibile."


"Sigh. Sarà meglio se percorrerà una via retta in futuro, ma se diventerà malvagio temo che ogni creatura in questo mondo non potrà sfuggirgli."


Chu Feng non sapeva che Taikou lo stesse spiando, la sua furia gli aveva già offuscato la ragione. Anche se Qin Yu era morto, non si fermò.


"Chu Feng!" Solo quando una voce sofferente lo chiamò, lo sguardo di Chu Feng si accese e recuperò la lucidità.


"Piccola Mei?" Era stata Su Mei. In quel momento i fulmini di Chu Feng sparirono e così fece anche la sua terrificante aura, ma ricordava ancora cos'era successo.


"Cos'è accaduto prima? Sembra che abbia ottenuto il potere di quei fulmini, ma che la sua mente ne fosse stata influenzata." Chu Feng guardò Qin Yu che ora era ridotto in condizioni inguardabili e iniziò a riflettere.


"Chu Feng..." Su Mei lo chiamò nuovamente.


Stavolta però non lo fece con tono sofferente, ma seducente. Davvero seducente.


Girandosi, perfino Chu Feng non poté che inspirare profondamente. Il suo sguardo si concentrò immediatamente perché Su Mei era proprio al picco del suo fascino ora.
                                


                                



