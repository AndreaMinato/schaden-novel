---
title: Capitolo 758 – Curare il Veleno
pubDate: 2024-06-23T04:13:16.428Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
252 capitoli in coda (92 Disaster66 + 160 Dio), 1/3,
da editare,
-Schadenfreude</em>


In quel momento Su Mei era seduta sulla testiera del letto.


Il suo bel viso, la sua figura graziosa... Splendida. Davvero troppo splendida.


Ciò che era più attraente però non era il suo viso dolce e la sua focosità. Era il suo tono.


"Chu Feng..." Su Mei lo chiamò con una voce seducente.


All'istante Chu Feng tremò e si eccitò immediatamente.


Non era sciocco, aveva capito chiaramente che Su Mei era stata drogata. Inoltre il veleno si era diffuso nel suo corpo e aveva perso il controllo. Era stata influenzata dagli effetti della droga.


Bisognava davvero ammettere che Su Mei era davvero splendida. Di solito era una ragazza pura e adorabile e ora stava mostrando il suo lato seduttivo. Aveva davvero un'atmosfera diversa.


In confronto alla Lan Xi di prima, Su Mei era cento volte meglio. Era una vera bellezza, una che aveva bisogno di un solo sguardo per accelerare il battito del cuore e fare arrossare il volto.


A dire la verità, dire che Chu Feng non ne fosse stato toccato, sarebbe stato assurdo. Aveva davvero l'impulso di rilasciare i suoi istinti bestiali e spingere sotto di sé questa bellezza.


Tuttavia riuscì comunque a mantenere una parvenza di ragione. Si ricordò all'improvviso della promessa che aveva fatto Su Rou: prima di sposare Su Mei, non poteva farlo con lei.


"Piccola Mei, presto mangia questo." Così, Chu Feng non solo resistette al desiderio, ma prese l'antidoto e lo portò di fronte a Su Mei.


Su Mei si avvicinò e aprì la bocca.


Vedendo questo, Chu Feng si rallegrò. Pensò: <em>Nonostante Su Mei sia in una situazione peggiore rispetto a Lan Xi, ha ancora un po' di razionalità. Così sarà un po' più facile aiutarla a sbarazzarsi della droga.</em>


Tuttavia, quando la ragazza chiuse la bocca, Chu Feng rimase di sasso. Tremò e il desiderio che aveva soppresso si scatenò nuovamente.


Questo perché Su Mei non aveva inghiottito l'antidoto, ma aveva morso una delle sue dita.


Il suo gesto lo riempì di lussuria. Diavolo, era qualcosa a cui non poteva resistere!


Specialmente quando le palpebre di Su Mei si strinsero formando due splendide lune crescenti e mostrò un'espressione contenta.


Chu Feng dopotutto però era un uomo di parola e dalla mente forte. Così sopportò con risoluzione e disse a Su Mei:"Devi rimanere calma. Ora il veleno ha permeato il tuo corpo, per questo ti stai comportando così. Non puoi lasciare che la droga ti controlli, devi respingerla fuori dal tuo corpo."


"Comportati bene, non causare guai. Prendi questo antidoto. Solo facendolo potrò disperdere il veleno nel tuo corpo."


Dopo aver sentito le parole di Chu Feng, il morso di Su Mei si allentò. Fissò Chu Feng e disse in modo civettuolo:"Va bene, ma devi darmelo con la bocca, altrimenti non lo prenderò."


"Cosa..." Chu Feng rimase un po' sbigottito sentendo queste parole. Era un po' confuso perché non sapeva se Su Mei fosse ancora lucida o no.


Su Mei scosse la sua mano e disse con tono seduttivo e timido:"Va bene Chu Feng?"


"Bene." Chu Feng prese l'antidoto, poi la baciò.


All'inizio voleva davvero passarle l'antidoto, ma nell'istante in cui le sue labbra entrarono in contatto con quelle di Su Mei, sentì un oggetto morbido e scivoloso che entrava nella sua bocca.


Diavolo, era la lingua di Su Mei.


Chu Feng ebbe l'impulso di esclamare. Come previsto, era stato ingannato. Su Mei non aveva intenzione di prendere l'antidoto!


Chu Feng non era ingenuo però. Lo aveva previsto. Aveva pensato a due alternative quando aveva accettato la richiesta di Su Mei.


Primo: se Su Mei avesse preso ubbidientemente l'antidoto, naturalmente l'avrebbe curata con tutte le sue forze.


Secondo: se Su Mei non avesse voluto, che diavolo di antidoto stava curando? Che promessa stava rispettando?


Se fosse stata un'altra persona, allora non sarebbe importato, ma questa era la sua donna, la fidanzata che lo amava profondamente e che anche lui amava! Dato che era così diretta nei suoi tentativi, in quanto uomo, non sarebbe stato troppo appropriato trattenersi.


Così, senza preoccuparsi dei dettagli, si voltò sfuggendo dalle labbra di Su Mei.


Su Mei rimase sorpresa. Pensò perfino che a Chu Feng non fosse piaciuto, così provò imbarazzo, ma presto si rese conto di aver pensato troppo.


"Pah!" Chu Feng sputò l'antidoto a terra e poi guardò nuovamente Su Mei, il suo sguardo si accese e, come un lupo affamato, baciò con trasporto Su Mei.


Allo stesso tempo, come una tigre che si precipitava sulla preda, usò il suo potente corpo per premere la piccola Su Mei sotto di sé.


"Questo..."


In quell'istante Taikou stava ancora guardando la stanza in cui erano i due. Vedendo questa scena, perfino lui provò un po' di imbarazzo.  Chiuse istintivamente gli occhi e iniziò a pensare che non fosse più il caso di guardare.


Alla fine il vecchio mostrò un sorriso malizioso che non si addiceva alla sua posizione come membro della vecchia generazione, poi aprì gli occhi e tornò a guardare la stanza.


"Questo dannato moccioso." Tuttavia, Taikou imprecò perché aveva scoperto che, quando aveva chiuso gli occhi, Chu Feng aveva creato una Formazione di Occultamento che nascondeva sé stesso e Su Mei. Taikou non poteva più vederli.


Solo dopo aver creato la barriera Chu Feng scatenò la sua natura bestiale. Prese l'abito rosa e lo fece a pezzi.


Dopo averlo strappato, il fisico delicato e bianco come la neve di Su Mei si rivelò di fronte a lui.


Chu Feng era già pieno di desiderio. In quel momento non esitò più. Dopo aver strappato l'abito di Su Mei, fece lo stesso con i suoi vestiti, poi si precipitò su di lei.


Nella Formazione Spirit, due corpi, uno forte e uno morbido, si fusero insieme. Si rotolarono nel letto e ansimarono continuamente.


"Ahhh!" Dopo chissà quanto tempo, Su Mei emise un gridolino di dolore, ma presto si affievolì. Poi, risuonò un sussulto seducente. I suoi respiri lunghi e corti si intrecciarono come se si stesse godendo pienamente le sensazioni che stava provando.


Così i due si unirono con sempre più trasporto.
                                


                                



