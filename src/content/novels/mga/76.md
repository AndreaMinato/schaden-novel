---
title: Capitolo 76 - Distruggili
pubDate: 2024-05-25T18:13:16.342Z
tags:
    - mga
---



*Taptaptap...*


Un lieve suono di passi riecheggiò nel tunnel. Su Mei stava correndo, le gocce di sudore brillanti le stavano scivolando sulla pelle. Era entusiasta perché la porta del Giardino del Drago Azzurro era proprio di fronte ai suoi occhi.


Se avesse varcato quella porta avrebbe praticamente superato l'esame e sarebbe diventata una discepola principale. Inoltre il Fiore dai 7 Colori che desiderava vedere era proprio nel giardino.


*creak*


Con uno scricchiolio, Su Mei aprì lentamente la porta spessa e pesante. La luce del sole illuminava il giardino e la ragazza non poté non chiudere gli occhi mentre sentiva il calore del sole riscaldarle il volto.


Ma quando riaprì gli occhi il suo sorriso si congelò istantaneamente, rimpiazzato dallo shock.


Lì vicino c'era una persona in ginocchio. Il suo volto era fradicio di sangue e stava cercando di rialzarsi a fatica. Era il capo dell'Alleanza Wings, Situ Yu.


*puu*


Prima che riuscisse a riprendersi, un piede lo calpestò con violenza. La forza lo fece affondare a terra. Situ Yu sputò una boccata di sangue dalla bocca.


La persona che lo stava calpestando era Jian Fengyi.
Vicino a lui c'era un'altra persona, il capo dell'Alleanza World, Luowu.


"Cosa state facendo?" Vedendo quella scena, Su Mei rimase sorpresa e incredibilmente arrabbiata allo stesso tempo.


"Oh? Non è la bellezza #1 della corte interna Su Mei?" Guardandola Luowu rise con entusiasmo.


"Su Mei scappa! Hanno unito le forze e stanno attaccando l'Alleanza Wings!" Urlò Situ Yu dopo che aveva visto arrivare Su Mei.


"Sta zitto!" Prima che finisse di parlare, Jian Fengyi diede un altro calcio violento allo stomaco di Situ Yu, che si raggomitolò pieno di dolore senza riuscire a parlare.


"Bastardi." Vedendo cosa stava succedendo, come poteva scappare? Su Mei si precipitò con rabbia verso di loro.


Ma come poteva battere Jian Fengyi e Louwu? Molto presto fu catturata, ma non la ferirono. Presero una corda fatta da materiali speciali e la legarono.


"Cosa avete intenzione di fare?!" Gridò con rabbia Su Mei. Nonostante non fosse familiare con Situ Yu come lo era con Chu Feng, lo considerava comunque un amico discreto. Non riusciva a sopportare di vederlo in quello stato.


"Eheh non c'è bisogno di agitarsi. Vogliamo solo distruggere i membri dell'Alleanza Wings."


"Bastardo, questo è contro le regole. Aspetta quando finirà l'esame. Lo dirò a mia sorella e la pagherete."


"Ahah, Su Mei, stai sopravvalutando tua sorella. Lo ammetto nella corte interna la temiamo.
Tuttavia quando diventeremo discepoli principali potrà farci qualcosa?" Ribatté Luowu.


"Questo è quello che dite voi. Lo vedremo." Disse con ferocia Su Mei.


"Non c'è bisogno che ci spaventi usando tua sorella. Sappiamo che hai anche molti amici nella zona centrale, ma dato che abbiamo deciso di fare tutto questo, naturalmente non temiamo né te, né tua sorella." Disse con disprezzo Jian Fengyi.


I discepoli che avevano sorpassato i meccanismi cominciarono ad entrare nel Giardino del Drago Azzurro, ma tutti i membri dell'Alleanza Wings finirono per ricevere il pestaggio di Jian Fengyi e Luowu.


Undici su dodici membri dell'Alleanza Wings che avevano partecipato all'esame finirono per cadere tra le loro grinfie.


Ciò che stupiva Su Mei e gli altri era che tutti i loro nemici avessero sorpassato il palazzo sotterraneo. Perfino i membri al settimo livello dello Spirit realm avevano superato lo stadio ad una velocità scioccante.


Le Alleanze World e Sword li stavano umiliando. Quasi tutti i membri dell'Alleanza Wings avevano i nasi verdognoli e le facce gonfie. Erano pieni di ferite ma nessuno di loro aveva urlato, stavano stringendo i denti in silenzio.


"Ehi, è strano. Perché non è arrivato quel ragazzo? Non dovrebbe aver fallito, no?" Luowu era un po' deluso mentre stava guardando la porta che non si era ancora aperta.


"Farà meglio ad aver fallito altrimenti farà la fine più miserabile tra tutti qui." Sbuffò freddamente Jian Fengyi.


"Farai meglio a liberarci, inginocchiarvi a terra e a battere la testa pregando perdono, altrimenti quando arriverà Chu Feng non ve la farà passare liscia." Disse furiosamente Su Mei. In quel momento era davvero arrabbiata, vedere i suoi compagni essere picchiati così tanto le faceva desiderare di uccidere.


"Oh, così quel ragazzino era Chu Feng. Su Mei, sembri avere molta fiducia in lui. Ti piace, vero?" Ridacchiò Luowu mentre si avvicinava a Su Mei.


"Naturalmente, quel ragazzo è il suo fidanzato." Disse Jian Fengyi.


"Davvero? Su Mei, non hai proprio giudizio, come può piacerti una persona così debole? Invece che lui perché non amare me? Eheh..." Luowu si inginocchiò e tenne il mento di Su Mei con la mano.


"Lasciami! Se mi tocchi ti farò uccidere da mia sorella!"


"Davvero? Vedendo in che condizioni sei, temo che, anche se non ti facessi nulla, parleresti comunque male di me a tua sorella, no?"


"Ma niente paura, voglio solo baciarti. Vieni qui cara e lasciami avere un assaggio."


Luowu si leccò le labbra e sporse la bocca. Le sue grosse labbra simile a quelle di un asino cominciarono ad avvicinarsi al bellissimo volto niveo di Su Mei.


"Muori!"


Ma prima che potesse anche solo toccare Su Mei tuonò un urlo rabbioso. Ci fu una raffica di vento e Chu Feng apparì vicino a Luowu come un fantasma.


*wuu* La mano di Chu Feng sembrava l'artiglio di un'aquila mentre afferrava con forza il collo di Luowu e lo permette a terra.


"Vuoi baciare eh? Te lo farò fare. Eccotelo il cavolo di bacio."


Dopo averlo schiacciato a terra, Chu Feng gli sferrò diversi pugni in bocca. Dopo questo pestaggio tutti i denti di Luowu erano stati spezzati e l'uomo aveva anche la mascella rotta. Luowu aprì la bocca pronto a sputare sangue.


"Ingoialo." Urlò con rabbia Chu Feng e bloccò la bocca di Luowu con entrambe le mani.
L'uomo non poté opporsi e alla fine poté solo ingoiare la boccata di sangue e i suoi denti.


"Questo... questo tizio."


Guardando cos'era appena successo i membri delle Alleanze World e Sword tremarono di paura. Anche Jian Fengyi ne fu turbato.


Era chiaro che forza avesse Luowu. Era al nono livello dello Spirit realm, conosceva una Tecnica Misteriosa e possedeva una tecnica marziale di livello 4. Altrimenti non avrebbe sconfitto così facilmente Situ Yu con l'aiuto di Jian Fengyi.


Ma nonostante fosse così forte era rimasto completamente impotente di fronte a Chu Feng. Cosa significava? Significava che la forza di Chu Feng era di gran lunga superiore a quella di Luowu.


Proprio mentre tutti lo stavano fissando storditi, Chu Feng si alzò all'improvviso. Luowu aveva della bava bianca che gli usciva dalla bocca e aveva gli occhi ribaltati all'indietro, aveva perso coscienza.


Chu Feng aveva un'espressione gelida e il suo corpo stava emettendo un'aura crudele. Solo guardandolo le persone tremavano.


"Piccola Mei, come vuoi che mi occupi di queste persone?"


"Distruggile."


"Capito."
