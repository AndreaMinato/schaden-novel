---
title: Capitolo 766 – Una Calamità
pubDate: 2024-06-23T12:13:16.429Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
246 capitoli in coda (86 Disaster66 + 160 Dio), 1/3,
da editare,
-Schadenfreude</em>


"Lord Zhan Feng!" Quando videro Zhan Feng cadere, i suoi seguaci cercarono di prenderlo al volo.


*whoosh*


Tuttavia, prima che potessero toccarlo, le fiamme nere di Ovetto li avvolsero.


"Ahhh!"


Ben presto i Martial Lord gridarono per l'agonia. Come Zhan Feng prima, stavano sentendo il dolore della loro Energia Primaria e della loro coltivazione risucchiata via.


Com'era accaduto a Zhan Feng, invecchiarono rapidamente dai capelli bianchi e grigi, arrivando ad un passo dalla morte.


*poof, poof, poof...*


Dopo aver risucchiato completamente la loro Energia Primaria, Ovetto non li uccise, invece li fece cadere a terra. L'altezza era perfetta, nonostante si sarebbero rotti qualche osso, non sarebbero morti.


Sarebbe stato facile ucciderli per lei, ma invece li aveva lasciati sopravvivere. Gli spettatori avevano capito che la vera crudeltà sarebbe stata di risparmiarli.


Rimasero tutti sbigottiti quando videro una cosa del genere. Non solo non riuscirono nemmeno a dire una parola, ma ne furono pietrificati.


Lo spirito del Mondo Asura era davvero troppo spietato. Sebbene avesse un aspetto splendido, simile a quello di una fata, aveva estratto la loro Energia Primaria e la loro coltivazione. Figuriamoci coloro che l'avevano sperimentato, anche solo sentire parlare di una tortura del genere avrebbe fatto rabbrividire.


"Ovetto, sembri ancora più prepotente di quanto pensassi."


Perfino Chu Feng non poté che scuotere la testa. Nonostante avesse già offeso i membri dell'Arcipelago Immortale della Condanna allora nel Picco Nebbioso, non erano diventati completi nemici.


Se non altro, di fronte a degli estranei, la gente dell'Arcipelago Immortale della Condanna non avrebbe osato attaccare Chu Feng.


Ora però era diverso. Ridurre così Zhan Feng significava anche non considerare minimamente l'Arcipelago Immortale della Condanna.


Adesso sarebbero stati davvero come l'acqua e il fuoco, non sarebbero potuti coesistere pacificamente. D'oggi in avanti, probabilmente ogni volta che avrebbe incontrato i membri dell'Arcipelago Immortale della Condanna, sarebbero stati subito ostili e avrebbero combattuto fino alla morte.


Detto questo, Chu Feng non biasimava davvero Ovetto. Dopotutto lui e l'Arcipelago Immortale della Condanna erano destinati a diventare nemici, quindi non importava quando sarebbero iniziate le ostilità. In particolare, dopo gli eventi del Picco Nebbioso, probabilmente era già finito sulla lista nera dell'Arcipelago Immortale della Condanna.


"Ovetto, raccogli gli oggetti che avevano." Disse all'improvviso Chu Feng.


*whoosh* Ovetto non perse tempo. Risucchiò tutti i Sacchetti Cosmo e i tesori dai loro corpi. Uno degli oggetti che attirava più l'attenzione era l'Armamento Reale Incompleto di Zhan Feng.


Dopo aver mutilato Zhan Feng e gli altri, Ovetto e Chu Feng li derubarono.


"Ecco." Ovetto li passò a Chu Feng. Poi alzò lievemente la testa e disse con orgoglio:"Che ne dici? Ho fatto proprio un bel lavoro, vero?"


"Un lavoro eccellente." Chu Feng annuì con apprezzamento.


"Naturalmente." Overro diventò ancora più soddisfatta dopo aver sentito il suo complimento. Con un dolce sorriso, entrò nel portale, lasciando solo una profonda paura nella folla.


Dopo che Ovetto tornò nel suo corpo, Chu Feng mise da parte tutti i tesori a parte un Armamento Reale incompleto.


Zhan Feng l'aveva portato via da Chun Wu, quindi naturalmente Chu Feng glielo avrebbe restituito.


"Senior Chun Wu, non è troppo conveniente discutere qui. Cambiamo posizione." Disse Chu Feng dopo averle restituito l'arma.


"Mm." Mettendo via la spada, Chun Wu annuì. In quel momento sembrava un po' pallida. Anche lei doveva essere stata un po' spaventata da Ovetto e Chu Feng.


*whoosh* Dopodiché i due balzarono in avanti e fuggirono, lasciandosi dietro tutti gli spettatori. La folla non sapeva cosa fare, non poteva davvero andarsene, né rimanere... si limitarono a rimanere sul posto con espressioni stordite.


Osservarono Zhan Feng e gli altri che prima avevano un'aura straordinaria. Eppure ora non era rimasta loro la minima coltivazione ed erano diventati dei vecchi ad un passo dalla morta. Tutti gli spettatori si riempirono di emozioni contrastanti.


Sebbene fosse stato lo spirito del Mondo Asura a ridurre Zhan Feng e gli altri in questo stato, ai loro occhi in realtà era stato il giovane di nome Wuqing a farlo. Dopotutto, indipendentemente da quanto fosse potente lo spirito, doveva ascoltare gli ordini di Wuqing.


Prima, molti avevano espresso dubbi riguardo alle dicerie di Wuqing, ma ora non osavano più farlo. Ora sapevano che non solo Wuqing era potente quanto affermavano le voci, ma che era anche estremamente terrificante.


Le persone che avevano assistito personalmente agli eventi di oggi decisero che, a meno che non fosse assolutamente necessario, non avrebbero assolutamente osato provocare il giovane di nome Wuqing.


Perché era una persona estremamente spietata che non temeva nulla.


Figuriamoci loro, Wuqing aveva perfino osato mutilare Zhan Feng, un genio dalla posizione straordinaria.


Nel frattempo Chu Feng aveva portato Chun Wu in un'area piuttosto desolata. Solo quando non vide più anima viva creò una Formazione di Occultamento e si nascose con lei.


Nonostante provasse indifferenza per ciò che aveva appena fatto, Chu Feng si rendeva conto di quanto fosse seria la situazione.


Se la gente dell'Arcipelago Immortale della Condanna lo fosse venuto a sapere, avrebbero fatto a pezzi Chu Feng. Non sarebbe stato impossibile per loro appendere manifesti da ricercato per tutta la Regione del Mare Orientale.


"Junior Wuqing, è colpa mia. Se non fosse stato per me, non avresti..."


"Ahh, non so cosa sarebbe meglio fare ora. Temo che nemmeno il Picco Nebbioso potrà proteggerti. Dopotutto questo..."


"Che ne dici di lasciare la Regione del Mare Orientale? Altrimenti, a giudicare dall'influenza dell'Arcipelago Immortale della Condanna, temo che..." In quel momento Chun Wu era molto preoccupata. La ragazza che di solito era così impavida e audace, ora si era fatta prendere dal panico. Sapeva molto bene che Chu Feng aveva causato una calamità.


"Senior Chun Wu, non c'è bisogno di avere paura. Che ne dici se ti mostro qualcosa di interessante?" Chu Feng invece era sereno.


"Che cosa?" Chun Wu era perplessa.


Proprio in quel momento, Chu Feng usò la maschera e cambiò il suo aspetto.


"Junior Wuqing, tu..." Chun Wu rimase sbigottita quando vide questa trasformazione. Era un po' confusa.


"Eheh, Senior Chun Wu, ad essere sinceri il mio vero nome è Chu Feng e questo è il mio vero volto."


"Prima la persona che ha mutilato Zhan Feng è stata Wuqing. Niente di tutto questo riguarda me." Il motivo per cui aveva mostrato il suo vero aspetto a Chun Wu era per calmarla. non voleva che si sentisse in colpa.


"In realtà avevo già immaginato che Wuqing non fosse il tuo vero nome e che molto probabilmente avessi cambiato il tuo aspetto, ma di sicuro non mi aspettavo che fossi ancora più giovane di quanto pensassi!" Nonostante la sua preoccupazione fosse diminuita, Chun Wu era comunque sbalordita.
                                


                                



