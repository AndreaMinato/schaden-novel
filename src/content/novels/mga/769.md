---
title: Capitolo 769 – Combattere Fianco a Fianco
pubDate: 2024-06-23T15:13:16.429Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
243 capitoli in coda (83 Disaster66 + 160 Dio), 1/3,
da editare,
-Schadenfreude</em>


"Wuqing, sei davvero audace. All'inizio non avevamo intenzione di attaccarti a causa degli eventi della Terra Immortale dei Marchi Marziali."


"Ma non pensavo che avresti osato distruggere pubblicamente la coltivazione di Zhan Feng, risucchiando anche la sua forza vitale e riducendolo in un invalido."


"Non importa quanta misericordia possieda il mio arcipelago, non trovo nessun motivo per lasciarti andare."


"Hai qualche ultima parola? Posso aiutarti a passarla al tuo maestro sconosciuto." Ya Fei sorrise con calma. Non aveva preso sul serio la provocazione di Chu Feng e invece lo derise.


"Non ho ultime parole, ma ho qualcosa che vorrei chiederti." Disse con un sorriso Chu Feng.


"Ti darò un'occasione visto che sei una persona miserabile che sta per morire. Fai pure la tua domanda." Disse apertamente Ya Fei.


"Sei ancora vergine?" Chu Feng sorrise mentre parlava spudoratamente.


"Tu..." Ya Fei cambiò espressione. Non importava quanto fosse grande la sua sopportazione, non poteva ignorare un insulto del genere. Tutti avevano un limite e la domanda di Chu Feng aveva proprio superato quello di Ya Fei.


*roar* Ya Fei era infuriata come una tempesta. Il suo sguardo era pieno di gelida rabbia e lo spazio attorno iniziò a scoppiare. Perfino i venti e le nuvole cambiarono a causa sua mentre espandeva la sua aura di Martial Lord di quinto livello e iniziò direttamente ad attaccarlo.


"Ahah, sembra che abbia indovinato! Sei stata già assalita da quel grande maniaco, eheheh..." Chu Feng non aveva nessuna paura, anzi rise ancora più spudoratamente.


In un batter d'occhio, i due iniziarono a combattere. Le onde d'urto iniziarono a diffondersi ovunque.


Murong Xun non attaccò, si limitò ad osservare in silenzio. Pensava che non valesse la pena di attaccare visto quanto era debole Chu Feng. Pensava anche che Ya Fei avrebbe potuto sconfiggere molto velocemente Chu Feng.


Presto però aggrottò le sopracciglia e mostrò un'espressione sorpresa. Anche se Ya Fei, una Martial Lord di quinto livello, era in vantaggio, non era ancora riuscita a battere Chu Feng.


"Wan'er, vai ad aiutare la tua cognata." Disse Murong Xun.


"Ma per carità." Murong Wan rifiutò all'istante senza nemmeno pensarci.


Murong Xun sembrava aver previsto una situazione del genere. Non solo non mostrò rabbia, ma sorrise lievemente e disse con molta pazienza:"Wan'er, è la situazione in generale ad essere più importante. Non importa se ti piace o no Ya Fei, è comunque la tua futura cognata. È stato già deciso, non puoi cambiarlo."


"Inoltre, a parte questo, è comunque un membro dell'Arcipelago Immortale della Condanna."


"Non importa che conflitti interni ci siano, di fronte ad un nemico esterno dobbiamo rimanere uniti. Non dimenticare ciò che ha detto nostro padre o ciò che gli hai promesso."


"Ora Zhan Feng è diventato un invalido. Non dovresti vendicarlo in quanto membro dell'Arcipelago Immortale della Condanna?"


Dopo aver sentito queste parole, Murong Wan si accigliò. Arricciò le labbra, ma alla fine balzò in avanti ed intervenne nello scontro tra Ya Fei e Chu Feng.


Se fosse stato uno scontro normale, Chu Feng si sarebbe sentito sotto un'enorme pressione affrontando Ya Fei. Se avesse continuato così, sarebbe stato davvero difficile sconfiggerla. Sicuramente sarebbe stato battuto.


E la coltivazione e la forza di Murong Wan era praticamente uguale a quella di Ya Fei. Così, dopo che si era unita alla battaglia, la pressione su Chu Feng si raddoppiò all'istante. Sembrava però che si fosse già aspettato una situazione del genere. Non pareva in difficoltà, sorrideva perfino.


*whoosh* All'improvviso Chu Feng arretrò rapidamente. Nella posizione in cui si trovava prima, apparì un portale.


*roar* Allo stesso tempo delle fiamme nere divamparono e all'istante avvolsero Ya Fei e Murong Wan.


"Cosa sono queste?!" In quell'istante, perfino Ya Fei e Murong Wan cambiarono espressione, perché potevano sentire che sorta di aura terrificante c'era in quel fuoco nero. Non avevano mai visto una cosa del genere.


"Ovetto, le lascerò a te. Le voglio vive." Chu Feng sogghignò ancora di più.


Aveva già pianificato tutto, aveva provocato Ya Fei per indurla ad attaccare. Poi, cogliendole di sorpresa, aveva evocato Ovetto, che avrebbe potuto catturare le due donne mentre erano impreparate.


E, finché avesse avuto degli ostaggi, anche se Murong Xun fosse stato presente, non sarebbe riuscito a trattenere Chu Feng.


"Disperdetevi!" Tuttavia, proprio mentre il piano di Chu Feng stava per avere successo, Murong Xun gridò. Un potere invisibile si precipitò verso il fuoco di Ovetto.


*boom* Quando arrivò, iniziò subito a combattere intensamente con le fiamme di Ovetto. I venti e le nuvole si agitavano e il colore del cielo cambiò. Le sconfinate onde d'urto sembravano poter divorare ogni cosa. Anche Ya Fei e Murong Xun ne furono influenzate e furono respinte per diverse migliaia di metri.


Murong Xun però era davvero potente. Non importava quanto fosse eccezionale Ovetto, di fronte a lui sembrò aver perso il suo potere. Le terrificanti fiamme dello spirito furono disperse.


"Chu Feng, scappa! Questa persona è molto forte, non lo posso battere!" In quell'istante, Ovetto che di solito era sicura e orgogliosa, si accigliò mentre si preoccupava.


Dopo aver ricevuto questo messaggio, Chu Feng capì. C'era un limite al potere di Ovetto.


La potenza di Murong Xun, un Martial Lord di ottavo livello, era inarrestabile; chiaramente non era qualcosa che Ovetto poteva battere nelle sue condizioni. Naturalmente questo valeva ancora meno per Chu Feng. Il titolo di genio numero uno della Regione del Mare Orientale non era solo una diceria priva di fondamento.


Anche così, Chu Feng non poteva abbandonare Ovetto. Sapeva che quando uno spirito usciva dal Portale ed entrava in questo mondo, ci sarebbe stata una distanza di restrizione tra lo spirito e il suo Sciamano. Superare quella distanza avrebbe ucciso lo spirito.


Questa distanza era anche molto breve dato il Potere Spirit che possedeva Chu Feng. Se l'avesse lasciata indietro, anche se Murong Xun fosse stato disposto a lasciarla andare, sarebbe solo andata incontro alla morte. Sarebbe stato come uccidere Ovetto.


Di conseguenza, Chu Feng non rimase indietro. Volò verso di lei e si fermò solo dopo che arrivò al suo fianco.


"Tu... perché non mi hai ascoltato? Non vuoi vivere?" Ovetto sembrava arrabbiata.


"Non posso lasciarti combattere da sola. Altrimenti sarei indegno di essere il tuo padrone." Disse sorridendo lievemente Chu Feng. Tuttavia il suo sguardo era pieno di risoluzione a combattere.


"Meglio che dici meno di questi paroloni spudorati! Non ti ho mai riconosciuto come mio padrone." Ovetto arricciò le labbra, ma poi rivelò un sorriso incantevole. Nonostante fosse arrabbiata per l'ostinazione di Chu Feng, provò calore.


Se non altro non aveva fatto un errore di giudizio nel fidarsi di lui.
                                



