---
title: Capitolo 77 - Pregare Inutilmente
pubDate: 2024-05-25T19:13:16.342Z
tags:
    - mga
---


CAPITOLO SPONSORIZZATO Ringraziamenti a LOL90
-Schadenfreude


Chu Feng si avvicinò sempre di più a Jian Fengyi. Il suo abito viola svolazzava senza che ci fosse alcun vento, il suo sguardo freddo era minaccioso e il suo corpo emetteva un intento omicida agghiacciante, sembrava un Dio della morte.


Le persone delle Alleanze World e Sword arretrarono per la paura. Alcuni caddero a terra rotolando e strisciando via, cercando di scappare.


Solo Jian Fengyi rimase immobile. Anche lui voleva scappare ma non poteva. In quanto capo dell'Alleanza Sword come poteva mostrare un'azione così vergognosa di fronte ai suoi sottoposti?


Comunque Chu Feng lo inquietava davvero.
Specialmente guardando lo stato miserabile di Luowu, sapeva che non avrebbe avuto molta fortuna.


"Chu Feng, cosa vuoi che faccia?" Chiese Jian Fengyi nel panico. Il "distruggili" di Su Mei lo aveva fatto tremare.


"Jian fengyi. Ti ho detto che se ti avessi visto nel Giardino del Drago Azzurro, ti avrei pestato così tanto che nemmeno tua madre ti avrebbe riconosciuto."


Chu Feng sorrise lievemente mentre continuava ad avvicinarsi, ma per Jian Fengyi quel sorriso sembrava una smorfia fredda e spietata.


"Vedremo se riuscirai davvero a distruggermi."


Non avendo alcuna via d'uscita, Jian Fengyi urlò con rabbia. Non solo non scappò, ma prese anche l'iniziativa di attaccare per primo.


Prese la spada da dietro la sua schiena e fece un affondo verso Chu Feng. Dall'arma spuntò della nebbia a forma di spada composta da energia spirituale che sfrecciò come una meteora. La densità degli attacchi ostacolava ogni via di fuga a Chu Feng.


Non era una semplice tecnica di spada. Era una tecnica marziale di livello 4 e dato che la persona che l'aveva utilizzata era Jian Fengyi, che era nato in una famiglia di spadaccini, questo attacco era stato eseguito in modo impressionante.


"È proprio il capo dell'alleanza, sa usare la Tecnica Spada Meteora fino a questo punto."


Vedendo la nebbia della spada che sfrecciava nell'aria, i discepoli dell'Alleanza Sword esultarono. In quel momento sembrava avessero visto una speranza di salvezza, forse credevano che il loro capo potesse sconfiggere Chu Feng, che sembrava un Dio della Morte.


"Umpf."


Ma quando i gas raggiunsero il nemico, il corpo di Chu Feng si ricoprì di un leggero strato di fulmini. Quando la nebbia toccò l'energia elettrica fu come del legno che si scontrava contro un muro di ferro. Furono immediatamente distrutti e si dissiparono nell'aria.


"Questo..."


Figuriamoci gli altri, anche Jian Fengyi era scioccato. Aveva padroneggiato la Tecnica Spada Meteora e perfino gli esperti all'Origin realm non osavano abbassare la guardia di fronte a questa mossa, altrimenti sarebbero rimasti gravemente feriti. Ma Chu Feng l'aveva completamente dispersa, non si era nemmeno fermato.


"Non ci credo."


Jian Fengyi girò la punta della sua spada e lanciò di nuovo le spade fatte di gas. Ma stavolta non erano concentrate tutto verso Chu Feng, puntavano anche verso Su Mei, che era dietro il ragazzo.


"Tu vuoi morire."


Chu Feng si accigliò e con un cenno della mano lanciò un fulmine. Sembrava una lunga frusta elettrica che frantumò tutti gli attacchi di Jian Fengyi. Chu Feng oscillò di nuovo la mano e la frusta sferzò Jian Fengyi.


"Condensazione dell'Oggetto? Può usare una tecnica marziale di livello 5?"


Jian Fengyi era sbalordito. La maggior parte delle tecniche marziali avrebbero condensato l'energia spirituale di un oggetto al di fuori del corpo, ma solo tecniche marziali di livello 5 potevano trasformarla in un elemento come il fulmine e darle una forma distinta.


"Cavolo. Chi diavolo è?"


In quel momento realizzò che Chu Feng era forte. Ma di fronte ad una frusta di fulmine come poteva osare perdere tempo a riflettere? Sollevò frettolosamente la spada e la usò per bloccare l'attacco di Chu Feng.


*clang clang*


L'impatto provoco delle scintille e la spada di ferro di Jian Fengyi fu tagliata in due parti. Allo stesso tempo la frusta sferzò il nemico.


"Ahhh!"


Jian Fengyi fu sbalzato via per diversi metri e quando atterrò gli altri videro che sulla sua vita era apparsa una ferita profonda. Si potevano vedere perfino le ossa.


*bang bang bang*


Chu Feng continuò a colpire, non solo mutilò Jian Fengyi, gli ruppe perfino le braccia.


Se non avessero notato che respirava ancora, gli altri avrebbero sospettato che fosse già morto. Comunque anche se fosse sopravvissuto, un pestaggio del genere richiederebbe dai 3 ai 5 anni per recuperare.


"Signor Chu Feng, ci siamo sbagliati. Per favore perdonaci."


All'improvviso tutti i discepoli dell'Alleanza Sword si inginocchiarono. Dato che il loro capo era stato picchiato in quel modo, potevano immaginare cosa sarebbe successo a loro.
Specialmente perché i metodi di Chu Feng erano spietati e non avevano dubbi che li avrebbe picchiati fino ad ucciderli.


"Maestro Chu Feng, per favore risparmiateci la vita. Non saremo mai più nemici dell'Alleanza Wings."


Anche i membri dell'Alleanza World si inginocchiarono. Si stavano anche prostrando terrorizzati. Di fronte a Chu Feng sarebbe stato strano se non fossero stati spaventati.


"Se pregare perdono e ammettere le proprie malefatte funzionasse, tutti i colpevoli potrebbero evitare il dolore della punizione. Oggi voglio mostrare a tutti qui qual è il prezzo per aver attaccato delle persone che mi sono vicine."


Non importava quanto la folla implorasse, Chu Feng non ne rimase minimamente colpito. All'improvviso le sue pupille si rimpicciolirono e la frusta sfrecciò di nuovo.


"Ahhhhh!"


In quel momento si sentirono innumerevoli urla provenire dal Giardino del Drago Azzurro. Quasi nessuno poteva sopportare un colpo di Chu Feng, eppure il ragazzo avrebbe frustato ognuno almeno dieci volte. Anche se avessero perso i sensi non avrebbe avuto alcuna pietà.


"Chu Feng, basta così."


Alla fine intervenne Su Mei. Vedendo la folla di gente mutilata, nonostante prima fosse stata infuriata e li avesse odiati fino all'osso, non sentiva più rabbia, solo un filo di compassione.


Chu Feng si fermò. Non era amico di Situ Yu, il motivo per cui li aveva trattati così, a parte qualche risentimento che provava nei confronti di Jian Fengyi, era per dare sfogo alla rabbia di Su Mei.


In confronto a Su Mei, Situ Yu e gli altri erano sconvolti. Sapevano per certo che, quel giorno, Chu Feng si era davvero trattenuto. Situ Yu sentì un po' di paura per aver provocato Chu Feng, non poteva reggere il confronto con lui.


"Così avevi già superato il palazzo sotterraneo. Perché non mi hai aspettato qui? O le medicine Spirit erano così importanti per te?"


"Se fossi arrivato un po' più tardi io..."


Dopo essere stata liberata da Chu Feng, Su Mei borbottò per un po. Pensava che Chu Feng fosse andato a raccogliere le medicine del Giardino del Drago Azzurro.


"Oh... aspetta un po'."


Chu Feng non rispose alle lamentele di Su Mei. Invece ridacchiò e saltò in un cespuglio distante. Quando riapparve l'espressione di Su Mei si congelò.





