---
title: Capitolo 772 – Ti divorerò
pubDate: 2024-06-23T18:13:16.429Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
241 capitoli in coda (81 Disaster66 + 160 Dio), 1/3,
da editare,
-Schadenfreude</em>


Le fiamme uniche di Ovetto continuarono ad agitarsi, ma erano come soldati sconfitti che avevano perso il loro generale, come un corpo privo di anima. Non c'era più l'aura terrificante di prima e ciò che rimaneva era solo desolazione.


Tuttavia, anche dopo che le fiamme nere erano svanite completamente, Chu Feng non riusciva a vedere Ovetto. Sembrava che fosse scomparsa completamente.


A mezz'aria c'erano solo Murong Xun, Ya Fei e Murong Wan insieme ai due spiriti di settimo livello.


Chu Feng ne fu stordito; si sentì come se il suo cuore si fosse fermato. In tutta la sua vita questa era la prima volta che sentiva una disperazione del genere.


Lui, che aveva fatto un contratto con Ovetto; non poteva più sentire la sua presenza.


Provò un dolore indescrivibile. Soffriva così tanto da essere insopportabile. Stava perfino tremando e non riuscì più a continuare a scappare, come se in quell'istante fosse morto anche lui.


"Tsktsktsk, che mossa ammirabile. Purtroppo per lei il suo padrone è un po' troppo mediocre."


Murong Xun mostrò un ampio sorriso. Era davvero contento perché in quel momento aveva sfogato il suo avvilimento e la sua furia. Anche così, non era ancora soddisfatto.


"Fei'er, Wan'er, andate a mutilarlo per vendicare Zhan Feng." Ordinò Murong Xun.


"Mm." Murong Wan non mostrò nessuna esitazione mentre volava verso Chu Feng. Dato che non c'era Ovetto, non temeva minimamente Chu Feng.


Specialmente vedendo che aveva perso ogni volontà di combattere. Non reagiva più.


Tuttavia, sorprendentemente, Ya Fei mostrò un'espressione contrariata all'appellativo con cui era stata chiamata:"Non provi disgusto? Te l'ho detto già molte volte, non chiamarmi Fei'er."


"Fei'er, prima o poi sarai mia. Perché devi fare così?" Murong Xun si accigliò lievemente, ma non era arrabbiato. Comunque aveva uno sguardo un po' contrariato.


"Non è ancora certo. Anche se ti sposerò, sarà in futuro. Se non altro ora non sono tua." Disse irritata Ya Fei. Poi guardò Chu Feng. Solo allora sogghignò e disse:"Ma sono disposta a torturare questo Wuqing..."


Dopo aver parlato, Ya Fei balzò in avanti e arrivò di fronte a Chu Feng. Poi derise Murong Wan, che teneva un pugnale affilato, dicendo:"Cosa? Non puoi sopportare di farlo?"


"Non mostrerò pietà alle persone che osano diventare nemici dell'Arcipelago Immortale della Condanna." Sbuffò freddamente Murong Wan e, mentre parlava, lo pugnalò. Trapassò il petto di Chu Feng, facendo schizzare grandi quantità di sangue.


"Tu..." Tuttavia, in quell'istante, Murong Wan, che aveva infilzato Chu Feng, impallidì, come se si fosse spaventata. Non poté che arretrare.


Figuriamoci gridare, Chu Feng non reagì nemmeno al colpo. Non sussultò nemmeno e stava solo guardando in lontananza nel posto in cui era stata Ovetto.


"Viavia, fatti da parte. Chiami questa tortura?" Ya Fei guardò Murong Xun con sdegno, poi sorrise in modo malvagio e disse:"Wuqing, credevi che non saresti caduto di nuovo nelle mie mani, vero? Ricordi quanto ti ho torturato la scorsa volta?"


Come se non le avesse sentite, Chu Feng non mostrò la minima reazione.


Ya Fei si accigliò immediatamente. Si infuriò e gridò freddamente:"Non credi che abbia paura quell'illusione e che non oserò farti nulla, vero? Non temo assolutamente nulla. Non importa, finché una persona mi offende, la ucciderò."


Dopo aver parlato, Ya Fei mosse lievemente il polso, poi un Armamento Reale Incompleto apparì nella sua mano. Lo mosse e con un crepitio, Ya Fei gli tagliò il braccio sinistro.


Tuttavia, nonostante questo, Chu Feng non batté nemmeno ciglio, come se non potesse più sentire dolore.


"Sei proprio resistente, ma fammi vedere per quanto tempo potrai tollerarlo." Infuriata dall'impassibilità di Chu Feng, Ya Fei iniziò a colpirlo più e più volte.


Ogni attacco squarciava i suoi muscoli, tagliò perfino i tendini e le ossa. Alla fine trafisse perfino l'intero corpo di Chu Feng.


Dopo un po' gli abiti di Chu Feng si infradiciarono di sangue. Ormai sembrava un setaccio. Tuttavia continuava ancora a guardare impassibile il posto in cui aveva visto Ovetto. Non aveva nemmeno battuto ciglio.


"Impressionante, non hai fatto nemmeno un suono. Tuttavia, fammi vedere se puoi rimanere così calmo quando morirai."


Ya Fei strinse i denti per la rabbia. Odiava proprio Chu Feng perché era stato il primo a metterla così tanto in difficoltà. Il suo odio nei suoi confronti si era accumulato per molto tempo e avrebbe potuto sfogare la sua furia solo torturando Chu Feng.


Tuttavia vedendo la mancanza di reazioni alla sua tortura, non poteva dare sfogo alla sua rabbia. In un momento come questo, voleva assolutamente uccidere Chu Feng.


Proprio quando Ya Fei alzò la spada, preparandosi a tagliare in due Chu Feng, Murong Xun gridò all'improvviso:"Aspetta. Ucciderlo ora sarebbe fargli un favore troppo grande."


Nonostante fosse un po' riluttante, Ya Fei si fece comunque da parte. Sapeva che Murong Xun era molto più abile di lei nel tormentare le persone.


"Wuqing, devi stare molto male, vero? Una bellezza come lei è morta a causa sua."


"Da ciò che vedo, ti piaceva molto. È normale dopotutto, chi non gradirebbe una bellezza del genere? Sono sicura che piacesse anche a te a causa del suo aspetto e della sua forza, vero?"


Murong Xun sorrise compiaciuto. Mentre parlava, abbassò la voce e disse all'orecchio a Chu Feng:"Sai, in realtà quando l'ho vista, volevo già conquistarla, renderla il mio animaletto da poter abusare ed umiliare."


"Ahh... il suo aspetto era proprio bello. Non ci sono davvero parole per descrivere il suo aspetto e, ad essere sinceri, mi ha attratto ancora più della mia fidanzata, Ya Fei."


"Sarebbe stato meraviglioso se avessi avuto una bellezza del genere tra le mie braccia e avessi potuto giocare con lei come desideravo. Purtroppo è già morta."


"Giusto. L'hai mai toccata? Immagino che tu non lo abbia fatto. Sdegnava perfino me, come potrebbe spazzatura come te essere degno di lei? Ahahah..."


Murong Xun sorrideva spudoratamente. Voleva stuzzicare Chu Feng, aumentare la sua profonda agonia tanto da farlo desiderare di essere morto.


Proprio in quel momento, Chu Feng gridò:"Ti divorerò!" Allo stesso tempo aprì la bocca e morse Murong Xun.


"Ahhhh!" Colto alla sprovvista, Murong Xun urlò. Chu Feng aveva strappatò un grosso pezzo del volto di Murong Xun.
                                


                                



