---
title: Capitolo 792 – Sistemare i Conti
pubDate: 2024-06-24T14:13:16.432Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
226 capitoli in coda (67 Disaster66 + 160 Dio), 1/3,
da editare,
-Schadenfreude</em>


"Me**a, siamo stati ingannati!" In quell'istante i dieci fratelli dal Mantello d'Oro imprecarono perché avevano scoperto che l'attacco di Murong Xun non puntava verso di loro, ma sulla gente nel palazzo.


Tuttavia ora era troppo tardi. Il raggio di luce si era già addentrato nel palazzo ed era esploso. Un'onda d'urto scioccante si diffuse ovunque e la fila di fronte alla Formazione Demonizzante del Massacro entrò nel caos.


In un istante risuonarono grida di dolori e lamenti continui.


Le persone che avevano subìto lievi ferite avevano perso arti e avevano ricevuto gravi lesioni. Quelli che erano stati colpiti in pieno erano stati ridotti in poltiglia. Alcuni divennero perfino delle grandi pozze di sangue.


In quel momento tutti gli esperti del Sect della Distruzione dei Demoni della Notte nel palazzo sotterraneo, eccetto i fratelli dal Mantello d'Oro, erano stati sconfitti!


"Vecchiacci, ora morirete qui!" Mentre i dieci fratelli erano rimasti sconvolti, Murong Xun fece tremare la lancia e scagliò un altro feroce attacco.


L'arma color argento sembrava un drago che nuotava. Era ancora più feroce rispetto a prima e, in un istante, i dieci fratelli dal Mantello d'Oro furono messi in difficoltà.


*swish swish* Proprio in quel momento, Ya Fei e Murong Wan, che inizialmente si erano nascoste dietro Murong Xun, usarono entrambe le loro tecniche marziali per aggirare il campo di battaglia ed entrarono nel palazzo.


"Dannazione!" I dieci Fratelli dal Mantello d'Oro capirono alla fine le intenzioni di Murong Xun.


Tuttavia, nessuno di loro poteva essere escluso dalla loro formazione e quindi non potevano soccorrere Chu Feng. Poterono solo rimanere a guardare mentre Ya Fei e Murong Wan si occuparono delle ferite del Nono Immortale e balzarono una dopo l'altra nel tunnel.


Allo stesso momento, Chu Feng era già sceso nel tunnel verticale ed era arrivato in un altro palazzo. Si stava guardando attorno.


Anche lì c'era una formazione e in essa c'era una spada nera come la pece. Tuttavia dava una proiezione diversa. L'arma era ancora più potente di normali Martial king.


Naturalmente era un deterrente, uno non avrebbe osato profanarla, né perfino avvicinarcisi, come se fosse un padrone che poteva governare il destino di chi lo guardava.


"Un Armamento Reale! Questo è un vero Armamento Reale!" Chu Feng era estremamente entusiasta perché aveva scoperto che il tesoro di fronte a lui era completamente diverso da quello di Murong Xun.


Nonostante fossero entrambi Armamenti Reali, erano ad un livello assolutamente diverso. Forse era come aveva detto il Vecchio Liu; l'intelligenza di un Armamento Reale era varia e così anche la sua qualità. Evidentemente, questo Armamento Reale era di massima qualità.


"Spada Sigilla Demoni... è questo il tuo nome?" Chu Feng fece due passi avanti e vide le tre parole scritte sull'impugnatura nera come la pece.


I caratteri sembravano selvaggi, mostravano ferocia e sdegno, come se sdegnassero ogni cosa al mondo.


Solo guardando queste parole, Chu Feng poteva determinare che la persona che aveva creato questo Armamento Reale doveva essere sbalorditiva.


"Eheh, Wuqing, non pensavi che saresti capitato di nuovo nelle nostre mani, vero?" Proprio in quel momento risuonò una voce melliflua, ma piena di derisione.


Dopo essersi girato, le pupille di Chu Feng si rimpicciolirono. Il suo sguardo si riempì di una furia irrefrenabile, ma presto mostrò un sorriso malvagio.


Proprio in quell'istante erano apparse Ya Fei e Murong Xun, le due donne malvagie che lo avevano quasi torturato a morte.


"Ya Fei, Murong Wan, osate davvero mostrarvi di nuovo davanti a me."


Disse con indifferenza Chu Feng, ma, mentre lo faceva, strinse i denti. Non si sarebbe mai dimenticato della tortura che gli avevano inflitto, in particolare di quella di Ya Fei. Aveva tagliato una delle sue braccia e aveva crivellato il suo corpo di colpi.


"E se ci mostriamo di fronte a te? Credi che abbiamo paura di te?" Ya Fei sorrise. Le sue labbra rosse e attraenti mostrarono una smorfia sdegnata.


"Ya Fei, non sprecare fiato. Dietro di lui dovrebbe esserci la Formazione Demonizzante del Massacro. Non possiamo lasciare assolutamente che la attivi." Ricordò Murong Wan.


"Lo so anche senza che me lo ricordi. Ma più che nella formazione, sono più interessata nella Spada Sigilla Demoni. Quello è l'Armamento Reale del capo del Sect della Distruzione dei Demoni della Notte, definito anche il più potente Armamento Reale nella Regione del Mare Orientale." Ya Fei puntò il suo sguardo avido verso l'arma.


Ben presto però tornò a guardare Chu Feng e disse:"Tuttavia prima devo torturare questo rifiuto."


*whoosh*


Dopo aver parlato, Ya Fei scattò verso Chu Feng come un lampo.


*swish*


Allo stesso tempo, come se temesse che Ya Fei arrivasse prima, anche Murong Wan sfrecciò verso Chu Feng.


Tuttavia, di fronte a queste due donne, Chu Feng non mostrò la minima paura, invece sorrise freddamente.


*swish* Proprio mentre le due si avvicinavano, apparì un Portale degli Spiriti di fronte a lui. Allo stesso tempo ne uscì una figura bellissima.


*whoosh whoosh* Dopo che apparì, lo spirito stese le mani e afferrò i colli di Ya Fei e Murong Wan, poi le sbatté a terra con violenza.


Un cambiamento così inaspettato colse completamente alla sprovvista Ya Fei e Murong Wan. Erano un po' sbigottite. Quando si ripresero e videro chi era la persona che le aveva colpite, spalancarono gli occhi e mostrarono terrore.


"Tu! Sei tu! Com'è possibile?! Non eri già..."


Avevano riconosciuto la persona che le stava premendo a terra. Era proprio lo spirito terrificante che aveva fatto un contratto con Chu Feng e aveva una forza assurda: Ovetto.


Eppure chiaramente l'avevano vista morire. Come poteva apparire di fronte a loro?


Ovetto strinse lievemente gli occhi e disse con un dolce sorriso:"Eheh, mocciose. Sono sicura che non vi aspettavate che fossi ancora viva, vero."


Negli ultimi giorni non solo era guarita, aveva anche recuperato la sua forza. Per questo Chu Feng non temeva di affrontare Ya Fei e Murong Wan.


"C-c-c-osa stai facendo? Se oserai farmi del male, mio fratello non ti perdonerà, né lo farà mio padre! Voi due morirete!"


Murong Wan era davvero spaventata. Anche mentre parlava, la sua voce tremava. In un posto del genere non aveva altra scelta se non usare il nome di suo fratello e suo padre per spaventare Ovetto perché sentiva che era la sua sola possibilità di sopravvivere.


Dopo aver sentito queste parole, Ovetto aggrottò lievemente le sopracciglia e allentò gradualmente la presa sui loro colli.


In quell'istante, le due non poterono che gioire internamente. Mostrarono perfino dei lievi sorrisi, pensavano che Ovetto avesse paura.


Tuttavia, proprio in quel momento, Ovetto mostrò un'espressione fredda ed indifferente. Ondeggiò le braccia e le schiaffeggiò con forza.


"Put****e, che diavolo di domande fate? Sono qui per sistemare i conti!"
                                


                                



