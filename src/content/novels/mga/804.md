---
title: Capitolo 804 – Sincero Invito
pubDate: 2024-06-25T02:13:16.433Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
216 capitoli in coda (56 Disaster66 + 160 Dio), 1/3,
da editare,
-Schadenfreude</em>


Dopo aver annunciato i risultati della battaglia, lasciando sapere al mondo della sconfitta brutale dell'Arcipelago Immortale della Condanna e del talento di Chu Feng, il Re della Terra condusse fuori dalla Gola della Colpa la folla.


Riattivarono anche la Formazione Spiriti Sigillante. Dato che sapevano già il metodo di attivazione, farlo di nuovo non sarebbe stato difficile per loro.


Per quanto riguardava la Spada Sigilla Demoni, a parte il fatto che nessuno avrebbe potuto avvicinarsi ad essa, anche se uno l'avesse potuto fare, nessuno sarebbe riuscito a portarla via. Così il Re della Terra e gli altri non erano preoccupati, perché sapevano quanto era potente la spada.


"Wuqing, l'Arcipelago Immortale della Condanna è stato sconfitto stavolta, quindi sicuramente contrattaccherà. Sono sicuro che presto manderanno un esercito, quindi ci conviene andarcene velocemente da qui." Disse il Re della Terra a Chu Feng dopo aver esaminato la formazione, confermando che non c'erano buchi e che era pienamente attivata.


"Mm." Chu Feng annuì, poi se ne andò con il Re della Terra, i dieci fratelli dal Mantello d'Oro e i tre successori. Per quanto riguardava gli altri membri del Sect della Distruzione dei Demoni della Notte, nascosero le loro identità e si mischiarono tra la folla di decine di migliaia di persone che erano venute a guardare lo spettacolo, andandosene con loro.


Quando tutti se ne andarono, la Gola della Colpa divenne così silenziosa da essere un po' strana. Si potevano sentire solo folate di vento; era completamente tranquilla al punto da essere quasi spaventosa.


Tuttavia, proprio in quel momento, fuori dalla Formazione Spirit lo spazio si agitò. Poco dopo apparirono due persone.


Erano entrambe donne; una era di mezz'età e aveva degli abiti adatti al suo aspetto e l'altra era una splendida giovane.


Provenivano dal Picco Nebbioso. La ragazza era Chun Wu e la donna di mezz'età era la guardiana del Picco Nebbioso, una delle figure più influenti della Regione del Mare Orientale, la signora Piaomiao.


In quel momento la signora Piaomiao era a mezz'aria. Teneva un vasetto di fango rotto e stava guardando verso la direzione in cui Chu Feng e gli altri se n'erano andati con il suo sguardo feroce. Dopo un po' disse:"Il talento di Chu Feng ha superato le mie aspettative. Non c'è da meravigliarsi, non c'è da meravigliarsi..."


"Maestra, lasciamo che Chu Feng e la gente del Sect della Distruzione dei Demoni della Notte se ne vadano così? Non dobbiamo seguirlo?" Chiese un po' preoccupata Chun Wu. Diffidava del Sect.


"Non c'è bisogno. Nonostante a volte la gente del Sect della Distruzione dei Demoni della Notte possano fare di tutto per raggiungere i loro scopi, danno una certa importanza alla rettitudine. Non porteranno via l'Armamento di Chu Feng, né gli faranno del male."


"Dopotutto Chu Feng li ha aiutati molto stavolta. Si può quasi dire che abbia salvato loro la vita. Possono a stento ricompensarlo, quindi perché vorrebbero danneggiarlo?" Disse la signora Piaomiao.


"Ma maestra, quando erano nel palazzo sotterraneo prima, non hai detto che il Re della Terra l'avrebbe ucciso sicuramente se Chu Feng avesse estratto la Spada Sigilla Demoni?" Disse Chun Wu.


"Ohoh..." La signora Piaomiao sorrise con calma, poi disse:"La Spada Sigilla Demoni è molto significativa per loro. Un tempo ho sentito che prima di morire, il loro capo aveva detto che il Sect sarebbe stato guidato dalla persona che sarebbe riuscita ad estrarre la spada."


"Tuttavia, figuriamoci estrarre la Spada Sigilla Demoni, nessuno nel Sect della Distruzione dei Demoni della Notte riesce ad avvicinarsi. Se Chu Feng l'avesse davvero presa, allora non significa che il Sect avrebbe dovuto dare la posizione di capo ad un moccioso con cui non avevano nessuna familiarità?"


"A parte il fatto che i Quattro Protettori non sarebbero disposti a farlo, perfino i discepoli sparsi del Sect della Distruzione dei Demoni della Notte sarebbero contrari. In quanto superiore del Sect, il Re della Terra sicuramente lo sapeva."


"Così, se Chu Feng avesse davvero provato ad estrarla, lo avrebbe ucciso perché non avrebbe potuto permettere al Sect della Distruzione dei Demoni della Notte di essere controllato da un estraneo. Dopotutto per la loro gente, solo i Quattro Protettori sono degni di condurre il Sect della Distruzione dei Demoni della Notte." Spiegò la signora Piaomiao.


"Ma Chu Feng ha comunque ricevuto la protezione del loro tesoro, ha già fatto qualcosa di cui non erano capaci. Non potrebbero uccidere Chu Feng per garantire la pace del Sect della Distruzione dei Demoni della Notte ed evitare problemi futuri?" Chun Wu era ancora preoccupata.


"Come ho detto, la gente del Sect della Distruzione dei Demoni della Notte ha un certo senso di giustizia. Finché non si toccano i loro tabù, sicuramente non accadrà nulla a Chu Feng."


"Chu Feng è anche molto intelligente e non ha toccato quei tabù. Così la gente del Sect della Distruzione dei Demoni della Notte non lo ucciderà. Non solo, vorranno anche attirarlo nel loro Sect. Dopotutto non sono sciocchi. Chiunque vorrebbe attirare il favore di un genio come Chu Feng." Spiegò la signora Piaomiao.


"Capisco." Solo dopo aver sentito tutto questo Chun Wu si rassicurò. Tuttavia, quando guardava quel vasetto di fango rosso, si accigliò e chiese con confusione:"In realtà non capisco ancora una cosa. Maestra, perché l'ha salvata di nascosto?"


"Forse tenerla sarà utile." La signora Piaomiao sorrise in modo misterioso e mentre parlava, guardò il vasetto di fango.


In superficie sembrava un oggetto molto ordinario, era perfino pieno di crepe. Tuttavia all'interno brillavano delle rune accecanti. La luce si rifletteva l'una sull'altra, formando diverse potenti formazioni.


Al centro di queste formazioni stava giacendo pacificamente una Coscienza priva di danni.


Figuriamoci Chu Feng, perfino il Re della Terra non aveva individuato minimamente la signora Piaomiao, né Chun Wu. Così, dopo aver sigillato la Gola della Colpa, se n'erano andati senza preoccuparsi.


Dopo aver attraverso la Foresta di Pietra della Morte, viaggiarono per diverse decine di migliaia di miglia per poi accamparsi in una catena montuosa. In realtà non dovevano davvero risposare a causa dei loro livelli di coltivazione, ma il Re della Terra aveva qualcosa di cui discutere con Chu Feng.


Dopo essersi accampati, il Vecchio Liu ordinò all'ottavo e al nono fratello di trovare un po' di cibo. Quando lo fecero comunque il cielo era già diventato cupo.


Tuttavia l'ottavo e il nono fratello furono molto abili. non solo recuperarono carne e vegetali, ma anche del vino.


In quel momento, nonostante fosse già così tardi, mentre erano seduti in cima ad una montagna, c'era un tipo di atmosfera speciale mentre bevevano e mangiavano, specialmente dopo una battaglia così pericolosa. Una vita del genere era diventata un tipo di divertimento.


"Wuqing, avrei una richiesta. Mi chiedo se puoi accettare o no?" All'improvviso il Re della Terra sorrise e guardò Chu Feng. Inoltre tutti posarono le scodelle di vino che avevano in mano e puntarono gli sguardi su di lui.


"Senior, dica pure. Finché potrò farlo, non rifiuterò." Rispose con un sorriso Chu Feng.


"Wuqing, il tuo talento è sbalorditivo. Sei un genio che si vede raramente nella Regione del Mare Orientale. Rappresentando il Sect della Distruzione dei Demoni della Notte, vorrei invitarti ad unirti a noi. Mi chiedo... se accetterai o no?" Disse con sincerità il Re della Terra.


Inoltre, mentre parlava, i suoi occhi si riempirono di speranza, ma anche un po' di preoccupazione. Aveva paura, temeva che Chu Feng avrebbe rifiutato. Dopotutto era un genio così raro. Tutti sapevano che era molto promettente. Sarebbe stato ragionevole se non avesse accettato.


In realtà non era solo il Re della Terra ad essere preoccupato. Anche il Vecchio Liu, Xuan Xiaochao, Fu Fengming, You Tonghan e quasi tutti i membri del Sect della Distruzione dei Demoni della Notte erano preoccupati.


Perché speravano davvero che Chu Feng potesse entrare nel loro Sect.
                                


                                



