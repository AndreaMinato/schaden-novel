---
title: Capitolo 810 – I tempi duri sono finiti
pubDate: 2024-06-25T08:13:16.434Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
212 capitoli in coda (52 Disaster66 + 160 Dio), 1/3,
da editare,
-Schadenfreude</em>


<em>Nota traduzione: il titolo (苦盡甘來) letteralmente è l'amarezza finisce, la dolcezza inizia; significa: i momenti difficili sono finiti e quelli buoni stanno appena iniziando.</em>


Dopo essersi occupato di tutti loro, Chu Feng guardò Zi Xuanyuan e disse con un po' di vergogna:"Mi scuso Senior Xuanyuan, sono arrivato tardi."


"Ahah, non credevo che saresti venuto nella Regione del Mare Orientale così presto e che la tua crescita sarebbe stata così veloce! Zi Ling non si sbagliava. Il tuo potenziale è davvero enorme. Supererai Murong Xun prima o poi. Non solo supererai tutti gli abitanti delle Nove Province, ma anche quelli della Regione del Mare Orientale."


Già a Zi Xuanyuan piaceva proprio la personalità di Chu Feng e, vedendo i suoi risultati, si entusiasmò ancora di più Provò gioia per lui dal più profondo del cuore.


"Senior Xuanyuan, ho sentito che Zi Ling è stata imprigionata. È vero?" Chiese Chu Feng.


"Mm, è vero. Non è stata la sola, anche i suoi genitori sono stati imprigionati." Disse annuendo Zi Xuanyuan.


"Cosa sta succedendo? Cos'è successo esattamente?" Chiese Chu Feng.


"Niente di che. Dopo che sono tornato ho saputo che il patriarca sapeva già della trama dell'Arcipelago Immortale della Condanna. Sapeva già che non voleva davvero che Zi Ling sposasse Murong Xun, ma solo il suo Potere Divino."


"Tuttavia, ha scelto di nascondere la verità per ottenere dei benefici. Anche i genitori di Zi Ling sono stati ingannati da lui."


"Così ho finto di accettare e di sostenere il matrimonio tra Zi Ling e Murong Xun. Dopo aver guadagnato la sua fiducia, ho creato una trappola e gli ho fatto annunciare ciò che è accaduto. Di conseguenza molti della famiglia Zi hanno saputo la verità, inclusi i genitori di Zi Ling."


"Dopo averlo saputo, i genitori di Zi Ling hanno provato un incredibile rimpianto. Dopotutto le vogliono bene, così hanno cercato di portarla via, ma hanno fallito." L'espressione di Zi Xuanyuan era piena di compassione.


"Allora sa dov'è imprigionata Zi Ling ora?" Chu Feng era solo preoccupato per Zi Ling.


"Lo so. È imprigionata nella residenza del patriarca." Rispose Zi Xuanyuan.


"Che coltivazione ha il patriarca?" Chiese Chu Feng.


"L'Arcipelago Immortale della Condanna ha già dato molte risorse alla famiglia Zi e il patriarca le ha usate senza esitare. Così è stato lui a beneficiarne di più. Ora la sua coltivazione è anche la più potente, è un Martial Lord di sesto livello." Disse Zi Xuanyuan.


"Martial Lord di sesto livello? Allora la famiglia Zi ha la protezione degli esperti dell'Arcipelago?" Chiese Chu Feng.


"Sì. L'Arcipelago ha sempre degli esperti qui, ma sono nascosti. Non li ho mai visti prima, né sappiamo che coltivazione hanno."


"Tuttavia sono certo che siano più potenti del patriarca perché l'Arcipelago Immortale della Condanna non si fida affatto di lui." Disse Zi Xuanyuan.


Dopo aver ottenuto le informazioni, Chu Feng divenne pensoso. Un Martial Lord di sesto livello non lo impauriva, con la sua attuale coltivazione, avrebbe potuto affrontarlo.


Tuttavia non poteva che essere cauto contro gli esperti nascosti dell'Arcipelago Immortale della Condanna. Comunque una volta venuto qui, Chu Feng non poteva tornare a mani vuote. Doveva fare un tentativo.


*whoosh* All'improvviso Chu Feng afferrò il nipote del patriarca privo di sensi che stava giacendo in una pozza di sangue. Se lo lanciò sulla spalla e poi disse:"Senior Xuanyuan, per favore mi guidi."


"Questo..." Zi Xuanyuan non era uno sciocco, quindi poteva capire cosa aveva intenzione di fare Chu Feng. Inizialmente voleva sollecitarlo a non farlo, ma ricordandosi della sua natura testarda, decise di rimanere in silenzio e fare strada.


Nonostante in superficie non ci fosse una sola persona della famiglia Zi che potesse fermare Chu Feng, dato che temeva gli esperti nascosti dell'Arcipelago, non aveva intenzione di causare troppo trambusto.


Quando lasciò la prigione, Chu Feng nascose intenzionalmente la stanza, poi, senza che nessuno lo sapesse, si intrufolò nella residenza del patriarca.


Nonostante ci fossero molti meccanismi dentro, Chu Feng riuscì a disattivarli tutti.


"Le tecniche di Formazione Spirit di questo bambino sono così grandi? Quanto è diventato potente?"


Lungo la strada, Zi Xuanyuan iniziò a considerare Chu Feng sotto un'altra luce. Era sempre meno capace di vedere quanto fosse diventato potente.


Tuttavia, ora era certo che il bambino a cui piaceva causare guai ovunque nelle Nove Province e che avrebbe potuto uccidere con un solo pensiero prima, adesso lo aveva superato di molto.


Alla fine, con Zi Xuanyuan a fargli strada, Chu Feng arrivò con successo nel posto in cui Zi Ling e i suoi genitori erano imprigionati. Era un palazzo sotterraneo e c'erano innumerevoli Formazioni Spirit difensive qui. Un Martial Lord normale non avrebbe nemmeno potuto sognarsi di venire fin qui.


Tuttavia Chu Feng non incontrò difficoltà. Dopo aver aperto l'ingresso rinforzato da Formazioni Spirit, rivide una splendida ragazza che non aveva visto da molto tempo.


Zi Ling, la bellezza a cui Chu Feng aveva pensato giorno e notte. In quel momento era ancora graziosa e il suo dolce viso, la sua figura elegante e la sua aura unica metteva in ombra quella di ogni altra donna al mondo, era una persona che avrebbe fatto impazzire molti uomini.


Zi Ling al momento stava parlando con i suoi genitori e non si sarebbe mai aspettata che Chu Feng apparisse qui. Pensava che il patriarca fosse andato di nuovo a porgerle visita, così non guardò nemmeno Chu Feng.


"Zi Ling." Solo dopo che Chu Feng disse il suo nome con un tono emozionato Zi Ling tremò e poi si voltò velocemente.


Quando vide Chu Feng, spalancò gli occhi e mostrò un'espressione scioccata.


Si riprese solo dopo un bel po'. Balzando in avanti si precipitò tra le sue braccia. Abbracciò stretto Chu Feng, senza volerlo lasciare andare. Disse solo singhiozzando:"Sei tu? Sei tu? Sei davvero tu? Non è un sogno vero? Non sto sognando?"


In quel momento il cuore di Chu Feng si riscaldò e provò dolore. Anche lui strinse la bellezza tra le sue braccia dicendo:"Sono io. Sono venuto a trovarti. Mi dispiace, ti ho fatto aspettare per troppo tempo. Ti ho lasciato soffrire fin troppo."


"No, non è passato molto tempo, né ho sofferto." Zi Ling alzò la testa e dopo aver guardato il suo amato con i suoi occhi velati dalle lacrime, posò di nuovo la testa sul petto di Chu Feng e lo abbracciò ancora più stretto, come se temesse di vederlo scomparire se l'avesse lasciato andare.


Non importava quanto fosse arrogante e fredda Zi Ling nei confronti degli altri, in quell'istante tra le braccia di Chu Feng sembrava una ragazzina ubbidiente.


"Lord padre, questo..." I genitori di Zi Ling erano confusi. Non sapevano cosa fare riguardo all'improvviso arrivo di Chu Feng.


"Shh." Zi Xuanyuan fece segno di rimanere in silenzio. Poi mandò loro un messaggio:"Lasciate che si godano questo momento. Hanno sofferto fin troppo."
                                


                                



