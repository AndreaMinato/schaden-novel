---
title: Capitolo 819 – Da solo senza supporto
pubDate: 2024-06-25T17:13:16.435Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
205 capitoli in coda (45 Disaster66 + 160 Dio), 1/3,
da editare,
-Schadenfreude</em>


L'altro spirito nel corpo di Chu Feng era pieno di furia. Era feroce e crudele, e la sua coltivazione non era sigillata. Se fosse stato liberato, sarebbe avvenuto un enorme disastro nel mondo.


Tuttavia, se l'avesse fatto, non sarebbe morto solo lui, lo avrebbero seguito tutti gli abitanti della Valle dei Fiori. Perfino molte persone nella Regione del Mare Orientale sarebbero morte. Chu Feng non voleva che influenzasse i suoi cari. A meno che non fosse assolutamente necessario, non avrebbe voluto ricorrere a questi mezzi.


"Stai pensando troppo. Con me qui, non c'è bisogno di arrivare a quel punto. È un asso nella manica che la tua famiglia ti ha lasciato, non un asso nella manica per suicidarti." Ovetto sorrise quando capì cosa stava pensando Chu Feng.


"Ovetto, allora qual è il tuo piano?" Chiese Chu Feng.


"Eheh." Ovetto prima sorrise, poi disse:"Prima non ho detto che posso trasferirti il mio potere? Dopo averlo ottenuto, insieme alla tua forza, dovresti poterli sconfiggere."


"Tuttavia, vista la tua coltivazione, anche se posso ridurre la violenza del mio potere il più possibile, provocherebbe comunque una grave ferita al tuo corpo."


"Così farai meglio a prepararti mentalmente perché dopo riceverai un contraccolpo letale. Se non potrai resistere, forse morirai..." Anche se il tono di Ovetto era divertito, era un po' preoccupato.


"Non ho più scelta. Avanti. In realtà ho sempre voluto sentire quanto è diventato forte il tuo potere." Chu Feng sorrise con calma, aveva già aperto il Portale degli Spiriti."


"Eheh, supera sicuramente la tua immaginazione." Ovetto sorrise con orgoglio, poi tornò nel corpo di Chu Feng.


*ROAAR* Un grido ancora più terrificante di un diavolo risuonò dal suo corpo. Poco dopo le fiamme nere iniziarono a ricoprire il suo corpo. Prima avvolsero Chu Feng, poi cambiarono rapidamente. Il fuoco prima nero si trasformò in rune cupe e, mentre brillavano, coprirono il suo corpo come un'armatura.


Anche l'Armamento Reale nelle sue mani, la Lancia d'Argento del Drago ricoperta di rune nere si tinse dello stesso colore.


Quando l'arma fu circondata dalle fiamme, il suo potere non diminuì, anzi sfoderò ancora più potenza. Non fu solo la Lancia d'Argento del Drago ad esplodere di potere, anche Chu Feng si riempì di forza e iniziò già a sopprimere lievemente i Vecchi Feng e Lei.


"Cosa sta succedendo? Che tecnica ha usato? Ha ottenuto il potere di quello spirito?" Gli osservatori non erano sciocchi e capirono che le fiamme color nero attorno a Chu Feng provenivano da Ovetto.


"Questo moccioso è molto strano. A giudicare dalla sua coltivazione, come può ottenere il potere di uno spirito?" In realtà non erano solo gli spettatori ad essere rimasti scioccati, anche i Vecchi Feng e Lei erano scioccati. Chu Feng normalmente non avrebbe potuto sopportare il potere di uno spirito.


"Vecchiacci, fatemi sperimentare questa Formazione Assassina del Vento e del Fulmine!" Un bagliore freddo si riflesse negli occhi di Chu Feng, la sua sicurezza era aumentata.


Proprio in quel momento poteva sentire la forza di Ovetto. Era semplicemente un potere che non temeva nulla, invincibile. Superava davvero l'immaginazione di Chu Feng.


Anche se, a causa di certe restrizioni, Ovetto non aveva davvero dato il suo potere a Chu Feng, ora la sua forza era aumentata drasticamente.


*boom* All'improvviso Chu Feng si mosse. I suoi spostamenti fecero tremare perfino la Formazione Assassina del Vento e del Fulmine e tutti sentirono la sua potente aura. Perfino la terra fuori dalla Valle dei Fiori tremava.


"moccioso, non credere di poter fare come vuoi! Dato che sei così impaziente di morire, ti faremo sperimentare la forza di questa formazione!" Ma i Vecchi Feng e Lei, che erano già morti, non avevano motivo di temere Chu Feng. Lo attaccarono allo stesso tempo e le raffiche e le saette si intrecciarono.


*rumble rumble rumble*


In un istante risuonarono esplosioni e rimbombi. Onde d'urto sfrecciarono in ogni direzione. L'aria e la terra furono travolti da raffiche violente e fulmini, e dalle fiamme nere che sembravano poter consumare ogni cosa. Tre ondate di potere riempirono il cielo della Valle dei Fiori e occasionalmente ci sarebbe stata un'onda d'urto annientante verso il basso, una forza contro cui nessuno si sarebbe potuto difendere. Ovunque passasse, uccideva; la battaglia tra i tre in effetti era estremamente intensa.


Non importava però quanto fossero potenti, avrebbero continuato a combattere. Dopo qualche scambio di colpi, presto una delle due parti entrò in vantaggio; Chu Feng. Con la sua forza, soppresse i Vecchi Feng e Lei, le enormi figure composte da raffiche e da saette, e li respinse continuamente.


"Dannazione!" In quell'istante mostrarono espressioni scontente. Anche se non possedevano più un corpo, si poteva vedere la furia e l'amarezza che traspariva dalle loro espressioni.


Avevano coltivato duramente per molti anni, allenando questa Formazione Assassina del vento e del Fulmine per cui bisognava sacrificare la vita per attivare. Eppure al momento non riuscivano a battere questo moccioso? Come potevano essere disposti ad accettare un risultato del genere?!


"Membri della famiglia Zi, ascoltate! Incanalate tutto il vostro potere in questa formazione e aiutateci a sbarazzarci di questo moccioso. Se falliremo, nessuno di voi dovrà pensare di sopravvivere." Gridarono i due vecchi. Stavano davvero chiedendo aiuto alla famiglia Zi.


"Non può essere, vero? I Vecchi Feng e Lei non riescono più a resistere? Perfino il potere ottenuto sacrificando la vita non è sufficiente a sconfiggere Chu Feng?"


Anche se avevano capito la situazione, tutti rimasero comunque scioccati perché questo dimostrava quanto fosse diventato potente Chu Feng. Il giovane famoso in tutta la Regione del Mare Orientale in effetti era degno del titolo di genio.


"Famiglia Zi, attenzione! Incanalate tutto il vostro potere nella formazione! Le persone che non ubbidiranno saranno condannate a morte!"


Disse il patriarca della famiglia Zi. Sapeva quanto era grave la situazione e, anche se era molto spaventato dall'identità di Chu Feng, non aveva altra scelta. Poteva solo rischiare la vita, altrimenti sarebbero stati spacciati.


*hmm hmm hmm hmm* Dopo che il patriarca della famiglia Zi intervenne, naturalmente i membri della famiglia Zi non osarono esitare. Tutti iniziarono a trasferire a più non posso il loro potere nella formazione.


Quando strati di potere furono mandati nella formazione, il vento e il fulmine dei Vecchi Feng e Lei si intensificarono. Anche le loro aure iniziarono a potenziarsi e, quando attaccarono di nuovo, fecero perfino collassare lo spazio. Il cielo cambiò colore e le fiamme nere di Chu Feng furono oppresse e iniziarono a ritirarsi verso Chu Feng.


"Ahah, maledetto moccioso! Ora sei da solo, senza supporto. Noi invece abbiamo l'intera famiglia Zi! Vediamo come ci sconfiggerai!" Dopo questo aumento di forza, i Vecchi Feng e Lei risero come pazzi. Potevano capire che, nonostante fosse molto forte, Chu Feng era al limite. Indubbiamente presto sarebbe stato sconfitto.


"Eheh." Proprio in quel momento però Chu Feng sogghignò. Poi i suoi occhi si iniettarono di sangue e disse freddamente:"Siete certi che sia da solo?"


"Tu..." E dopo aver visto il cambiamento che era avvenuto in Chu Feng, i vecchi prima esaltati si irrigidirono. Tremarono e iniziarono a provare una sensazione indescrivibile di inquietudine.
                                


                                



