---
title: Capitolo 820 – Meritano di Vivere?
pubDate: 2024-06-25T18:13:16.435Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
204 capitoli in coda (44 Disaster66 + 160 Dio), 1/3,
da editare,
-Schadenfreude</em>


In quell'istante gli occhi di Chu Feng si iniettarono di sangue. Emettevano uno strano bagliore, eppure somigliava a lava dal potere distruttivo.


Presto file di fessure rosse apparirono sull'armatura del fuoco di Chu Feng. Le fenditure sembravano fiumi di magma che fluivano nel suolo nero.


Aspetto più importante, dati i cambiamenti che stavano accadendo, l'aura di Chu Feng aumentò nuovamente. Gli uragani fatti dalle fiamme nere si diffusero dal suo corpo e, mentre seminavano caos, la Formazione Assassina del Vento e del Fulmine che aveva sigillato la terra sembrò sul punto di collassare.


"Hai detto che sono da solo senza supporto, ma posso dirti chiaramente che non lo sono mai stato perché ho sempre avuto una regina che ha combattuto e vissuto con me."


*boom* All'improvviso Chu Feng menò un colpo di lancia verso il Vecchio Lei. Un pilastro nero di luce poi sfrecciò dalla punta della lancia e il corpo del Vecchio Lei esplose.


Quando le saette si dispersero nell'aria, l'aura del Vecchio Lei si ridusse sempre di più. Una volta che l'ultimo fulmine scomparì, svanì anche l'aura dell'uomo.


*hmm* Simultaneamente il potere della formazione diminuì della metà. Aveva perso la sua sensazione precedente di indistruttibilità.


Dopo un'altra spaventosa esplosione, scavò un enorme buco nella Formazione Assassina del Vento e del Fulmine e, ben presto, il bagliore emesso dalla formazione diventò sempre più fioco per poi collassare completamente. La formazione che poteva essere attivata solo al costo della vita, era stata distrutta da Chu Feng.


"Dannazione!" Il Vecchio Feng imprecò. Dato che Chu Feng aveva ucciso il Vecchio Lei, era rimasta solo una persona a sostenere la barriera. Il suo potere era stato dimezzato, quindi naturalmente non poteva affrontare il colpo di Chu Feng.


"Vecchio, la tua formazione è a stento adeguata. Vuoi uccidermi? Nella tua prossima vita forse!"


"Ahahah..." In quell'istante, mentre brandiva la lancia, Chu Feng rise fragorosamente. C'era traccia di derisione nella sua voce.


Derisione, estrema derisione! Due Martial Lord di settimo livello che avevano coltivato per decine di anni non solo non potevano sconfiggere un giovane, ma erano stati costretti a suicidarsi per attivare la Formazione Assassina del Vento e del Fulmine che avevano coltivato per decine di anni.


Tuttavia, alla fine, erano rimasti in svantaggio e la loro formazione era stata distrutta proprio davanti agli occhi della folla. Una scena del genere scioccò la folla, i due vecchi avevano perso la faccia.


"Moccioso arrogante, ti ucciderò!" Il Vecchio Feng stava tremando di rabbia. Fece una smorfia e, come una tigre infuriata, si precipitò verso Chu Feng. Voleva combattere fino alla fine.


"Ohoh." Tuttavia Chu Feng si limitò a sorridere con sdegno. Mosse nuovamente la lancia e, con un'esplosione di luce nera, trafisse il Vecchio Feng, facendolo scomparire completamente da questo mondo.


In quel momento la Formazione Assassina del Vento e del Fulmine era stata distrutta completamente. Figuriamoci le residenze della famiglia Zi, perfino l'intera Valle dei Fiori era stata devastata. A terra c'erano profonde voragini di diverse dimensioni. C'erano anche fessure che continuavano per decine di miglia. Questa battaglia aveva causato grande distruzione.


Tuttavia, sotto il cielo notturno, erano rimasti tutti ammutoliti per lo shock. Alcuni stavano perfino dubitando che fosse vero. Dopotutto la forza combattiva che aveva mostrato Chu Feng era stata davvero troppo inconcepibile.


"Scappiamo!" All'improvviso risuonò un grido pieno di panico. Ben presto il resto della famiglia Zi fuggì a perdifiato, sembravano formiche in una padella calda.


Dopo aver visto il potere di Chu Feng, avevano capito tutti che era impossibile per loro affrontarlo. Potevano solo scappare.


"Oggi nessun membro della famiglia Zi dovrebbe pensare di scappare."


Come poteva Chu Feng lasciare loro una possibilità? Sbuffò freddamente e, una Formazione Spirit sconfinata uscì dal suo corpo. Era ancora più rapida della Formazione Assassina del Vento e del Fulmine. In un batter d'occhio sigillò l'area nel raggio di cento miglia. Aveva imprigionato tutti.


*boom rumble rumble* Dopo aver fatto tutto questo, Chu Feng mosse nuovamente la lancia e distrusse quasi cento uomini della famiglia Zi con un'esplosione. Non ebbero nemmeno il tempo di emettere un solo suono prima di essere ridotti in cenere.


"Morite! Chi osa fermarmi deve morire!" Ben presto menò un colpo orizzontale con la lancia. Il cielo era nel caos e la terra collassò. In un batter d'occhio diverse centinaia di persone furono consumate da quel potere, diventando cenere al vento.


"Che crudeltà. Sembra che oggi Chu Feng voglia annientare l'intera famiglia Zi!" Gli osservatori attorno finalmente si resero conto di ciò che stava accadendo. Avevano scoperto che non solo Chu Feng li stava attaccando con ferocia, ma anche con accuratezza. Non stava facendo del male a degli innocenti, si stava concentrando completamente sulla gente della famiglia Zi.


"Perché lo sta facendo? Che sorta di ostilità esiste tra Chu Feng e la famiglia Zi?"


Vedendo che Chu Feng stava uccidendo gli uomini della famiglia Zi, alcuni iniziarono a provare dei dubbi. Naturalmente osavano solo pensarlo. Dopo aver assistito alla potenza di Chu Feng, lo temevano profondamente. Avevano davvero paura.


"Chu Feng, no! Non ucciderli più! Risparmia le loro vite e dà loro una possibilità! Dopotutto sono comunque membri della mia famiglia Zi! Sono comunque parenti di Zi Ling!" Tuttavia i genitori di Zi Ling si levarono in volo e si inginocchiarono di fronte a Chu Feng, implorandolo.


"Chu Feng, per favore, dacci una possibilità, per Ling'er!" Allo stesso tempo molti altri volarono davanti a lui.


Chu Feng non riconobbe queste persone, ma fin dall'inizio erano rimaste accanto a Zi Ling. Lei stessa non li odiava, quindi molto probabilmente erano i pochissimi che sostenevano Zi Ling.


"Umpf." Di fronte a questa scena, forse una persona ordinaria avrebbe tentennato, ma Chu Feng sbuffò freddamente. Poi scorse con lo sguardo la folla e disse:"Il mio amore per Zi Ling è vero, ma la famiglia Zi l'ha allontanata da me con crudeltà e ha anche imprigionato i suoi genitori, costringendola a sposare Murong Xun minacciandola di uccidermi."


"Inoltre stavano facendo tutto questo per il loro tornaconto. Sono persone egoiste. Usano la felicità degli altri come prezzo per i propri benefici."


"Ditemi, meritano di vivere?"
                                


                                



