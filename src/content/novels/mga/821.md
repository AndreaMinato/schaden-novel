---
title: Capitolo 821 – Destinato a Diventare Famoso
pubDate: 2024-06-25T19:13:16.435Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
203 capitoli in coda (43 Disaster66 + 160 Dio), 1/3,
da editare,
-Schadenfreude</em>


"Questo..." La folla prima sprofondò nel silenzio quando sentì queste parole. In questo mondo erano i più forti a prevalere. Chissà chi aveva ragione e chi torto? Se il tuo pugno fosse stato il più duro, allora le tue parole sarebbero state ragionevoli e le tue azioni giuste.


Se le parole di Chu Feng fossero state tutte vere, che lui e Zi Ling erano innamorati e che la famiglia Zi avesse davvero diviso la coppia, allora tutti avrebbero capito.


Allora il motivo per cui la famiglia Zi era riuscita ad allontanare Zi Ling da Chu Feng era stato sicuramente perché Chu Feng non era riuscito a rivaleggiare con loro. Così non aveva potuto reagire.


Ora, dato che Chu Feng era diventato potente, era tornato a vendicarsi. Era piuttosto perdonabile e ragionevole, molti avrebbero fatto lo stesso al suo posto.


Se uno venisse maltrattato quando era debole, allora una volta che fosse diventato forte si sarebbe vendicato.


Qualcuno gridò all'improvviso:"Uccidili! Dovrebbero essere uccisi! Persone che ignorano l'onore per trarne dei benefici, che non pensano nient'altro che al proprio tornaconto e che vendono i membri della propria famiglia per profitto non hanno un cuore! Sono peggio di maiali e cani! Non possono essere lasciati vivi! Uccideteli tutti!"


"Esatto! Uccidili! Supporto Lord Chu Feng! Ha ragione ad uccidere queste persone spregevole e spudorate!" Urla del genere diventarono sempre più rumorose e chiare. Sembravano dei tuoni e quasi metà degli spettatori erano d'accordo.


Quando videro la Formazione Spirit color viola che sigillava le loro via di fuga e sentirono queste urla, tutti i membri della famiglia Zi divennero impassibili. Alcuni si inginocchiarono con impotenza, pronti a morire.


"Chu Feng, non ucciderli! Non importa quanto si siano sbagliati, sono comunque una famiglia. Per favore dà loro una possibilità." Proprio in quel momento, anche Zi Xuanyuan iniziò a volare e iniziò ad inginocchiarsi di fronte a Chu Feng.


"Senior Xuanyuan, cosa sta facendo?" Chu Feng poteva ignorare gli altri, ma non il vecchio. Prima che si inginocchiasse, lo fermò.


"Chu Feng! Dicono che il sangue non è acqua. Io e Zi Ling proveniamo dalla famiglia Zi. Non importa quali sono le loro colpe, non posso rimanere a guardare mentre muoiono. Per favore, risparmiali per questa volta." Pregò nuovamente Zi Xuanyuan.


Questo mise Chu Feng in una posizione difficile. Odiava la gente della famiglia Zi con ogni fibra del suo essere. Se non li avesse uccisi tutti, non avrebbe potuto alleviare il suo odio. Dopotutto erano stati loro a costringere Zi Ling a sposare Murong Xun. Se non avessero potuto salvare Zi Ling, allora probabilmente l'avrebbe davvero sposato. Allora sarebbe stata spacciata.


La causa principale di tutta la vicenda era stata la famiglia Zi. Se non avessero trovato Zi Ling nelle Nove Province e non l'avessero costretta a tornare, Chu Feng non sarebbe stato separato da lei per oltre un anno.


Forse Chu Feng avrebbe potuto perdonare gentilmente la famiglia Zi, ma loro avrebbero fatto lo stesso con lui al suo posto? No, assolutamente no. Se Zi Ling non li avesse minacciati con la sua vita, allora il Patriarca della famiglia Zi avrebbe ucciso Chu Feng nel momento in cui l'aveva visto nella Regione del Mare Orientale.


"Zi Ling, aiutaci a convincere Chu Feng!" Vedendo l'esitazione di Chu Feng, Zi Xuanyuan e i genitori della giovane implorarono con lo sguardo Zi Ling.


Vedendo questo, Zi Ling provò un po' di compassione e poi disse:"Per favore dà loro un'occasione."


"Vabbè. Vi darò a tutti l'occasione di redimervi. Se non lo farete, tornerò ad uccidervi."


Chu Feng dovette rinunciare all'idea di annientare la famiglia Zi. Poteva scegliere di ignorare gli altri, ma doveva rispettare l'opinione di Zi Ling.


Quando sentirono queste parole, la famiglia Zi ne fu sollevata. Loro, che si erano già preparati a morire, non si aspettavano che Chu Feng li perdonasse.


"Grazie per averci risparmiato la vita, grazie per averci risparmiato la vita!" Entusiasti, gli uomini della famiglia Zi si prostrarono.


"Voi potete essere risparmiati ma una persona dev'essere uccisa." Tuttavia proprio in quel momento Chu Feng stese un braccio. Una potente corrente si sollevò, attirando una persona e facendola apparire di fronte a Chu Feng. Poi fu afferrata per la gola.


Era il patriarca della famiglia Zi.


"Mm! Risparmiami! Mm... Chu Feng, dammi una possibilità! Faccio... ancora parte... della... Ahhh!" Il patriarca aveva un'espressione piena di paura. Rinunciò al proprio onore e implorò.


Tuttavia Chu Feng aveva già capito la sua vera natura. Come poteva dargli una possibilità? Chu Feng non si disturbò nemmeno a dire un'altra parola e strinse la mano, aveva rotto il collo del patriarca e lo separò dal suo corpo.


Quando la testa e il corpo rotolarono a terra, tutti capirono che era morto. Non solo Chu Feng lo aveva decapitato, aveva anche annientato la sua Coscienza e assorbito la sua Energia Primaria. Aveva ucciso completamente il patriarca della famiglia Zi.


*hmm* Dopo questa esecuzione, Chu Feng mosse la manica e trasse Zi Ling, Zi Xuanyuan, i suoi genitori e alcune persone della famiglia Zi che avevano sostenuto la giovane dalla sua parte, facendole salire sul drago azzurro.


*rooooar* Dopo aver fatto tutto questo, Chu Feng chiuse la Formazione Spirit che aveva sigillato la famiglia Zi e, accompagnato da un ruggito, Chu Feng lasciò la valle, scomparendo nella notte con Zi Ling e gli altri.


Mentre guardavano Chu Feng e gli altri, la folla rimase esterrefatta per un po'. Quando si ripresero lentamente, senza dire nulla, usarono le loro tecniche marziali più potenti e volarono via. In un istante, una grande quantità di persone stava fuggendo velocemente. Volevano lasciare questa zona disastrata.


Dopo la grande battaglia, dovevano distanziarsi da questo evento. Altrimenti, quando gli esperti dell'Arcipelago Immortale della Condanna fossero arrivati, allora forse anche loro ne sarebbero stati influenzati. Da come agiva l'Arcipelago, probabilmente sarebbero stati uccisi.


Comunque molti oggi avevano assistito a questo spettacolo. avevano davvero visto il potere di Chu Feng.


Non era solo un talento eccezionale, aveva un Armamento Reale ed era anche riuscito a farsi riconoscere da uno spirito del Mondo Asura. Si poteva dire che in lui si concentrasse ogni sorta di miracolo; era davvero un genio eccezionale.


Dopo oggi, il nome di Chu Feng sarebbe stato destinato a diffondersi per la Regione del Mare Orientale, non come Wuqing, ma come Chu Feng. Non solo perché aveva un talento e un potenziale impareggiabile, ma anche a causa delle azioni spaventose che aveva fatto oggi.


Chu Feng non solo aveva sconfitto due Martial Lord di settimo livello dell'Arcipelago Immortale della Condanna, aveva quasi distrutto l'intera famiglia Zi. Aveva anche portato via la fidanzata di Murong Xun, anche se, ad essere più precisi non l'aveva rapita perché Zi Ling stessa era stata disposta a partire con lui. I due si amavano.


Tuttavia, dato che Murong Xun era il suo fidanzato, agli occhi del mondo era stata "rapita".


Uccidere gli esperti dell'Arcipelago, rubare l'Armamento Reale di Murong Xun, portare via la fidanzata del signorino... bisognava dire che Chu Feng era davvero estremo. Non solo si era dichiarato apertamente nemico dell'Arcipelago, ma non lo considerava nemmeno.
                                


                                



