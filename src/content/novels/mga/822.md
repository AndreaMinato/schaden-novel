---
title: Capitolo 822 – Miracolo
pubDate: 2024-06-25T20:13:16.435Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
202 capitoli in coda (42 Disaster66 + 160 Dio), 1/3,
da editare,
-Schadenfreude</em>


*swish*


Sotto il cielo notturno c'era un flusso di luce che sfrecciava nell'aria. Era rapido, così tanto da essere sconvolgente e anche i Martial Lord ordinari avrebbero avuto difficoltà a vedere cosa fosse esattamente.


Naturalmente erano Chu Feng e gli altri. In quel momento Chu Feng aveva incanalato tutte le sue forze nello spostamento e chiaramente era diretto in un'area in cui si sarebbero potuti nascondere. Chu Feng aveva già deciso il percorso prima di dirigersi verso la famiglia Zi.


Al momento gli occhi di Chu Feng stavano diventando sempre più rossi. Non c'erano dei motivi cremisi solo sulla sua armatura nera, ma anche sulla sua pelle. Anche se Ovetto gli aveva conferito una potenza del genere,a llo stesso tempo quella forza stava distruggendo il suo corpo.


Stava rischiando la vita per salvare Zi Ling. Nonostante ci fosse riuscito, aveva pagato un caro prezzo. Sapeva che per molto tempo non sarebbe riuscita a proteggerla. Così, mentre era ancora cosciente, aveva deciso di portarla in un luogo relativamente sicuro.


"Ah!" All'improvviso la sua espressione cambiò. Aprì la bocca a sputò una grossa quantità di sangue, che stranamente era nero. Non solo emetteva calore, ma si agitava come acqua bollente.


*whoosh* Allo stesso tempo Chu Feng cadde in avanti. Non solo il drago azzurro sotto di lui svanì, lui stesso non riusciva più a volare. Aveva iniziato a cadere.


"Chu Feng!" Zi Ling e gli altri ne furono allarmati. Zi Ling, che era dietro di lui, lo prese velocemente al volo.


Dopo aver visto le sue condizioni, la giovane già preoccupata fu colta dal panico.


Perché in quel momento, le rune nel corpo di Chu Feng divennero fiamme nere che scomparirono gradualmente.


Dopo che svanirono, scoprirono con stupore che sotto, figuriamoci abiti, non era rimasta nemmeno la pelle, il suo corpo era carbonizzato. Tra la pelle bruciata c'erano delle fessure sanguinose.


Non sembrava nemmeno una persona viva, ma un cadavere bruciato.


"Nonno, padre, madre, cosa sta succedendo? Presto, venite a vedere!" Zi Ling era completamente nel panico. Anche se normalmente era calma, dopo aver visto Chu Feng in condizioni del genere, ebbe difficoltà a rimanere composta.


"Fammi dare un'occhiata." I genitori di Zi Ling, che avevano la coltivazione più alta, andarono ad osservarlo. Dopo averlo fatto, aggrottarono le sopracciglia e rimasero in silenzio.


"Come sta? Cosa succede? Dite qualcosa, presto, dite qualcosa!" Sollecitò con ansia Zi Ling.


"Questo... Ahh..." La madre di Zi Ling sospirò, non sapeva cosa dire.


Il padre disse:"Ah, Ling'er. Devi prepararti. Chu Feng stava prendendo in prestito il potere del suo spirito, ma devi sapere che il potere di uno spirito non è qualcosa che uno Sciamano dal Mantello Viola può sopportare."


"Il requisito minimo è essere uno Sciamano dal Mantello d'Oro. Questo Chu Feng ha infranto un tabù; riuscire a rimanere vivo è già un miracolo."


"È davvero incredibile perché una persona normale non sarebbe riuscita a mantenere questo potere, tuttavia non solo Chu Feng l'ha sopportato, ma è resistito per così tanto tempo."


"Inoltre, anche se uno spirito può prestare il suo potere, è sempre un potenziamento del corpo. Non dovrebbe permettere alla forza combattiva di aumentare così drasticamente."


In quell'istante anche gli altri membri della famiglia Zi intervennero: "Devo dire che questo bambino è davvero un raro genio. Ha compiuto un'impresa impossibile, purtroppo però..." Le loro espressioni erano piene di stupore, ma anche di compassione.


"Cosa state dicendo? Cosa state insinuando?!" Domandò ad alta voce Zi Ling; aveva capito che c'era qualcosa di strano.


"Ling'er, Chu Feng è rimasto mutilato. Non solo il suo corpo è stato distrutto, anche la sua Coscienza è stata ferita. Temo che non potrà mantenere la sua coltivazione. Anche se sopravviverà, sarà un invalido." Disse il padre di Zi Ling.


"No, non ci credo, non ci credo..." Zi Ling perse il controllo delle sue emozioni e iniziò a piangere mentre abbracciava Chu Feng. Sapeva di essere la causa delle sue condizioni. Se non l'avesse salvata, Chu Feng non si sarebbe ridotto così.


"Aspetta, guarda meglio! Sembra che stia guarendo! Anche se lo sta facendo molto lentamente, sta guarendo!" Tuttavia, proprio in quel momento intervenne Zi Xuanyuan. inoltre il suo viso prima nervoso stava mostrando un po' di gioia.


"Cielo! È vero! È incredibile! Questo tipo è un mostro?" Quando guardarono di nuovo Chu Feng, i genitori di Zi Ling e gli altri ne furono scioccati.


"Non parliamo troppo e troviamo un posto dove nasconderci."


"Il motivo per cui Chu Feng ha continuato ad usare il potere del suo spirito anche dopo essersene andato dalla Valle dei Fiori era perché voleva portarci in un posto sicuro. Non possiamo deluderlo." Disse Zi Xuanyuan.


"Mm." Anche i genitori di Zi Ling annuirono, poi, portando Chu Feng, iniziarono a volare velocemente alla ricerca di un posto sicuro.


Il tempo passò. Trascorse silenziosamente un intero mese.


Chu Feng era rimasto privo di sensi per un intero mese. Aveva anche avuto un sogno molto lungo e doloroso.


Si sentiva come se il suo corpo fosse stato posto in un'enorme fornace. Stava sopportando il calore delle fiamme nere e. non importava quanto gridava, era tutto inutile. Il fuoco tentava di ridurlo in cenere.


Fortunatamente il Fulmine Divino nel suo dantian e le saette nel suo sangue lo protessero costantemente. Avevano combattuto continuamente con le fiamme. Avevano protetto il suo corpo più che potevano. Questo aveva ridotto il dolore finché non era rimasto fuori pericolo.


"Mm." All'improvviso Chu Feng aprì gli occhi. Scoprì di essere in una caverna di montagna piena di rune, rune di occultamento. inoltre sia sotto che su di lui c'erano delle pesanti coperte. Era molto confortevole.


Per quanto riguardava le sue condizioni, anche se si sentiva ancora bruciare, era tollerabile. Non aveva un effetto troppo grande.


Guardandosi attorno, Chu Feng scoprì con gioia una bellezza che dormiva accanto a lui. Osservando il suo bellissimo viso, riconobbe Zi Ling. Tuttavia il suo colorito sembrava un po' pallido. Si potevano vedere perfino delle tracce di lacrime agli angoli dei suoi occhi.


Chu Feng era molto felice perché era riuscito a salvare la sua amata, tuttavia si addolorò anche perché sapeva cos'era successo. Non poté che stendere una mano e accarezzare con cautela i suoi capelli neri come la pece.


"Mm." Tuttavia, Zi Ling era troppo sensibile e aprì gli occhi non appena fu toccata. Si tirò su a sedere in un attimo e si guardò attorno in allerta.


Tuttavia, dopo che vide Chu Feng, sussultò. Prima si sfregò gli occhi, poi esaminò con cautela Chu Feng. Solo allora rivelò un dolce sorriso che non aveva mostrato per molto tempo e balzò tra le braccia di Chu Feng.


"Finalmente ti sei svegliato! Grandioso!"


"Zi Ling, ti ho fatto preoccupare." Chu Feng era molto contento. Sentiva che ne era valsa la pena.


*boom*


"Presto, catturatelo! Lì, lì, bloccatelo!" Tuttavia risuonarono all'improvviso dei rumori da fuori.


Chu Feng si alzò all'improvviso, accigliato. Mostrò un'espressione grave e disse con calma:"È la voce di Senior Xuanyuan e degli altri. Cosa sta succedendo fuori?"
                                


                                



