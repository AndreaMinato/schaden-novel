---
title: Capitolo 827 – Usare la Violenza per Sopprimere la Violenza
pubDate: 2024-06-26T01:13:16.435Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
199 capitoli in coda (39 Disaster66 + 160 Dio), 1/3,
da editare,
-Schadenfreude</em>


Chu Feng aveva lo sguardo vacuo.


Figuriamoci ad occhio nudo, non era riuscito ad individuare nulla con il suo Potere Spirit.


Tuttavia sapeva che Taikou non avrebbe detto parole del genere senza motivo. Così usò gli Occhi Celesti e rimase scioccato quando lo fece. Aveva scoperto una persona nascosta. Nonostante si fosse celata e quindi il suo profilo e la sua forma fossero sfocati, con il potere degli Occhi Celesti, Chu Feng riuscì ad identificare il Re della Terra.


"Ha aspettato qui per molto tempo. Deve avere qualcosa da discutere con te, quindi non ti disturberò più."


"Tuttavia, se avrai bisogno di qualcosa in futuro, potrai trovarmi quando vuoi. Ricorda però di non tornare nell'Accademia dei Quattro Mari."


Mentre parlava, Taikou diede un cristallo delle dimensioni di un palmo a Chu Feng. Era una Sfera del Sigillo e conteneva una strana energia che sosteneva una creatura: un uccello viaggiatore. Chiaramente il volatile avrebbe potuto trovare Taikou e gli avrebbe potuto consegnare dei messaggi.


"La ringrazio Senior Taikou." Chu Feng espresse nuovamente i suoi ringraziamenti.


Taikou non disse altro. Con un sorriso, fece un cenno di saluto con la mano e svanì.


"Questa persona di nome Taikou non è davvero semplice come sembra. Chu Feng, sai da dove proviene?" Dopo che Taikou se ne andò, il Re della Terra arrivò a fianco di Chu Feng.


"So solo che è un Istruttore Divino dell'Accademia dei Quattro Mari. Per quanto riguarda il resto, non ne sono troppo certo." Rispose con sincerità Chu Feng.


"Istruttore Divino...? Non mi aspettavo davvero che ci fosse una persona del genere nell'Accademia dei Quattro Mari." Il Re della Terra rimase a guardare verso la direzione in cui era scomparso Taikou, il suo sguardo era pieno di solennità e sorpresa.


 "Senior Re della Terra, è molto potente?" Chiese Chu Feng nel tentativo di ottenere più informazioni. In quanto Martial King e Sciamano dal Mantello d'Oro, il Re della Terra probabilmente poteva capire meglio di lui il potere di Taikou.


"La forza di questa persona è di gran lunga superiore alla mia." Rispose il Re della terra.


"Cosa?" Dopo aver sentito quelle parole, Chu Feng sussultò. Anche se si era immaginato che fosse più potente del Re della Terra, provò ancora incredulità nell'averlo confermato, specialmente considerato che aveva detto che era "di gran lunga" superiore alla sua.


In quell'istante Chu Feng non poté trattenersi dal voltarsi verso Taikou, ma solo allora scoprì che era già scomparso. Inevitabilmente gli venne una curiosità: chi era esattamente?!


"Chu Feng, conosci le attuali circostanze della Regione del Mare Orientale, vero?" Chiese all'improvviso il Re della Terra.


"Le capisco un po', ma non sono sicuro se le informazioni che ho ricevuto sono accurate o no." Chu Feng annuì, poi riferì al Re della Terra ciò che sapeva.


"Mm, non è troppo lontano dalla realtà. È come hai detto: l'Arcipelago Immortale della Condanna ha dichiarato guerra contro il Sect della Distruzione dei Demoni della Notte e stanno radunando alleati da varie organizzazioni."


"Tuttavia il Sect della Distruzione dei Demoni della Notte potrà ancora gestirli. In realtà il motivo per cui sono venuto a cercarti è perché c'è una questione che ti riguarda. Dopo una discussione tra me, il Re dell'Oro e il Re del Legno, abbiamo deciso che è meglio se te ne occupi personalmente." Disse il Re della Terra.


"Senior Re della Terra, cosa succede?" Chiese frettolosamente Chu Feng. Ebbe subito un cattivo presentimento.


"Ora l'Arcipelago Immortale della Condanna prova un odio sconfinato per il mio Sect della Distruzione dei Demoni della Notte, ma la loro ostilità nei tuoi confronti da sola non è inferiore perché ciò che hai fatto li ha messi davvero in difficoltà."


"E ora non possono trovarti. Non riescono a sfogare la loro furia, quindi la direzionano verso le persone che hanno rapporti con te."


"Al momento sanno già che provieni dal continente delle Nove Province. Quindi sanno che sicuramente i tuoi cari sono lì. Hanno deciso di puntare le loro armi verso di esso e sfogare la loro rabbia distruggendo le Nove Province."


"Tuttavia, l'Arcipelago immortale della Condanna vuole comunque mantenere una facciata di giustizia davanti al pubblico, quindi non possono essere troppo spietati. Così hanno organizzato un piano." Disse il Re della Terra.


"Cos'hanno intenzione di fare?" Chiese velocemente Chu Feng.


"Eheh." Il Re della Terra prima sorrise con orgoglio, poi disse:"I membri del Sect della Distruzione dei Demoni della Notte sono dispersi per tutta la Regione del Mare Orientale. Nonostante questo divida il Sect della Distruzione dei Demoni della Notte, ci sono dei vantaggi. Sono diventati una potente rete di informazioni per noi."


"Secondo i rapporti di uno dei nostri membri, abbiamo confermato che l'Arcipelago Immortale della Condanna ha ordinato di nascosto ad una dinastia nella Regione del Mare Orientale di annientare le Nove Province con la scusa di conquistare il loro territorio."


"Quella dinastia è piccola, naturalmente non ha osato rifiutare la proposta dell'Arcipelago. così diversi giorni fa sono già partiti. Stanno conducendo i loro esperti verso le Nove Province per causare un massacro."


"Dannazione!"


L'espressione di Chu Feng cambiò drasticamente quando sentì queste parole. Strinse i pugni e mostrò un'espressione rabbiosa e preoccupata. In quel momento c'erano davvero molte persone importati per lui nelle Nove Province: Su Rou, Su Mei, Jiang Wushan e Zhang Tianyi erano tutti lì ora.


L'Arcipelago Immortale della Condanna ha davvero fatto una mossa feroce e Chu Feng sapeva anche chi gli aveva riferito queste informazioni, la disgustosa famiglia Zi.


"Nonostante questo, non c'è bisogno di farsi prendere dal panico. Il Sect della Distruzione dei Demoni della Notte si è già preparato e il motivo per cui volevo incontrarti così presto era per discuterne con te." Disse con un sorriso il Re della Terra.


"Allora cosa dovremmo fare?" Chiese Chu Feng.


"Seguimi." Il Re della Terra balzò in avanti e si allontanò dall'Accademia dei Quattro Mari in volo e Chu Feng lo seguì.


Dopo che lasciarono il territorio dell'Accademia dei Quattro Mari, arrivarono sopra un vasto mare. Le onde erano così alte da poter toccare il cielo. Le violenti raffiche seminavano distruzione e risuonavano i ruggiti delle bestie marine.


Nella vasta Regione del Mare Orientale però un mare del genere era normale. Si poteva dire che fosse uno dei più tipici.


All'inizio Chu Feng divenne confuso sul motivo per cui il Re della Terra lo stava portando qui. Proprio mentre stava per chiedere informazioni, sentì un'enorme esplosione. Dalle profondità del mare schizzò un enorme onda.


Mentre l'acqua vorticava, Chu Feng vide un'enorme struttura.


Era una nave da guerra nera. Volò dal mare e si sollevò lentamente.


Era estremamente grande. In superficie non c'erano solo molte Formazioni Spirit d'attacco e di difesa, c'erano anche molti grandi palazzi e torri. Era semplicemente un piccolo castello fatto d'acciaio.


Aspetto più importante, Chu Feng vide che sul ponte frontale c'erano oltre mille persone schierate. Le più deboli erano al settimo livello dell'Heaven realm, mentre le più forti erano al nono. Erano tutti al picco dell'Heaven realm.


*bang bang bang...*


Ben presto si sollevarono altre nove onde anomale e apparirono altre nove navi da guerra. Quando si levarono al cielo, galleggiarono lentamente vicino a Chu Feng, formando una linea.


Non solo le altre nove navi da guerra erano uguali alla prima, anche i loro eserciti erano estremamente simili.


Dieci navi da guerra e oltre diecimila esperti al picco dell'Heaven realm erano schierate di fronte a Chu Feng.


*whoosh whoosh whoosh* Proprio in quel momento altre trentotto persone si avvicinarono e si misero in riga di fronte a Chu Feng e al Re della Terra. Erano trentotto Martial Lord e, anche se le loro coltivazioni erano solo agli stadi iniziali del Martial Lord realm, erano comunque Martial Lord.


"Porgiamo i nostri rispetti a Lord Re della Terra! Porgiamo i nostri rispetti a Lord Chu Feng!" Dopo essere arrivati, i trentotto Martial Lord si inginocchiarono simultaneamente e porsero i loro saluti.


"Porgiamo i nostri rispetti a Lord Re della Terra! Porgiamo i nostri rispetti a Lord Chu Feng!" Allo stesso tempo tutti gli esperti all'Heaven realm sulle navi si inginocchiarono.


"Senior Re della Terra, questo..." Chu Feng non sapeva davvero cosa dire.


Il Re della Terra sorrise lievemente e disse:"Questa è la risposta che ho preparato per te: usare la violenza per sopprimere la violenza!"
                                


                                



