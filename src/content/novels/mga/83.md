---
title: Capitolo 83 - Nessuno deve osare pensare di maltrattarmi
pubDate: 2024-05-26T01:13:16.343Z
tags:
    - mga
---


"Vuoi fare uno scontro mortale?" Sorrise freddamente Gong Luyun.


"Sì, hai paura?" Chiese Chu Feng.


"Paura? Perché dovrei avere paura di te? Ahah... divertente." Gong Luyun rise fragorosamente. Era come se avesse sentito la cosa più buffa del mondo, poi disse alla folla dietro di lui: "Oggi ho deciso di fare uno scontro mortale con questa persona.
Tra un anno, nello stesso posto, vedremo chi sarà il vincitore. Se potrà bloccare tre dei miei attacchi, io, Gong Luyun, mi taglierò la gola proprio qui senza nemmeno lamentarmi."


Le sue parole erano dirette ed incredibilmente arroganti. Era evidente che fosse molto sicuro, ma la cosa più strana era che le persone lì attorno non dubitavano di lui. Era come se in quell'istante avessero assistito alla miserabile morte di Chu Feng.


Un anno. Cosa poteva fare in un anno? Non solo Chu Feng era ancora nello Spirit realm, anche se fosse stato nell'Origin realm non sarebbe potuto arrivare al Profound realm in un anno.


Inoltre Gong Luyun era il genio numero uno della Scuola del Drago Azzurro.
In un anno la sua forza sarebbe stata ancora maggiore, così tutti credevano che le possibilità di vittoria di Chu Feng fossero quasi nulle.


"Ma tra un anno, se non potrai ricevere tre dei miei attacchi, ti picchierò a morte e nessuno potrà salvarti."


Gong Luyun puntò il dito verso Chu Feng e disse quelle parole. Dopo un freddo sbuffo se ne andò velocemente e il suo seguito sogghignò prima di raggiungerlo.


"Chu Feng scusami, è colpa mia..." Su Mei si avvicinò al ragazzo e, vedendo le tracce di sangue sul suo volto, pianse ancora per il dolore.


"Non è niente, sono solo ferite minori, non piangere."


Chu Feng asciugò le lacrime di Su Mei. Dopodiché volse lo sguardo verso Situ Yu e gli altri e disse sorridendo: "Non c'è bisogno di aver paura. Dato che non siamo più membri dell'Alleanza Wings, non abbiamo alcuna relazione tra di noi. Non vi metterò nei guai."


"Chu Feng, noi..."


Sentendo quelle parole, Situ Yu e gli altri cambiarono espressione. In effetti non osavano avvicinarsi a Chu Feng, temevano davvero di essere presi di mira da Gong Luyun. Chi gli aveva detto di provocare il discepolo numero uno della scuola?


"Eh. Non c'è bisogno di guardarmi con quelle espressioni false. Non vi devo niente e voi non dovete nulla a me. D'ora in poi saremo estranei."


Chu Feng salutò Situ Yu e gli altri. Nonostante ci fosse un sorriso sul suo viso, il suo sguardo era insolitamente freddo. Non aveva bisogno di falsi amici.


Vedendo questa reazione, Situ Yu e gli altri non provarono a giustificarsi e andarono per la propria strada. Dovevano tagliare i ponti con Chu Feng, altrimenti sarebbero andati incontro ad un disastro.


"Piccolo amico, con un anno di tempo quanto sei sicuro di sconfiggere Gong Luyun?" Disse l'Anziano Li in quel momento.


"Eheh, sarò sincero. Ora non sono sicuro nemmeno il 10%." Disse onestamente Chu Feng.


"Cosa? Non sei nemmeno sicuro il 10% eppure hai organizzato uno scontro mortale? Stai cercando di incastrarmi?" L'Anziano Li fece svolazzare la barba e gli diede un'occhiataccia.


"Eh, vi ringrazio per il vostro aiuto, ma nonostante non sia sicuro ora, dopo un anno lo sarò al cento per cento." Disse sorridendo Chu Feng.


"Ragazzino, da dove viene tutta questa sicurezza?" L'Anziano Li si accigliò mentre guardava Chu Feng.


"La mia sicurezza è a causa della pressione. Tra un anno se perdo morirò, per questo devo vincere." Sorrise il ragazzo.


"Ahh i giovani d'oggi." L'Anziano Li non aggiunse altro. Tirò fuori un rotolo di carta dal suo Sacchetto Cosmo, andò di fronte al tabellone degli annunci, stese il rotolo e lo affisse lì.


In quel momento c'erano molti discepoli attorno a loro. Volevano vedere quali fossero stati i risultati dell'esame di ingresso, ma sopratutto volevano sapere che talento avesse Chu Feng dato che aveva osato sfidare Gong Luyun.


Quando i risultati furono affissi sul tabellone rimasero tutti sbalorditi. Talento non chiaro." Come se sapesse dei sospetti della folla, l'Anziano Li sorrise e spiegò.


"Cosa? Non è stato in grado di attivare la pietra di valutazione? Questo non significa che non ha nemmeno un talento di basso livello? Cavolo. Dopo aver agito in quel modo alla fine è solo spazzatura?"


Erano tutti scioccati. La gente rivolse delle occhiate ancora più sdegnate verso Chu Feng. L'Anziano Li non aggiunse nulla, dopo aver affisso i dodici rotoli di carta, se ne andò verso il suo antico palazzo.


"Questo vecchio non è davvero semplice come sembra."


Inizialmente Chu Feng voleva andare a ringraziarlo di nuovo, ma non lo fece visto che il vecchio non l'aveva nemmeno guardato. Sapeva che l'Anziano Li aveva dei piani quando l'aveva salvato, ma non sapeva quali fossero.


Anche se avesse detto più parole di gratitudine sarebbero state inutili. Questo perché la riconoscenza va dimostrata non con le parole, ma con le azioni. Ciò che Chu Feng doveva fare era sconfiggere Gong Luyun tra un anno. Quello era il modo migliore per ringraziarlo. Almeno avrebbe fatto sapere alla gente che l'Anziano Li aveva fatto bene a salvarlo oggi.


Tra le innumerevoli discussioni e attenzioni, Chu Feng prese il suo gettone da discepolo principale e si diresse verso la sua residenza nella zona principale.


Su Mei gli era rimasta accanto fino alla fine. Non le importava dell'opinione degli altri e si limitava a guardare Chu Feng un po' affranta. Le sue azioni scaldavano il cuore del ragazzo.


"Chu Feng, è colpa mia, ti ho messo nei guai."


"Lasciamo la Scuola del Drago Azzurro e andiamo dalla mia famiglia. Lascia che la mia famiglia ti protegga e non combattere contro Gong Luyun." Disse velocemente Su Mei dopo essere entrata nel palazzo.


"Cosa intendi? Vuoi che faccia come una tartaruga con la testa ritratta nel suo guscio?" Chu Feng era un po' scontento. Nonostante sapesse che Su Mei aveva buone intenzioni, si sentiva comunque a disagio.


"Non conosci le origini o il potere di Gong Luyun e della sua famiglia. Non sono inferiori alla Scuola del Drago Azzurro. Il motivo per cui è venuto qui a coltivare era per diventare il capo della scuola e occupare questo posto."


Figuriamoci vincere contro di lui, anche se ci riuscissi non potresti ucciderlo. Se lo farai la sua famiglia ti ucciderebbe."


"Nel complesso non hai quasi alcuna possibilità di vincere. Lui e la sua famiglia non ti lasceranno alcuna speranza." Disse con serietà Su Mei.


"Oh. Se è così, allora non ucciderò solo lui, ma sterminerò la sua famiglia."


"Su Mei, so che hai buone intenzioni, ma io, Chu Feng non ho mai paura. Dato che ho osato organizzare uno scontro oggi, rispetterò la mia parola. Anche se sarò io a morire, la rispetterò."


"Non temo di morire, ma temo di vivere con codardia. Dato che Gong Luyun mi ha umiliato così oggi, gli restituirò un'umiliazione cento volte maggiore. Altrimenti perché dovrei vivere? Vivrei in questo mondo per essere umiliato?"


"No. Io non sono una persona da maltrattare. Non importa chi sia, non dovrebbero nemmeno pensare di potermi picchiare. Posso sopportare un momento di umiliazione, ma non sopporterò una vita intera di umiliazioni. Tutti quelli che mi maltrattano ne pagheranno il prezzo."


"Dato che Gong Luyun ha osato attaccarmi, allora lo ucciderò. Se la sua famiglia oserà provocarmi, sterminerò la sua famiglia. Se tutte le persone in questo mondo provassero a maltrattarmi, allora massacrerei tutti quanti. Finché non morirò, nessuno deve osare pensare di maltrattare me, Chu Feng!"





