---
title: Capitolo 835 – Rientrare nella Torre Fantasma Asura
pubDate: 2024-06-26T09:13:16.436Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
193 capitoli in coda (33 Disaster66 + 160 Dio), 1/3,
da editare,
-Schadenfreude</em>


"Senior, bando alle chiacchiere. A causa di certe circostanze, ora, un'organizzazione nella Regione del Mare Orientale vuole distruggere il nostro continente. Al momento non posso rivaleggiare con questa organizzazione."


"Così non possiamo più rimanere nelle Nove Province perché non posso garantire che non ci siano altri invasori come la Dinastia Gao. Per la vostra sicurezza, dovrete spostarvi temporaneamente in un altro posto e rimanere nascosti."


"Dopo esservi spostati, spero che tutti nelle Nove Province non badino alle loro differenze e si uniscano, perché ora siamo una famiglia."


"Lord Fondatore, consegnerò a lei queste risorse. Anche se non sono molto, potranno rafforzare tutti voi." Mentre parlava, Chu Feng diede i tesori della Dinastia Gao al Fondatore Drago Azzurro.


Dopo averci dato un'occhiata, perfino l'espressione del Fondatore Drago Azzurro cambiò drasticamente. Era stato spaventato dall'abbondanza di risorse, poi poté solo sospirare profondamente e dire con un sorriso:"Oh, Chu Feng, non chiamarmi più fondatore. Ora sono inferiore a te. Se gli altri sentissero che un esperto come te mi chiama fondatore, temo che verrei deriso!" L'espressione del Fondatore Drago Azzurro era piena di imbarazzo.


Non era il solo a mostrare disagio. Zhuge Liuyun, Li Zhangqing e molti altri erano imbarazzati. Nonostante in termini di età fossero superiori a Chu Feng, in quanto a forza c'era un divario sconvolgente.


"Lord Fondatore, cosa sta dicendo? Come si dice: Maestro per un giorno, padre per un eternità. Inoltre lei è il fondatore!"


"Non mi dimenticherò mai di essere un discepolo della Scuola del Drago Azzurro. Non mi dimenticherò mai di avere un maestro di nome Zhuge Liuyun e di avere un fondatore." Disse con serietà Chu Feng. Aveva detto queste parole con sincerità.


Non rispettava solo loro due comunque. Avrebbe ricordato molti dei membri della generazione qui. Non importava quanto sarebbe diventato potente, il suo atteggiamento non sarebbe mai cambiato.


Gli uomini non potevano dimenticare le loro radici. Non potevano dimenticare le persone che li avevano aiutati quando non avevano nulla, quando erano così deboli da non poter sconfiggere nessuno.


Dopo aver sentito le parole di Chu Feng, il Fondatore Drago Azzurro non disse altro. Tuttavia il sorriso sollevato che mostrò esprimeva chiaramente cosa provava.


Dopodiché Chu Feng lasciò che i clan delle altre dinastie se ne andassero per primi. Loro, che erano quasi morti, sapevano quanto era pericoloso rimanere nelle Nove province. Non c'era bisogno di scacciarli via, se ne stavano andando frettolosamente da soli.


Nonostante tutto, non si sarebbero mai dimenticati che era stato un giovane di nome Chu Feng a salvarli.


Dopo aver sollecitato gli estranei ad andarsene, Chu Feng ordinò a tutti gli esperti del Sect della Distruzione dei Demoni della Notte di spostare tutti i suoi cari usando le navi da guerra estremamente veloci. Chu Feng aveva già scelto la loro destinazione. Era ancora un territorio nei continenti orientali, ma era assolutamente al sicuro.


Questo spostamento era un progetto enorme. Tuttavia, dato che le dieci imbarcazioni erano estremamente veloci, fu completato dopo un mese nonostante la grande quantità di persone.


Al momento tutte le persone che avevano rapporti stretti con Chu Feng, perfino le grandi organizzazioni a cui appartenevano, furono tutte spostate dalla loro terra natìa.


Secondo le istruzioni di Chu Feng poi la Dinastia Jiang fece un annuncio al mondo. Dissero che alcune delle risorse delle nove Province avevano attirato l'attenzione di organizzazioni esterne e che, prima di non molto tempo, sarebbe arrivato un esercito all'attacco. Sollecitarono tutti ad andarsene velocemente per evitare che venissero coinvolti nel conflitto.


La Dinastia Jiang aveva anche mandato vari gradi di aiuti finanziari a varie organizzazioni e perfino alla gente comune. Non solo sarebbe stata sufficiente per le loro perdite, ma avrebbe dato loro un po' di ricchezza.


Le organizzazioni che sarebbero state disposte ad aiutare le persone ad uscire dalle Nove Province avrebbero potuto ricevere delle ricompense ancora più abbondanti.


Naturalmente una somma del genere naturalmente non poteva essere finanziata dalla Dinastia Jiang. Era stato tutto fornito da Chu Feng. Dopotutto, al momento, le ricchezze che possedeva non erano qualcosa con cui la Dinastia Jiang poteva rivaleggiare.


In una situazione come questa, sia i ceti alti delle grandi organizzazioni, che la gente comune iniziò a migrare. A parte una piccola porzione di persone che non erano state disposte a muoversi, la maggior parte di loro scelse di andarsene.


In futuro, le Nove Province sarebbero diventate un'area desolata in cui sarebbe stato difficile trovare traccia di umani.


Dopo aver finito questo progetto, Chu Feng andò nel territorio della Gilda del Mondo degli Spiriti perché c'era un posto che voleva esplorare prima di andarsene: la Torre Fantasma Asura.


In quel momento quasi tutti i membri della gilda se n'erano andati. Era rimasto solo un piccolo gruppo a sorvegliare questa terra. A parte il fatto che nessuno di loro avrebbe potuto fermare Chu Feng, nessuno avrebbe nemmeno osato farlo visto il suo rapporto con la gilda.


Così, entrò nella Torre Fantasma Asura senza problemi e arrivò al settimo piano; il Mostruoso Re Scimmia era stato imprigionato in questo piano.


"La Formazione Spirit qui è stata fatta proprio bene. Non c'è da meravigliarsi che mio fratello sia rimasto bloccato qui per così tanto tempo."


In quel momento Chu Feng diffuse il suo Potere Spirit e usò gli Occhi Celesti per osservarsi attorno. Con le sue attuali tecniche, poteva disattivare facilmente le Formazioni Spirit che avevano imprigionato il Mostruoso Re Scimmia. Inoltre continuò ad avanzare.


Tuttavia, più si inoltrava, più diventavano complesse le Formazioni Spirit. Se non avesse avuto gli Occhi Celesti, non sarebbe riuscito a capire il metodo per disattivarle solo con il suo Potere Spirit. Non avrebbe nemmeno scoperto queste trappole.


In una situazione del genere, la pressione su Chu Feng diventò sempre più pesante. Non osò mostrare la minima disattenzione e doveva ammettere che il padrone della torre doveva essere stato una persona fuori dal comune.


Tuttavia, si rese conto che i tesori all'interno dovevano essere straordinari visto che c'erano delle trappole così raffinate.


"Ovetto, cos'è questa Torre Fantasma Asura? In superficie sembra solo una torre, ma perché è diventata così grande dopo che sono entrato?" Chiese Chu Feng mentre esplorava con attenzione. Aveva scoperto che il settimo piano della Torre Fantasma Asura era davvero enorme. Era decine di volte più ampia di tutti e sei i piani sotto.


"Ehehe, questa Torre Fantasma Asura in sé è una formazione. Quando sei entrato nel settimo piano, sei entrato nella vera formazione."


"Per quanto riguarda la sua grandezza, non si sa. Se fosse stato creato da uno sbalorditivo Sciamano, non è impossibile che sia un mondo a sé stante." Spiegò Ovetto.


"È così potente? Quando potrai insegnarmi a creare questa Torre Fantasma Asura allora?" Chu Feng, che aveva fatto un contratto con uno spirito Asura, provava sempre più interesse in questa struttura.


"Tu? Ne hai ancora di strada da fare."


Ovetto arricciò le labbra, indicando che non era così facile da creare. Dopotutto aprire un nuovo spazio e farlo esistere per oltre diecimila anni richiedeva una tecnica estremamente potente. Chu Feng al momento non ne era in grado.


"Eheh..." Chu Feng non si arrabbiò sentendo queste parole, invece ridacchiò. Guardò in avanti e disse:"Allora cosa ne pensi? Dietro questo portale c'è un nuovo mondo o una trappola?"
                                


                                



