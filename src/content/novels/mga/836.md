---
title: Capitolo 836 – Una Scoperta Scioccante
pubDate: 2024-06-26T10:13:16.436Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
192 capitoli in coda (32 Disaster66 + 160 Dio), 1/3,
-Schadenfreude</em>


In quell'istante Chu Feng sembrò essere arrivato alla fine del settimo piano, c'era un'enorme porta di fronte a lui.


La porta era circondata da delle decorazioni e anche i suoi bassorilievi erano piuttosto raffinati. Aspetto più importante, non era bloccata. Si sarebbe aperta con una lieve spinta.


Tuttavia, bloccava ogni potere di localizzazione. Che usasse Potere Spirit o gli Occhi Celesti, non poteva vedere oltre. Chu Feng quindi non era in grado di capire se attraversarla sarebbe stata una fortuna o una disgrazia.


"Abbiamo già camminato fin qui. Non importa cosa c'è dietro, a giudicare dalla tua natura, ci darai un'occhiata comunque, vero?" Disse Ovetto mentre sorrideva dolcemente, non sapeva nemmeno lei cosa c'era dietro la porta.


"È vero. Dato che siamo arrivati fin qui, apriamo la porta e diamo un'occhiata." Chu Feng sorrise lievemente, poi mosse la mano. Aprì lentamente la porta.


Non appena lo fece, un raggio di luce accecante brillò. Quando la aprì completamente, perfino Chu Feng non poté che spalancare un po' gli occhi e il suo sorriso si allargò.


Era apparso un nuovo mondo di fronte a lui. Qualcuno aveva davvero creato un nuovo spazio nelle tecniche della Formazione Spirit.


Nonostante quel mondo non fosse molto grande, era piuttosto ampio. Non solo c'erano montagne, ruscelli, fiumi, pianure, valli, c'era anche un cielo blu, nuvole bianche e un sole. Inoltre, c'era un ciclo circadiano.


"Impressionante. Mi chiedo che sorta di tecnica ci voglia per creare una formazione così potente."


Chu Feng sapeva che era tutto falso, nonostante sembrasse realistico. Sia le montagne, che i fiumi, il cielo, le nuvole, le stelle, il sole o la luna erano stati creati da potenti formazioni e, finché fossero state disattivate, tutto all'interno sarebbe scomparso.


Tuttavia, di che sorta di tecnica c'era bisogno per creare e mantenere una formazione del genere?


"Eheh, sembra che il padrone di questa Torre Fantasma Asura non sia affatto semplice come sembra. Ha superato ogni mia immaginazione. Tuttavia, più potente sarà, più pericolosa sarà la Torre Fantasma Asura."


"Ma ormai siamo qui. Chu Feng guardati in giro. La Torre Fantasma Asura stessa è una Formazione Sigillante. Nessuno creerebbe una torre del genere solo per mostrarla. Il creatore voleva che qualcuno entrasse qui, quindi guardati bene attorno. Forse ci saranno dei raccolti inaspettati."


"Tuttavia, devi stare attento perché il padrone del castello è troppo potente. Le trappole fuori sono un gioco da ragazzi. Se avesse voluto davvero sigillare questo posto, non saresti riuscito ad entrare. Questo è il posto più importante. Se ci sono trappole qui, a meno che non trovi qualcosa di interessante, evitale. Altrimenti, se venissero attivate, moriresti sicuramente." Ricordò con molta serietà Ovetto.


"Mm." Chu Feng annuì. Sapeva quanto era formidabile il padrone della torre, ma a causa della sua natura, non sarebbe tornato assolutamente a mani vuote. Così, iniziò a volare e osservò con cautela il mondo.


Chu Feng prima volò verso est, ma a parte trovare qualche splendido paesaggio, non scoprì altro. Inoltre arrivò velocemente alla fine di questo territorio. Così poté solo girarsi e dirigersi in un'altra direzione.


Alla fine scoprì che questo mondo era un rettangolo. Se avesse volato verso est, ovest o sud, sarebbe arrivato alla fine molto presto e sarebbe stato fermato da una Formazione Spirit invisibile. Tuttavia se si fosse diretto verso nord, avrebbe scoperto che era molto vasto, come se fosse infinito.


"Cielo! Quell'uccello... è così grosso!" Dopo aver attraversato diverse montagne, le pupille di Chu Feng si rimpicciolirono all'improvviso. Si inquietò perché aveva scoperto un enorme scheletro in una catena montuosa vicina.


Erano i resti di un enorme uccello. Era già morto da molto tempo, almeno diverse decine di migliaia di anni. Si poteva sentire un'aura antica dallo scheletro.


Chu Feng capì che in passato doveva essere stato una creatura terrificante, dai suoi resti, non doveva essere una specie ordinaria.


A parte i suoi artigli affilati, le sue dimensioni erano sconvolgenti. Era grande quanto una piccola collina e, se fosse stato ancora vivo, sicuramente avrebbe oscurato il cielo e sbalordito il mondo. Un mero battito delle sue ali poteva creare un violento uragano, distruggere montagne, annientare ogni creatura vivente e massacrare una popolazione. Fare tutto questo non gli avrebbe richiesto nessuno sforzo. Sicuramente era una creatura spietata.


"Eheh, sembra che sia una Bestia Mostruosa dei tempi antichi! Ora sono estinti, ma quando era viva, doveva essere un Martial King al picco del suo stadio. Dopo un po' di progressi, sarebbe diventata un Martial Emperor, un'esistenza che poteva governare questo mondo. Purtroppo, quando è stata uccisa, le sue ossa si sono spezzate, i suoi organi sono stati distrutti e, alla fine, perfino la sua Energia Primaria è stata risucchiata via." Narrò Ovetto.


Guardando attentamente, anche Chu Feng scoprì innumerevoli fessure nelle ossa spesse dell'uccello. Sembrava che fosse stata scioccata a morte dalla potenza di quella persona.


Un po' di solennità apparì nello sguardo di Chu Feng. Un'esistenza del genere era stata uccisa solo con dell'aura. Quanto era potente quella persona?


"Aspetta, non ce n'è solo una! Questo sembra un enorme gruppo della stessa specie." Dopo aver superato quella montagna, Chu Feng ne fu ancora più scioccato. Oltre c'erano innumerevoli scheletri terrificanti di enormi uccelli dispersi ovunque.


Il loro numero era davvero troppo elevato. Ce n'erano almeno diverse decine di migliaia e variavano per dimensione e forza. Tuttavia, il più piccolo era comunque alto diverse decine di piedi e il più debole era all'Heaven Realm. Tuttavia, erano stati uccisi dalla pressione di una persona. Sicuramente erano potenti Bestie Mostruose, eppure erano state annientate da qualcuno.


Dopo aver superato quelle catene montuose, Chu Feng arrivò in una vasta valle. Anche qui era pieno di scheletri di Bestie Mostruose. C'erano altre specie di creature, anche loro potenti quando erano in vita, ma ora erano solo pile di ossa bianche.


Mentre avanzava, Chu Feng vide ossa quasi dappertutto. La maggior parte di esse proveniva da Bestie Mostruose ed tutte appartenevano a singole specie, raggruppati a frotte.


Lungo la strada, perfino Chu Feng, che aveva fatto molte esperienze in questo mondo, provò timore. Divenne pieno di emozioni contrastanti e di dubbi.


Così tante Bestie Mostruose potenti erano state uccise solo da un'aura. Lo stesso metodo, stesso massacro, quindi probabilmente era stato fatto da una sola persona. Eppure che sorta di esistenza poteva uccidere così tante potenti bestie e che genere di animosità aveva condotto ad un annientamento simile?
                                


                                



