---
title: Capitolo 837 – Resti di un Martial Emperor
pubDate: 2024-06-26T11:13:16.436Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
191 capitoli in coda (31 Disaster66 + 160 Dio), 1/3,
-Schadenfreude</em>


"Cosa..."


Tuttavia, quando Chu Feng superò un'altra vasta catena montuosa e arrivò in una sconfinata prateria, rimase completamente sbalordito.


Il territorio era cosparso da un oceano terrificante di ossa bianche, inoltre non c'erano solo resti di Bestie Mostruose, ma anche di umani. Erano davvero troppi, il loro numero era incalcolabile.


Inoltre, erano tutte creature molto potenti, nessuno di loro era mediocre.


"È davvero terrificante. Così tanti grandi esperti e Martial King al picco uccisi solo da un'aura. Che sorta di esistenza li ha uccisi? Che sia stato un Martial Emperor?" Chu Feng non poté che inspirare profondamente, incapace di rimanere calmo.


Tra i moltissimi resti, nessuno era debole. Probabilmente uno qualunque di questi essersi poteva diventare un signore nella Regione del Mare Orientale.


Tuttavia, creature così potenti erano diventate ossa. Inoltre erano state uccisi dalla pressione di qualcuno. La persona che lo aveva fatto doveva essere davvero potente e spaventosa.


"Ahah, interessante! Sta diventando sempre più interessante..." In confronto allo shock che provava Chu Feng, Ovetto invece diventò sempre più entusiasta. Gridò:"Chu Feng, guarda! Guarda lo scheletro tra quelle due Bestie Mostruose!"


"Quale?" Chiese Chu Feng.


"Lo scheletro umano traslucido laggiù sta emanando un po' di luce! Lo vedi? Quando era vivo, doveva essere un coltivatore!"


Seguendo le indicazioni di Ovetto, Chu Feng sussultò. Era davvero uno scheletro speciale. Era umano ed era molto speciale, bianco come la giada, conteneva una potenza divina ed emetteva un lieve bagliore. Non solo sembrava un tesoro, ma dava una sensazione di indistruttibilità. Figuriamoci Chu Feng, anche i Martial king avrebbero avuto difficoltà a danneggiare le sue ossa. Erano i resti di un Martial Emperor!


 "Cielo! È un Martial Emperor! È stato ucciso un Martial Emperor!" Chu Feng non poté più controllarsi. La sua espressione si riempì di stupore mentre balzava in avanti, precipitandosi giù dal cielo, voleva avvicinarsi ai resti del Martial Emperor per esaminarli.


*boom*


"Ahh!"


Tuttavia, prima che li toccasse, si diffuse dell'energia dai resti. Respinse Chu Feng e lo fece fermare solo dopo aver volato per decine di miglia.


Quando atterrò, ebbe la sensazione che le sue ossa stessero per spaccarsi. Il suo sangue stava ribollendo e quasi sputò sangue. Fortunatamente non era rimasto gravemente ferito, ma aveva comunque ricevuto dei danni.


Dopo essersi asciugato il sangue agli angoli della bocca, Chu Feng mostrò un'espressione scontenta. Disse:"Ovetto, anche se l'aura di prima era molto debole, sembrava una Potenza Imperiale. La Potenza Imperiale che solo i Martial Emperor possiedono."


"Sì." Ovetto annuì.


"Ma chiaramente è solo uno scheletro e anche la sua Energia Primaria è stata assorbita! Com'è possibile che sia rimasta una Potenza Imperiale?" Chu Feng era confuso. La tipica Energia Primaria non era presente, così lo scheletro sarebbe dovuto tornare alla normalità. Eppure questo chiaramente era differente.


"Idiota, dopotutto era un Martial Emperor! Una persona veramente potente, un'esistenza che poteva chiamare venti e piogge, muovere le montagne e riempire oceani. Anche dopo la morte, la sua potenza rimarrà. Questa energia residua non potrà mai essere estinta e, con la tua forza, non dovresti nemmeno pensare di avvicinarti." Spiegò Ovetto.


"Potente." Chu Feng ne fu ancora più impressionato. Non era sorpreso dal potere del Martial Lord, ma dal suo assassino.


Anche se non poteva avvicinarsi, notò comunque un danno fatale nello scheletro.


Era stato un colpo violento e il Martial Emperor era stato ucciso da quell'attacco. A parte questo, non c'erano altri danni nello scheletro. Questo significava che il potentissimo Martial Emperor era stato ucciso da un solo attacco. Era piuttosto incredibile.


"Eheh, è davvero interessante. Non credevo che ci sarebbe stata una persona del genere nelle Nove Province." Ovetto iniziò ad entusiasmarsi.


"Ovetto, intendi dire che tutti qui sono stati uccisi dal creatore di questa Torre Fantasma Asura?" Chu Feng sapeva cosa significava.


"Molto probabilmente. Altrimenti perché avrebbe sigillato questi scheletri inutili nella torre?" Disse Ovetto.


"È vero." Chu Feng annuì, esprimendo il suo accordo.


"Eheh, è davvero troppo interessante. Anche io devo ammettere che il creatore di questa Torre Fantasma Asura è un po' impressionante." Disse con un sorriso Ovetto. Era stranamente contenta dopo aver visto così tanti scheletri di animali potenti e persone.


"Sì! Riuscire ad uccidere un Martial Emperor in un solo colpo... che sorta di potere è questo?" Chu Feng poteva immaginarsi quanto fosse formidabile quella persona.


"Purtroppo, a giudicare dai cambiamenti di questi scheletri, probabilmente sono già morti diverse decine di migliaia di anni fa. È passato troppo tempo... Probabilmente appartengono all'Antica Era. Le esistenze di quell'epoca si sono estinte quasi tutte. Quindi immagino che non avrai l'occasione di vedere il potente padrone della torre." Disse con un po' di amarezza Ovetto.


"Sono tutti morti, uh?" Chu Feng cambiò lievemente espressione, poi chiese velocemente:"Le questioni dell'Antica Era sono un enigma. Anche se ci sono molte leggende, è impossibile determinare quale sia vera e quale sia falsa. Ovetto, sembra che tu conosca queste esistenze antiche?"


"Come potrei? Ho solo sentito un po' di storie, ecco tutto. Dicono che l'Antica Era di questo mondo fosse piena di persone dalle abilità uniche e di geni."


"Tuttavia quell'era è passata. Ora la gente di quell'epoca è quasi tutta morta. Anche le questioni di quell'era sono scomparse insieme a quegli uomini." Ovetto scosse la testa. Era evidente che perfino la regina orgogliosa sentisse un po' di amarezza per non essere nata in un'era così prospera.


"Allora è possibile che la gente dell'Antica Era sia sopravvissuta usando metodi speciali e non vogliamo mostrarsi?"


Una volta menzionata l'Antica Era, Chu Feng non poté che ripensare all'enorme volto nel cielo della Terra Immortale dei Marchi Marziali, l'esistenza misteriosa e potente, e anche alle potenti creature che non aveva mai visto prima di allora. Chu Feng aveva avuto la sensazione che non fossero esistenze della sua era.
                                


                                



