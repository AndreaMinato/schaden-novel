---
title: Capitolo 838 – Imperatore del Massacro
pubDate: 2024-06-26T12:13:16.436Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
190 capitoli in coda (30 Disaster66 + 160 Dio), 1/3,
-Schadenfreude</em>


Aveva pensato ad una domanda del genere perché il Picco Nebbioso risaliva ai tempi antichi e la signora Piaomiao, a causa del potere speciale del luogo, era sopravvissuta per quasi mille anni. Era qualcosa di incredibile e, anche se fosse stata una Martial King, normalmente non si riusciva a sopravvivere per così tanto tempo. Il solo motivo per cui era in grado di farlo era per il potere speciale del Picco Nebbioso.


Questa era anche la prova che, a parte coltivare, si poteva contare anche sul potere esterno per raggiungere la longevità.


E se, con la coltivazione della signora Piaomiao, poteva riuscire a vivere per così tanto tempo, perché i grandi esperti dei tempi antichi non avrebbero potuto fare lo stesso?


"Eheh, non so se siano sopravvissuti, ma so che qualcuno lo ha fatto, sicuramente dev'essere una persona terrificante. Se si mostrassero, allora causerebbero un gran bel trambusto." Ovetto sorrise lievemente. Dal suo splendido visino traspariva desiderio.


Poi disse: "Continua a controllare. Ho la sensazione che qualcosa di estremamente potente sia stato lasciato qui."


"Mm." Anche Chu Feng la pensava allo stesso modo. Senza esitare, balzò in alto e continuò a volare sopra il vasto mare di ossa.


Mentre lo faceva, Chu Feng trovò altri scheletri di Martial Emperor e tutti erano morti in un solo colpo. Una scena del genere scioccò moltissimo Chu Feng.


Con la sua percezione, poteva vedere il potere soverchiante degli esperti del vasto mare di ossa. Si erano alleati per contrastare un solo nemico, eppure erano stati massacrati dalla potenza della loro nemesi.


"Cos'è quello?" Chu Feng notò un palazzo nero in lontananza.


Era una struttura nera come l'inchiostro e sembrava un'enorme spada affilata infilzata nel terreno. Molto maestosa e, allo stesso tempo, dava una sensazione di solennità che avrebbe impedito chiunque dal provare a dissacrare questo luogo.


"Ahah, finalmente siamo alla fine! Chu Feng guarda! Questa è la fine della Torre Fantasma Asura! Se c'è qualcosa di buono in questo posto, sicuramente è in questo palazzo!" Gridò ripetutamente Ovetto.


"In effetti siamo arrivati alla fine." Chu Feng prima esaminò il posto con allerta, poi scoprì una Formazione Spirit che impediva di andare oltre al palazzo. Così, capì che questa era la fine della Torre Fantasma Asura e anche la sua sezione più importante.


Chu Feng mandò una Formazione Spirit in avanti, ma non riuscì ad individuare nulla. Il palazzo nero sembrava poter bloccare ogni cosa. Se avesse voluto sapere cosa c'era all'interno, poteva solo entrare.


Dopo essere atterrato, Chu Feng scoprì che la struttura era davvero enorme. di fronte c'era un ampio percorso formato da pietre quadrate e cristalliine. Ai lati della via c'erano diverse statue di soldati che brandivano grandi spade.


Portavano la stessa armatura e la stessa arma, ma sembravano tutti diversi. Erano maestosi ed alti decine di metri. Parevano dei guardiani disposti in fila, a proteggere la gloria del padrone del palazzo.


Mentre continuava ad avanzare, Chu Feng sentì una sensazione di maestosità ancora più intensa. Nonostante fosse completamente nero, il palazzo non era composto dagli stessi materiali, non era così grande, ma dava una sensazione di immensità.


Alla fine, arrivò di fronte all'ingresso. La porta enorme era alta almeno trenta metri e in mezzo c'era un simbolo speciale. Chu Feng non riuscì a capire cos'era, ma poteva essere descritto con una sola parola: soverchiante.


Ai lati della porta e sopra erano state scritte delle parole.


In alto a destra: "Quali sono le verità del dao della coltivazione? Solo io mi dedico ad uccidere i mostri."


In basso a sinistra: "Chi è il sovrano di questo mondo? Mi faccio strada massacrando per portare ordine nell'universo."


Sopra: "Imperatore del Massacro."


"Imperatore del Massacro? È il padrone di questo posto?"


Quando lo vide, lo sguardo di Chu Feng si accese. La persona che aveva scritto queste parole doveva essere sicuramente un esperto. In quei tratti c'era una chiara arroganza e prepotenza. Doveva aver causato una grande devastazione. Molto probabilmente queste parole erano state scritte dal creatore della Torre Fantasma Asura.


"Eheh, Chu Feng, entra presto! Sicuramente c'è un tesoro dentro, ma dopo che sarai entrato stai attento. A meno che il padrone di questo posto non sia stranamente generoso, non ti lascerà prendere le sue cose senza motivo." Ricordò Ovetto con nervosismo ed entusiasmo.


"Mm." Chu Feng annuì, poi spinse l'enorme porta. Dopo qualche rimbombo, si aprì completamente.


Chu Feng vide che l'interno era enorme e le decorazioni erano molto raffinate. Tuttavia era uguale all'esterno, tutto nero.


Quando entrò, ebbe la sensazione di essere molto piccolo. Anche se non c'erano tesori nel palazzo, dalla prospettiva del padrone sembrava che solo entrarci fosse un onore.


Indipendentemente dalle dimensioni poi, ci sarebbe sempre stata una fine. Dopo aver camminato per un po', vide una strana luce: una fornace. Inoltre di fronte ad essa c'era un'insegna.


A giudicare dai caratteri, anch'essa era stata scritta dal padrone di questo luogo. L'insegna diceva:


FORNACE PER FORGIARE IL POTERE SPIRIT – SOLO PER LA PERSONA A CUI È DESTINATA.
CHI NON È UNO SCIAMANO NON ENTRI!


"Fornace per forgiare il Potere Spirit? Cos'è?" Chiese confuso Chu Feng.


Anche Ovetto la guardò con attenzione. Dopo un po' disse: "Non ne sono molto sicura nemmeno io, ma dovrebbe essere qualche sorta di formazione per allenare il Potere Spirit. Probabilmente è stata creata dal padrone di questo luogo, ma non so se è una trappola o una rara opportunità. Che ne dici di usare il tuo Potere Spirit per esaminarla?"


Chu Feng però scosse la testa e disse: "Non funziona. C'è una Formazione Spirit di fronte a questa fornace. Non posso determinare cos'è esattamente."


"Tuttavia c'è un trucco. Anche se è invisibile, non è solo una semplice ostruzione. E dato che il padrone di questo posto è così potente, se avesse voluto davvero fare del male a qualcuno, avrebbe potuto creare una trappola."


"Con la sua forza, poteva uccidere innumerevoli persone con un semplice colpo. Non sarebbe un problema per lui creare una formazione del massacro da cui non si può fuggire. Non c'è bisogno di sforzarsi così tanto a creare questa Torre Fantasma Asura in modo che accettasse solo le persone esperte."


"Quindi credo che sia un'opportunità. Un'opportunità estremamente rara." Disse con fermezza Chu Feng.
                                


                                



