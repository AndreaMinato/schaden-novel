---
title: Capitolo 840 – Cercare Risultati Veloci
pubDate: 2024-06-26T14:13:16.437Z
tags:
    - mga
---






<em><strong>CAPITOLO SPONSORIZZATO, ringraziamo Disaster66!</strong>
188 capitoli in coda (29 Disaster66 + 160 Dio), 1/3,
-Schadenfreude</em>


La fornace era completamente nera. All'interno bruciava una fiamma bianca. Sembrava misteriosa e chiaramente era piuttosto peculiare.


Dopo che si avvicinò, la fornace sembrò essere già attivata. All'esterno apparì una fila di parole blu chiaro.


"La fornace per forgiare il Potere Spirit può essere usata solo una volta e, dopo essere entrati, si attiverà pienamente. Può diventare più potente a seconda dei desideri dell'utilizzatore trasformando le fiamme."


"Si consiglia al predestinato di valutare correttamente le sue capacità. Se non puoi continuare, per favore lascia la fornace. Non essere avido, non avere fretta puntando a benefici a breve termine. Altrimenti perderai tutto il tuo lavoro precedente.


"Come previsto, è per allenare il Potere Spirit! Inoltre dà un chiaro avvertimento. Sembra che il padrone di questa Torre Fantasma Asura non sia affatto male." Disse con gioia Chu Feng.


"Non è male? Chiaramente sta mostrando le sue tecniche di alto livello per farsi riverire dagli altri."


"Invece di creare una formazione del genere, quanto sarebbe meglio lasciare un po' di ricchezze dietro?" Ovetto arricciò le labbra. Non sembrava troppo soddisfatta di un dono del genere."


"Eheh, credo che queste siano le intenzioni sincere del maestro. Naturalmente sarebbe un bene se avesse lasciato delle ricchezze, ma se l'avesse fatto, non avrebbe potuto mettere alla prova le persone che entravano. Invece la fornace può compensare per una carenza del genere."


"Per gli Sciamani, questa fornace sicuramente è di grandissimo beneficio ed è qualcosa che può potenziare."


Per quanto riguarda quanto cambierà, dipenderà da me. Devo dire che il padrone di questo posto è piuttosto esperto." Tuttavia, in confronto ad Ovetto, Chu Feng era molto soddisfatto.


"Sai come accontentarti, uh? In tal caso, presto entra. Fammi vedere quanto potrai rimanere nella fornace." Disse con un sorriso Ovetto.


"Eheh, aspetta e vedrai." Chu Feng sorrise, poi entrò nella fornace per forgiare il Potere Spirit.


*boom* Immediatamente dopo essere entrato, le fiamme bianche si levarono verso di lui come un'ondata. Non solo circondarono Chu Feng, ma lo attaccarono con ferocia.


Le fiamme erano misteriose. Chiaramente era fuoco, ma la loro temperatura non era alta. Non potevano bruciare gli abiti di Chu Feng, invece stranamente si fusero con il suo corpo, vorticando verso il suo Potere Spirit intangibile.


In quell'istante Chu Feng sentì il suo Potere Spirit cambiare lievemente a causa degli attacchi delle fiamme color bianco. La sua forza si stava affinando, ma gli effetti non erano notevoli. Era perfino inferiore all'Ascia Fantasma Asura che usava costantemente per allenarsi.


*boom* Mentre Chu Feng provava delusione, risuonò un'altra esplosione nella fornace. La fiamma bianca divenne grigia e iniziò anch'essa a raffinare il Potere Spirit di Chu Feng.


"Nonostante sia quasi uguale all'effetto alla mia Ascia Fantasma Asura, è comunque troppo debole. Non puoi dare un altro po' di potere?" Gridò Chu Feng.


*boom* Immediatamente dopo le fiamme della fornace cambiarono e divennero blu.


In quell'istante Chu Feng si accigliò, ma mostrò un po' di gioia.


Mentre veniva "bruciato" dalle fiamme color blu, Chu Feng sentì il suo Potere Spirit aumentare velocemente. L'effetto era superiore a quello dell'Ascia Fantasma Asura, tuttavia sentì anche un po' di dolore. Gli sembrava che innumerevoli piccoli aghi gli stessero infilzando la testa.


"Finalmente è un po' interessante. Osi renderlo ancora più potente?" Gridò con entusiasmo Chu Feng.


*boom* Come desiderava, le fiamme della fornace divennero da viola a blu.


"Umpf!"


In quel momento perfino Chu Feng aggrottò le sopracciglia. Strinse i denti, poi le sue gambe tremarono e con un tonfo si inginocchiò, nell'istante in cui le fiamme erano cambiate, la sua testa aveva iniziato a dolere intensamente.


Si sentiva come se delle lame affilate stessero infilzando il suo capo. Era estremamente difficile da sopportare.


Tuttavia il loro effetto lo rallegrò. Con gli attacchi delle fiamme, il suo Potere Spirit si stava rafforzando con una velocità spaventosa.


"Chu Feng, basta. Queste fiamme color viola sono il tuo limite. Continua ad allenarti così e il tuo Potere Spirit riceverà un grande potenziamento." Ricordò Ovetto.


"Hai ragione. Queste fiamme mi aiutano molto. Possono allenare il mio Potere Spirit con una velocità spaventosa e non sarebbe un problema per me ricevere il potere delle Formazioni Spirit color oro."


"Tuttavia dovrò allenarmi qui per molto tempo, almeno un anno. Dovrei farlo per un anno prima che il mio Potere Spirit raggiunga quello stadio.


"Non posso aspettare così tanto. Non ho così tanto tempo. Così posso solo puntare un risultato veloce e correre un rischio." Chu Feng era pallido. La sua fronte era fradicia di sudore, ma gridò con risoluzione: "Voglio delle fiamme ancora più potenti!"


*boom*


Immediatamente dopo nacquero delle fiamme dorate. Attaccarono con ferocia Chu Feng con ruggiti assordanti e una potenza terrificante.


"AHHHH!"


Perfino Chu Feng non poté trattenersi dal gridare nonostante avesse sperimentato ogni sorta di dolore. Poi si strinse la testa e iniziò a rotolare nella fornace.


Doloroso. Era troppo doloroso. Era diventato quasi insopportabile. Aveva la sensazione che la sua testa fosse cosparsa di fessure e che degli insetti lo stessero consumando in quelle fenditure.


"Chu Feng, esci fuori, esci fuori presto! Altrimenti morirai qui!" Vedendo che Chu Feng non poteva sopportare un'agonia del genere, Ovetto si riempì d'ansia e iniziò a gridare istericamente.


Chi si sarebbe aspettato però che Chu Feng avrebbe detto a denti stretti: "No!" Non solo, si girò e diede pugni al terreno. Si alzò addirittura.


Tuttavia non scelse di lasciare la fornace. Invece si sedette a gambe incrociate a terra.


Simultaneamente stese le mani e lanciò un incantesimo di meditazione. Chu Feng non scelse di ritirarsi, invece affrontò il dolore e continuò a resistere.


Si stava abituando a questa sofferenza. Doveva farlo perché solo allora avrebbe potuto continuare a godere dei benefici portati dalle fiamme dorate.
                                


                                



