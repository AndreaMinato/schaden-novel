---
title: Capitolo 856 – Osservare di Nascosto il Combattimento
pubDate: 2024-06-27T06:13:16.438Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
176 capitoli in coda (16 Disaster66 + 160 Dio), 1/3,
-Schadenfreude</em>


La superficie del picco pieno di piante medicinali era serena, come se fosse completamente intatta.


Tuttavia, una strana aura invisibile si levò dal terreno, trapassando le nuvole e avvolgendo lo spazio sopra il picco.


Un segno di buon auspicio, l'indicazione della presenza di un tesoro speciale. In realtà, dato che c'erano così tante piante medicinali in una sola area, c'era già un'aura d'auspicio, anche se molto debole.


Eppure adesso, dalle profondità del terreno si sollevò un'aura molto forte. Il motivo di questo naturalmente era dovuto a Chu Feng.


Dato che il Terzo Immortale era un potente Sciamano, sicuramente aveva abilità di individuazione che gli altri non possedevano.


Così, Chu Feng sapeva che il Terzo Immortale avrebbe notato velocemente l'aura falsa che aveva creato.


E dato che Chu Feng aveva intensificato l'aura emanata dalle piante medicinali e della Regina delle Medicine che si nascondeva nella Formazione Guardiana, nemmeno il Terzo Immortale avrebbe scoperto il suo piano. Dopotutto anche Chu Feng era molto esperto nell'utilizzo delle tecniche di Formazione Spirit e si era già preparato a fondo per l'occasione.


In quel momento, per sicurezza, Chu Feng si era nascosto a mezz'aria e stava guardando dall'alto i cambiamenti nel picco.


Aveva già fatto ogni possibile preparativo e la sua aura praticamente non trapelava all'esterno. Quindi non era preoccupato di essere scoperto, né temeva di essere influenzato dalle onde d'urto delle tecniche che avrebbe sfoderato il Terzo Immortale.


*hmm* All'improvviso si formò un'increspatura nello spazio sopra la montagna pacifica. Una persona poi apparì dal nulla: era il Terzo Immortale.


"Eheh, è piuttosto astuto. Non solo ha nascosto la sua aura, ma anche il suo corpo."


Chu Feng sorrise compiaciuto. Doveva ammettere che il Terzo Immortale era piuttosto impressionante. Le sue tecniche di occultamento erano molto potenti.


Purtroppo per lui però Chu Feng era già preparato. Indipendentemente dalle azioni del Terzo Immortale, era innegabile che ora si fosse rivelato, mentre Chu Feng era ancora nascosto nell'oscurità.


"Ho sentito che c'erano grandi quantità di piante medicinali nella Chiesa del Fuoco Celeste, così immaginavo che non le avrebbero portate via visto che non erano ancora cresciute. I miei sospetti si sono rivelati corretti."


"La Chiesa del Fuoco Celeste se n'è andata per molti anni e, ora, queste piante medicinali preziose ora erano cresciute pienamente. Ce ne sono ancora così tante. È chiaro che il cielo abbia preparato tutto questo per me."


Il Terzo Immortale sorrise lievemente, ma non aveva fretta di raccoglierli. Invece si avvicinò al punto in cui la Regina delle Piante aveva scavato e disse con un sorriso: "L'aura d'auspicio è la più intensa qui. Sicuramente c'è una pianta intelligente nascosta sottoterra che sta crescendo di nascosto."


"Ma purtroppo, anche se puoi nasconderti dagli altri, non puoi nasconderti da me. Rivelati!"


*whoosh* Dopo aver parlato, il Terzo Immortale si precipitò nella terra. Non mosse nemmeno il suolo, usò una tecnica speciale che gli permetteva di passare attraverso il terreno e le mura. Era chiamata Tecnica dell'Attraversamento.


"Finalmente è caduto nella trappola." Chu Feng non poté trattenersi dal sorridere quando vide il Terzo Immortale entrare nel terreno.


Pensava che, dopo aver scoperto la Regina delle Medicine nascosta nella formazione, sicuramente il Terzo Immortale non si sarebbe ritirato come aveva fatto lui, invece molto probabilmente avrebbe tentato di rompere la barriera a piena forza. Dopotutto aveva il potere di farlo.


*boom* Come previsto, poco dopo aver scavato nel terreno, l'intero picco tremò. Tuttavia il picco era chiaramente rinforzato da un qualche potere speciale. Nonostante ci fosse stato un tremito così intenso, caddero solo poche rocce e non fu distrutto. Era rimasto piuttosto fermo.


*whoosh* Ben presto una persona uscì dal terreno: era il Terzo Immortale.


Tuttavia, in contrasto alla sua espressione precedente di calma, ora mostrava un po' di serietà, specialmente il suo sguardo tagliente. Emetteva una luce accecante come se nei suoi occhi ci fossero lanterne. Guardò con attenzione la superficie della formazione guardiana, esaminandola con attenzione.


*roaaar*


Proprio in quel momento risuonò un ruggito furioso. Dopodiché il suolo della superficie si agitò e diverse radici d'albero di dieci metri circa sfrecciarono dal terreno.


Erano rami molto strani. Non solo avevano delle spine, contenevano anche un potere terrificante. Su ogni singolo ramo c'era un paio di occhi rosso sangue che assomigliava ad un mostro.


"Che potente Formazione Guardiana. È ancora più spaventosa di quanto abbia previsto. Fortunatamente non l'ho attivata prima, altrimenti non avrei avuto nemmeno l'occasione di scappare. Sarei già rimasto ucciso sottoterra."


Chu Feng capì all'istante che il remo non era il vero mostro. Era solo una tecnica di qualche tipo che originava dalla formazione guardiana. Tuttavia il potere immenso dei rami era innegabile. Erano estremamente problematici e perfino un Martial King di primo livello non sarebbe riuscito ad affrontarli. Così, il Terzo Immortale non osò essere minimamente incauto.


In quell'istante Chu Feng si preoccupò, temeva che il Terzo Immortale si sarebbe arreso a causa della forza incredibile della Formazione Guardiana.


"Ahah, interessante. La Chiesa del Fuoco Celeste ha lasciato perfino una formazione offensiva del genere? È per proteggere la Regina delle Medicine dotata di intelligenza?"


"Questa formazione offensiva potrebbe fermare molte persone in effetti, ma non può bloccare me. Tutte le piante qui sono mie! Nessuna di esse dovrebbe anche solo pensare di sfuggirmi!"


Tuttavia le preoccupazioni di Chu Feng erano infondate. Il Terzo Immortale non aveva intenzione di ritirarsi ed espresse perfino il suo entusiasmo. Aggrottando le sopracciglia, sovrappose i palmi e attaccò i rami rilasciati dalla Formazione Guardiana.


*boom boom boom boom* Gli attacchi del Terzo Immortale erano molto feroci. Non erano affatto belli, ma ogni singolo colpo era esperto e conteneva un potere sconfinato.


La forza speciale nel picco lo rendeva estremamente solido. Qualunque altra montagna sarebbe stata distrutta completamente dagli attacchi del Terzo Immortale. Non ci sarebbe rimasto nulla.


In realtà, a parte quel picco rimasto intatto, tutte le altre montagne vicine si erano ridotte in polvere, disintegrate dalle onde d'urto dei colpi del Terzo Immortale.


Il potere di un Martial King in effetti era terrificante. Era di gran lunga superiore a quello di un Martial Lord.


*roaar*


Tuttavia, i rami mandati dalla Formazione Guardiana non erano da meno. Mentre fendevano l'aria, potevano tagliare lo spazio stesso. Come potevano sembrare semplici rami? Sembravano lame inarrestabili.


*boom*


All'improvviso dalla Formazione Guardiana arrivò un'altra ondata. Sui rami apparirono delle fiamme molto bizzarre.


Il fuoco crepitò, inarrestabile. Ardeva perfino l'aria stessa. In un istante si diffuse ovunque e avvolse ogni cosa nel raggio di cento miglia. Anche se il picco era rimasto illeso, ogni cosa al di fuori era stata seppellita da questo inferno.


Fortunatamente Chu Feng era già preparato, si era nascosto nel cielo. Altrimenti i danni collaterali dello scontro da soli lo avrebbero ridotto in polvere.


*whoosh* Tuttavia, proprio in quel momento, Chu Feng cambiò espressione. Si voltò, perché aveva sentito che una persona stava scendendo dal cielo nelle vicinanze e stava atterrando su una nuvola bianca.
                                


                                



