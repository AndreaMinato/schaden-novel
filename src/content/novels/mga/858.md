---
title: Capitolo 858 – Forza Spaventosa
pubDate: 2024-06-27T08:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
175 capitoli in coda (15 Disaster66 + 160 Dio), 1/3,
-Schadenfreude</em>


*boom rumble rumble*


La donna scagliò un attacco potentissimo con un movimento della manica. Era un'ondata di gelo agghiacciante. Era così fredda che apparirono perfino dei fiocchi di neve nell'aria.


Anche la pressione del Terzo Immortale crollò immediatamente. Il gelo discese dal cielo e puntò verso di lui.


"Che mocciosa audace! Osi attaccarmi?"


Anche se aveva la sensazione che non fosse affatto una persona semplice come sembrava, era comunque una Martial Lord di nono livello, perché il Terzo Immortale avrebbe avuto paura?


*whoosh* Ondeggiò l'Armamento Reale Incompleto e diversi fendenti verde chiaro iniziarono a volare verso la donna vestita di bianco a mezz'aria.


"Spaccatevi." Proprio in quel momento riecheggiò una voce estremamente piacevole. Era molto melliflua, simile ad una campana limpida, ma anche al debole grido di un uccello.


Il potere della voce era davvero formidabile. Mentre gridava, rivelò una mano bianca come la neve dalla sua manica, la sua pelle sembrava raffinata come la giada.


Questo movimento fu accompagnato da una sconfinata pressione. Con un'esplosione, un suo solo colpo di palmo distrusse l'Armamento Reale Incompleto del Terzo Immortale.


*boom boom boom boom*


Tuttavia non era niente di che. Dopo aver distrutto l'attacco del Terzo Immortale in una sola volta, scagliò un altro colpo di palmo.


La pioggia di attacchi scatenò una tempesta nella formazione.


Perfino il Terzo Immortale aggrottò le sopracciglia. Strinse il suo Armamento Raele Incompleto e lo mosse velocemente. Continuò a scagliare fendenti di luce verde per bloccare i suoi attacchi.


*whoosh* Tuttavia era troppo potente. Quando il Terzo Immortale finì di distruggere i colpi di palmo, la donna era già apparsa dietro di lui come un fantasma e stava puntando alla sua testa. Il potere contenuto nel suo palmo era devastante.


*swish* In una situazione del genere, il Terzo Immortale si spaventò. Il suo viso vecchio impallidì all'istante perché non si sarebbe mai aspettato che una mera Martial Lord di nono livello sarebbe stata così potente.


In quel momento, anche se non era disposto ad ammettere quanto era forte la sua avversaria, non osò mostrare imprudenza. Balzò in avanti e si allontanò. Aveva scoperto che era troppo rapida e i suoi attacchi troppo forti. Il freddo che emanava il suo corpo gelava le ossa. Era insopportabile, quindi non doveva mantenere le distanze.


Tuttavia, la donna che gli si era già avvicinata non gli diede un'occasione per scappare e lo inseguì.


Ondeggiò la mano e mosse il palmo. Strati di potere distruttivo si precipitarono verso il Terzo Immortale.


Era davvero troppo potente. I suoi attacchi erano diretti e feroci, privi di punti deboli. Anche se il Terzo Immortale aveva un Armamento Reale Incompleto e stava usando tutte le sue forze, poteva solo schivare i suoi attacchi.


Dato che i suoi colpi erano così intensi, il Terzo Immortale era rimasto ferito dalle onde d'urto. I suoi abiti erano laceri e i suoi lunghi capelli erano scompigliati. Perfino il suo viso si gonfiò e strati di ghiaccio iniziarono ad apparire in ogni parte del suo corpo.


"Se posso chiedere, che ostilità ha nei miei confronti per causare una raffica di attacchi continua?" Chiese il Terzo Immortale mentre si rendeva conto di essere in svantaggio.


Sapeva che non era una normale Martial Lord di nono livello. La sua forza lo aveva spaventato.


COsì pensò che probabilmente fosse un'esperta della Regione del Mare Orientale che aveva nascosto la sua identità e la sua coltivazione.


Tuttavia la donna non risposta alla domanda del Terzo Immortale. Non solo, i suoi attacchi divennero ancora più intensi, al punto quasi da ucciderlo.


"Ahah, è davvero interessante! Non credevo che ci sarebbe stata una persona così potente in questa Regione del Mare Orientale!"


"Chu Feng, questa persona probabilmente non ha nascosto la sua coltivazione. Una Martial Lord di nono livello, probabilmente è la sua vera coltivazione."


"E possedere una forza del genere a questo livello... è quasi paragonabile a te! Finalmente, qualcuno di decente è apparso in questa regione di mediocrità."


"Sembra che hai incontrato finalmente una buona avversaria!" La battaglia entusiasmò Ovetto.


"Sì! Da ciò che vedo, non credo che sia così vecchia. Probabilmente è della mia stessa generazione, eppure è così potente. È davvero incredibile."


"È capace di ridurre in queste condizioni un Martial King e il Terzo Immortale ha anche un Armamento Reale Incompleto."


"Eppure quella donna non solo sta combattendo a mani nude, sembra che non si degni nemmeno di usare una tecnica marziale! Con solo la sua potenza e gli attacchi fisici più diretti, ha ridotto il Terzo Immortale in condizioni del genere."


"Impressionante. Davvero troppo impressionante, ma chi è? Una persona così potente non dovrebbe essere così sconosciuta."


"Perché non ho mai sentito parlare di lei prima?"


Anche Chu Feng era stupito dalla forza della donna. Questa era la prima volta da quando aveva incontrato Zi Ling, che Chu Feng aveva visto una persona dalla forza combattiva superiore alla sua e che era della sua stessa generazione. Inoltre la sua potenza era chiaramente superiore perfino a quella di Zi Ling. Era davvero incredibilmente potente.


"Sono il Terzo Immortale dell'Arcipelago Immortale della Condanna. Senior, oserei dire che non ci siamo mai incontrati prima e probabilmente l'Arcipelago non è nemmeno suo nemico. Eppure non ha detto nulla prima di tentare di uccidermi. Sono davvero perplesso."


"Senior, per favore esprima le sue ragioni e mi lasci morire con un significato. Anche se verrò sconfitto, mi piacerebbe sapere perché." Vedendo che stava per essere battuto, il Terzo Immortale non perse la calma. Invece mostrò un atteggiamento rispettoso mentre chiedeva da dove provenisse la sua avversaria.


*whoosh* La donna si fermò all'improvviso a mezz'aria.


Vedendo questo il Terzo Immortale colse l'occasione per distanziarsi da lei. Solo dopo che si sentì al sicuro si fermò.


In quel momento non solo aveva i capelli scompigliati, stava perfino ansimando ricoperto di sudore. Il suo corpo stava tremando lievemente.


Chu Feng poteva vedere uno strato di freddo sui suoi abiti. Chiaramente era dovuto all'aura gelida peculiare della donna. Bisognava ammettere che le condizioni del Terzo Immortale ora erano miserabili.


Dopo aver visto la sua forza terrificante, il Terzo Immortale non agì imprudentemente. Invece porse i suoi rispetti, si inchinò e disse cortesemente: "Senior, potrei chiedere il suo nome? Cosa l'ha disturbata? Che sia il suo territorio?"


"Non sono la proprietaria di questo posto, ma dato che sono venuta qui, appartiene tutto a me. Non mi importa da dove provieni, ma non puoi prendere nemmeno un filo d'erba da questo posto."


"Sei vecchi, perfino più vecchio di mio nonno, eppure mi chiami Senior. È davvero triste."


"Per questo oggi ti risparmierò la vita. Smamma. Se ti vedrò di nuovo qui, non te la lascerò passare liscia così facilmente." Disse con derisione la donna mentre muoveva la manica.
                                


                                



