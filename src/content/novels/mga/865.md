---
title: Capitolo 865 – Armatura di Fulmini
pubDate: 2024-06-27T15:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
169 capitoli in coda (9 Disaster66 + 160 Dio), 1/3,
-Schadenfreude</em>


"Ehi, mia regina, guarda bene perché questa è la prima volta che potrò davvero usare il potere del Fulmine Divino."


Chu Feng sorrise lievemente, poi il suo sguardo divenne feroce. Con un crepitio e il rumore di fulmini che si intrecciavano, quattro colori riapparirono nei suoi occhi.


Questo però fu solo l'inizio. I fulmini emersero anche dal suo corpo. In un istante, innumerevoli saette schizzarono fuori dal suo corpo, coprendolo.


Proprio in quell'istante, Chu Feng fu avvolto da fulmini di quattro colori, diventando incredibilmente appariscente.


L'elmo, l'armatura e gli stivali maestosi erano tutti costruiti con le saette.


Non solo brillavano, c'erano dei motivi che assomigliavano a dei fulmini sul suo corpo. Era un aspetto davvero imponente.


Aspetto più importante, la sua coltivazione aumentò. Divenne un Martial Lord di sesto livello.


Non fu solo la sua forza ad aumentare, anche l'atmosfera attorno divenne completamente diversa. In quell'istante emanava un'aura spaventosa, un terrore prodotto dai Fulmini Divini nel suo corpo.


Era un'aura potente che non apparteneva a questo mondo.


"Wow, puoi anche aumentare la tua coltivazione! Non solo la tua coltivazione, ma anche la tua forza! Chu Feng, sei diventato davvero potente!"


Ovetto ne fu molto sorpresa perché aveva scoperto che Chu Feng non era diventato solo un Martial Lord di sesto livello, ma anche la sua forza combattiva era aumentata. Ora era potente come quando brandiva l'Armamento Reale prima!


Ciò significava che, ora non avrebbe avuto problemi nello sconfiggere i normali Martial Lord di nono livello e se avesse usato l'Armamento Reale, allora sarebbe stato ancora più formidabile. Anche se non avesse potuto sconfiggere un Martial King, almeno sarebbe riuscito a sfuggirgli.


L'avanzamento di Chu Feng stavolta aveva davvero fatto la differenza. Se avesse incontrato di nuovo Murong Xun, Chu Feng non l'avrebbe temuto affatto.


Si poteva perfino dire che, nella Regione del Mare Orientale, a parte la terrificante Tantai Xue, non c'erano Martial Lord che potevano sconfiggerlo.


"Ovetto, hai ragione. Questo Fulmine Divino ha davvero superato la mia immaginazione. Ne ho capito solo una piccola porzione, eppure mi sento completamente diverso rispetto a prima. È come se fossi una persona nuova! In futuro, se potrò padroneggiare completamente questo potere..."


"Eheh, non vedo l'ora!" Chu Feng sorrise con desiderio.


"Tu e questo Fulmine Divino siete già una cosa sola. Significa che ti ha approvato. Finché continuerai a crescere, gli altri cinque Fulmini Divini prima o poi saranno tuoi."


"Tuttavia ora dovresti tornare velocemente nel Picco Nebbioso."


"Prima di tutto la tua fidanzata sta ancora aspettando questa componente principale. Secondo, ora puoi coltivare il Tabù Terrestre, il Fendente del Firmamento." Ricordò Ovetto.


"Mm." Chu Feng annuì, ma mostrò uno strano sorriso: "Tuttavia, prima di andarmene, c'è un posto a cui devo fare ancora visita."


"Eheh, se non sbaglio vuoi andare nel Sect della Spada di Pietra, giusto?" Disse ridacchiando un po' lo spirito.


"Mm. Nonostante il capo del Sect della Spada di Pietra sicuramente sia morte, dato che hanno osato attaccare il Sect della Distruzione dei Demoni della Notte, non posso lasciarli vivere. Devo farne un esempio e lasciare sapere al mondo cosa succede quando si diventa nemici del Sect della Distruzione dei Demoni della Notte."


"Altrimenti ci saranno sempre più organizzazioni che si alleeranno all'Arcipelago Immortale della Condanna. Non sarebbe affatto positivo." Disse Chu Feng.


"Va bene. Allora andiamo lì e usiamo questo piccolo Sect per mettere alla prova le tue attuali abilità." Ovetto mostrò uno sguardo pieno di aspettativa. Voleva davvero vedere quanto era diventato potente Chu Feng.


*whoosh* Dopo aver deciso, Chu Feng balzò attraverso il ghiaccio e volò verso il Sect della Spada di Pietra.


Il Sect della Spada di Pietra si trovava nelle Pianure dell'Inverno. Nonostante non fosse il più potente, poteva essere considerato una delle organizzazioni più formidabili.


Ora era già notte fonda, ma il Sect della Spada di Pietra era ancora ben illuminato. Stavano cantando e danzando e, nella piazza, diverse decine di migliaia di persone si erano radunate a bere insieme. Era proprio una scena animata.


Inoltre non c'erano solo uomini del Sect della Spada di Pietra. Erano presenti tutte le organizzazioni e le persone di rilievo nelle Pianure dell'Inverno.


Il motivo per cui così tante persone stavano festeggiando e non se n'erano andate nonostante l'ora era dovuto al capo del Sect della Spada di Pietra, Shi Jingtian.


Era stato salvato dal Terzo Immortale. Non solo era sopravvissuto, aveva anche offerto loro l'occasione di allearsi all'Arcipelago Immortale della Condanna.


Tuttavia, a causa dello scontro con Chu Feng, il Sect della Spada di Pietra aveva subito gravi perdite. Non solo erano stati sacrificati i loro Anziani e discepoli più potenti, anche i sei superi Anziani erano stati uccisi da Chu Feng. Al momento il Sect della Spada di Pietra aveva davvero perso una grande quantità del suo spirito. Era di gran lunga inferiore a prima e, a parte il loro capo, non avevano davvero un solo vero esperto.


Per mantenere la sua posizione dopo essere entrato nell'Arcipelago Immortale della Condanna, Shi Jingtian aveva invitato tutte le organizzazioni e le persone più potenti nelle Pianure dell'Inverno ad allearsi con loro ed unirsi insieme all'Arcipelago Immortale della Condanna.


Nonostante questa offerta sembrasse vantaggiosa in superficie, in realtà mirava ad assimilare gli altri Sect. Nessuno sarebbe stato disposto ad accettare. Tuttavia, a causa dell'Arcipelago Immortale della Condanna, il loro parere non sarebbe stato importante. Non avevano osato rifiutare. Poterono solo accettare i suoi termini e scegliere di allearsi con il Sect della Spada di Pietra.


Per esprimere la sua sincerità, il capo del Sect della Spada di Pietra aveva anche organizzato un'assemblea.


Oggi era il terzo giorno di questo evento, e anche l'ultimo giorno. Dopo stasera, il capo del Sect della Spada di Pietra avrebbe condotto molti esperti all'Arcipelago. Da allora si sarebbero sistemati lì e avrebbero lasciato le Pianure dell'Inverno.


"Cosa ne pensate delle quattro bestie del fulmine nel cielo di prima? Era un fenomeno causato dall'arrivo di un Corpo Divino?"


Al centro della piazza del Sect della Spada di Pietra c'era un enorme palazzo. Sopra di esso si teneva un banchetto abbondante.


I partecipanti di questo banchetto erano le persone più famose nelle Pianure dell'Inverno. Lì c'era anche il capo del Sect della Spada di Pietra e ora stava discutendo del fenomeno che Chu Feng aveva causato.


Nonostante il Sect della Spada di Pietra fosse tornato a cantare e a danzare contento, quello spettacolo spaventoso aveva fatto loro impressione. Anche se i fulmini erano scomparsi, non riuscivano a calmarsi.
                                


                                



