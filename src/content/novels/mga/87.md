---
title: Capitolo 87 - La Famiglia Chu è in Difficoltà
pubDate: 2024-05-26T05:13:16.344Z
tags:
    - mga
---


CAPITOLO SPONSORIZZATO Ringraziamo LOL90 :)
-Schadenfreude


Sulla strada che conduceva alla Città pendente, Chu Renyi e alcuni membri della famiglia Chu erano stati circondati e attaccati.


In quel momento la maggior parte di loro aveva subito gravi ferite e giaceva ad un lato della strada. Alcuni di loro erano già morti a causa delle lesioni. Solo Chu Renyi che era all'ottavo livello dello Spirit realm si stava rialzando a fatica.


Ma di fronte a sei persone all'ottavo livello e molti nemici del settimo, Chu Renyi era assolutamente in svantaggio. Aveva innumerevoli ferite e stava ansimando per la fatica. Al momento aveva un'espressione rassegnata sul volto.


"Chu Renyi, non avresti mai pensato che ti avremmo aspettato per molte ore, vero? Oggi nessuno potrà salvare la tua famiglia Chu. Moriranno tutti!" Disse il capo del gruppo.


"Mazhong, la mia famiglia Chu non è nemica della tua famiglia Ma. Perché stai aiutando la famiglia Xu a ferirci?!" Chiese alzando la voce Chu Renyi.


"Ahah, Chu Renyi dovresti aver ben chiaro in mente perché ci stiamo unendo per affrontarvi. Credi di poterlo nascondere ancora?" Sorrise freddamente Mazhong mentre si avvicinava a Chu Renyi rivelando un intento omicida.


"Dobbiamo ancora vedere se avrai la capacità di distruggere la mia famiglia Chu." Ma proprio in quel momento una voce tuonò come un fulmine.


La gente della famiglia Ma sussultò per la paura e si girò a guardare.


Videro un giovane che stava cavalcando un grosso cavallo bianco. Si stava dirigendo verso di loro, ovviamente quella persona era Chu Feng.


"Quello è il ragazzo della Famiglia Chu, Chu Feng. Perché è tornato?"


"C'è qualcosa di strano. Guarda i suoi vestiti! Quelli sono... gli abiti di un discepolo principale della Scuola del Drago Azzurro."


Le persone che avevano visto Chu Feng al raduno della famiglia Chu lo riconobbero istantaneamente con un'occhiata. Tuttavia erano rimasti scioccati dalla sua nuova posizione.


Non era passato nemmeno un mese dal raduno della famiglia Chu, ma chiaramente Chu Feng, che allora era solo un discepolo della corte interna, era diventato un discepolo principale. Era semplicemente inimmaginabile.


Anche se sapevano che il talento di Chu Feng era impressionante e che sarebbe diventato estremamente forte in futuro, non avrebbero mai pensato che fosse così sbalorditivo. Superava le loro aspettative.


"Chu Feng, scappa!" Urlò Chu Renyi.


"Circondatelo. Non lasciatelo scappare." Mazhong ordinò subito alla folla di circondarlo.


Chu Feng invece non considerò nemmeno il gruppo, rimase sul suo cavallo, guardando dall'alto in basso la folla nervosa che stava sigillando le sue vie di fuga.


"Ahah, piccolo demone. Sei piuttosto impressionante, diventare discepolo principale della Scuola del Drago Azzurro alla tua età. Sarebbe tremendo se tu continuassi a diventare più forte." Mazhong rise di sollievo quando vide che il ragazzo era intrappolato.


"Esatto. Oggi dobbiamo sterminare completamente la famiglia Chu, altrimenti avremmo innumerevoli guai in futuro."


Gli altri gli fecero da eco. Dopotutto il talento di Chu Feng era troppo terrificante. Così forte che li impauriva, se non l'avessero ucciso avrebbero avuto troppi guai in futuro.


"Bastardi. Volete sterminare la mia famiglia Chu? Scordatevelo." In quel momento Chu Renyi si precipitò su di loro come se fosse impazzito.


Oggi una calamità era piombata sulla famiglia Chu e praticamente tutta la popolazione della Città Pendente era stata sterminata. Le speranze della famiglia Chu erano state poste sulla giovane generazione e, ovviamente, Chu Feng era la loro più grande speranza.
Nonostante non gradisse personalmente Chu Feng, in quanto parte della famiglia Chu, doveva proteggerlo anche a costo della vita.


"Chu Feng scappa! Dì a Yue'er e agli altri di non tornare nella Città Pendente!" Gridò Chu Renyi mentre cercava di uccidere i suoi nemici.


"Umpf. Non puoi nemmeno badare a te stesso eppure vuoi salvare altre persone. Uccidetelo." Sbuffò freddamente Mazhong e menò un fendente verso Chu Renyi con una spada di ferro.


Allo stesso tempo gli altri attaccarono Chu Feng, le loro mosse erano spietate e avevano davvero intenzione di uccidere.


*whoosh whoosh whoosh*


Anche Mazhong era all'ottavo livello dello Spirit realm, ma era nei suoi anni migliori. Inoltre Chu Renyi era già gravemente ferito e la lama di Mazhong era incredibilmente forte. Dopo un po' di mosse Chu Renyi era stremato, la sua velocità rallentò e per lui divenne difficile difendersi.


"Ahhhhhh"


Ma proprio in quel momento iniziarono a risuonare delle urla di dolore dietro di lui. All'inizio Mazhong le aveva ignorate, credeva che i suoi sottoposti stessero picchiando Chu Feng.


Tuttavia dopo un po' sentì che c'era qualcosa di strano. Quelle voci sembravano appartenere ai suoi sottoposti e poi si accorse delle espressioni felici e sorprese dei membri della famiglia Chu. Alla fine capì che forse le cose non erano andate bene come si aspettava.


*whoosh*


Mazhong fece una finta e poi schivò a lato. Ne approfittò per dare un'occhiata alla situazione e rimase sbalordito. Vide i corpi decapitati della famiglia Ma e Chu Feng ricoperto di sangue, ma senza nemmeno un graffio mentre calpestava un cadavere di un membro della famiglia Ma.


Si stava pulendo dalle macchie di sangue sulla mano con i loro vestiti e, come se avesse sentito lo sguardo di Mazhong, non poté non girarsi e rivelare un sorriso sinistro.


"Tu... tu..."


In quel momento Mazhong impallidì per la paura e arretrò di un po' di passi. La spada nelle sue mani cadde a terra. Barcollando cadde a terra con un tonfo.


Non avrebbe mai pensato che così tanti esperti della sua famiglia sarebbero stati uccisi immediatamente da Chu Feng. I suoi metodi erano stati così crudeli che li aveva decapitati tutti.


Come il giovane di fronte a lui poteva perfino sembrare una persona priva di esperienza? Era semplicemente un demone spietato, dal cuore freddo e che uccideva senza nemmeno battere ciglio. 
Quando Chu Feng puntò lo sguardo verso di lui e Mazhong vide il suo intento omicida, quell'aura quasi lo soffocò.


Chu Feng non badò a lui. Avanzò un passo alla volta e sollevò la lama che Mazhong aveva fatto cadere a terra. Dopo averla guardata disse: "Bella lama."


*whoosh* Prima ancora che finisse di parlare, una luce fredda brillò e spruzzò del sangue a mezz'aria. Mazhong non ebbe nemmeno l'opportunità di urlare prima di venire decapitato.


Guardando quella scena, perfino Chu Renyi e gli altri membri della famiglia Chu tremarono di paura. Gocce di sudore imperlarono i loro volti.


Era accaduta una cosa inconcepibile. Anche tralasciando il fatto che la forza di Chu Feng fosse capace di uccidere persone all'ottavo livello dello Spirit realm come se ammazzasse dei pulcini, alla sua età come poteva essere così spietato? Dopotutto Chu Feng era ancora un giovane di quindici anni, perfino degli adulti potevano non essere capaci di fare una cosa del genere.


"Zio, cos'è successo?" Chu Feng lanciò via la lama e domandò velocemente. Capiva che la famiglia Chu aveva incontrato qualche difficoltà.


"Feng'er, è successa una catastrofe." Solo dopo la domanda di Chu Feng, Chu Renyi si riprese dallo shock e spiegò con emozione cos'era accaduto.





