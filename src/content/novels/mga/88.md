---
title: Capitolo 88 - Muori
pubDate: 2024-05-26T06:13:16.344Z
tags:
    - mga
---


A quanto pareva, quando Chu Feng e gli altri se n'erano andati, era successo qualcosa di grosso nella famiglia Chu. Nella miniera della montagna era stato estratto un raro minerale nero e, dopo un po' di ricerche, avevano scoperto che ce n'era in grandi quantità.


<em>Nota Traduzione: "玄" tradotto con nero può significare sia "nero" sia "misterioso". Nella versione inglese è stato tradotto con "black" (cioè nero), non sapendo quale dei due sia il significato giusto mi atterrò alla versione inglese.</em>


Il ferro nero era il miglior materiale per creare armi. Il suo valore era superiore perfino all'oro e quella miniera era un deposito estremamente prezioso. Poteva aumentare i profitti della famiglia Chu di diverse centinaia di volte.


Così, quando il ferro nero era stato scoperto, la famiglia Chu ne aveva gioito e avevano iniziato ad estrarre in segreto il minerale.


Ma nel mondo non c'erano mura che non lasciassero passare vento. Nessuno sapeva chi avesse diffuso la notizia riguardo al minerale nero e quando i poteri vicini lo vennero a sapere iniziarono a provare invidia.


I due gruppi più forti dell'area montagnosa, la famiglia Ma e quella dei Wang si erano alleate sotto la guida della nemesi della famiglia Chu, la famiglia Xu.
Insieme avevano attaccato i Chu, volevano dividersi equamente gli introiti della miniera di ferro nero.


All'inizio Chu Renyi stava conducendo qualche affare fuori della città. Quando aveva ricevuto la notizia, era tornato subito, ma non credeva che avrebbe incontrato l'agguato della famiglia Ma. Se non fosse stato per Chu Feng sarebbe stato ucciso.


"Questa famiglia Xu dev'essere stanca di vivere."


Dopo aver sentito ciò che era accaduto, Chu Feng strinse i denti per la rabbia. L'intento omicida del suo sguardo riempì l'aria e, senza nemmeno montare sul cavallo, avanzò velocemente in direzione della famiglia Chu.


"Feng'er non andare, è troppo pericoloso." Chu Renyi cercò frettolosamente di fermarlo.


Ma fu tutto invano. Chu Feng era troppo rapido e in un lampo era scomparso. In quel momento Chu Renyi poté soltanto ricacciare in gola le parole che voleva dire.


Dopo un po' si riprese e disse con stupore: "Che velocità! È già andato oltre lo Spirit realm?"


Sentendo le parole di Chu Renyi, i membri della famiglia Chu gravemente feriti rimasero a bocca aperta. Aveva sorpassato lo Spirit realm alla sua età? Per loro era inimmaginabile.


La Città Pendente era la sede della famiglia Chu, che ne manteneva l'ordine e la sicurezza. Dire che questa cittadina fosse un paese in miniatura non sarebbe stata un'esagerazione.


Inoltre, a causa delle recenti attività di estrazione, la famiglia Chu aveva preparato diversi strati difensivi per proteggersi dalle invasioni.


Ma di fronte all'attacco della famiglia Xu, Ma e Wang le protezioni erano state demolite e i cittadini massacrati. Solo alcuni membri della famiglia Chu erano rimasti a combattere.


Tuttavia, non importava quanto fosse forte Chu Yuanba, naturalmente sarebbe stato in svantaggio contro i tre maestri della famiglia Xu, Ma e Wang. Al momento era pallido come la carta. Era coperto di sangue ed era quasi in ginocchio sul pavimento, ansimando e tossendo violentemente.


"Padre." Vedendo che Chu Yuanba non aveva più la forza di combattere, Chu Yuan arrivò al suo fianco. Guardava con ansia i nemici, temeva che qualcuno avrebbe ucciso suo padre.


Quando Chu Yuanba era stato sconfitto, anche le forze attorno smisero di combattere. Alla fine un breve momento di pace era arrivato per questa battaglia sanguinosa.


"Chu Yuanba, non sei niente male, ti darò una morte dignitosa. Suicidati."
Tra i nemici c'era un vecchio leggermente grasso e basso con una barba nera. Era il maestro della famiglia Xu.


Guardando i vecchi di fronte a lui e osservando i feriti gravi e i morti della famiglia Chu, Chu Yuanba disse con tristezza:


"Io posso suicidarmi, ma per favore lascia andare la mia famiglia."


"Garantisco che lascerà questa montagna e non tornerà mai più."


"Ahah! Sei un idiota o ci prendi per tali? Vuoi che rilasciamo la tigre facendola tornare nella montagna? Lasciare che la malattia si diffonda?"


"Se vuoi dare la colpa a qualcuno, biasima la tua incapacità di ragionare. Se avessi promesso di condividere la miniera di ferro con noi, come sarebbe successo tutto questo? Il solo motivo per cui la tua famiglia è arrivata è questo punto è a causa tua."


"Non rimarrà vivo un solo membro della famiglia Chu. Dovreste andare tutti a suicidarvi. Vi lasceremo morire con un cadavere intatto."


Il tono del maestro della famiglia Xu era gelido e spietato. Dopo aver lottato con la famiglia Chu per così tanti anni, li odiava fino all'osso. Come poteva lasciare loro respiro?


"Ahhhhh"


"Waaaah"


Ma proprio in quel momento si sentirono delle urla provenire dall'esterno della residenza della famiglia Chu. Le grida risuonavano una dopo l'altra e alcune in contemporanea. Era piuttosto terrificante.


In quel momento le espressioni di ogni membro della famiglia Chu Cambiò. In particolare la gente della famiglia Xu, Wang e Ma iniziò ad agitarsi.


Questo perché al momento, la famiglia Chu era già stata costretta a ritirarsi nella residenza e fuori erano rimasti solo i loro uomini.


Ma le miserabili urla durarono per un momento. Molto presto si spensero, il silenzio innervosì ancora di più le persone.


*tap tap tap*


"Maestro, salvami!"


Un uomo scappò verso di loro, ma prima che facesse tre passi, arrivò un vento freddo e una lama di ferro nero sfrecciò verso di lui.


Con un tonfo, la testa del membro della famiglia Xu volò in aria. Alla fine cadde a terra come un melone e il suo corpo era ancora in piedi, ancora in una posizione di corsa.


"Questo..."


In quell'istante, sia la famiglia Xu, sia la famiglia Wang erano incredibilmente scioccate. Impallidirono perché l'uomo che era stato appena ucciso era un esperto all'ottavo livello dello Spirit realm.


Una persona del genere era stata uccisa così facilmente e anche di fronte ai tre maestri delle famiglie, era evidente quanto fosse forte la persona che lo aveva attaccato.


Proprio mentre si stavano innervosendo tutti, risuonarono dei passi al di fuori della residenza, rompendo il silenzio.


Sentendo quei passi calmi, le persone si preoccuparono ancora di più e si spaventarono, come se ogni passo facesse sussultare violentemente i loro cuori.


Alla fine, sotto gli sguardi della folla apparve un giovane uomo.


Il ragazzo stava indossando un lungo abito blu e stava tenendo una grande bandiera.


La bandiera era molto speciale su di essa c'era un drago verde avvolto a spirale, al suo centro c'erano tre caratteri. Era il simbolo della Scuola del Drago Azzurro, la "Bandiera del Drago Azzurro".


<em>Nota traduzione: i tre caratteri sono "青龙旗" "Bandiera del Drago Azzurro"</em>


Ma il giovane era chiaramente più terrificante dell'imponente Bandiera del Drago Azzurro. Sul suo volto c'era del sangue e il suo corpo odorava di sangue ed emetteva un incredibile intento omicida.


*bang*


All'improvviso il ragazzo piantò la grossa bandiera. Con uno scoppio, infilzò le lastre di pietra del pavimento, creando diverse crepe.


"Oggi, chiunque invaderà il territorio della mia famiglia Chu, morirà!"





