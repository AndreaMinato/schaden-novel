---
title: Capitolo 881 – Bello spettacolo
pubDate: 2024-06-28T07:13:16.441Z
tags:
    - mga
---


<em><strong>Capitolo sponsorizzato, ringraziamo Dio!</strong>
157 capitoli in coda (157 Dio), 1/3,
-Schadenfreude</em>


La terra dove era stato scavato il minerale si chiamava Pianure della Burrasca e, a causa delle sue risorse, era uno dei territori più importanti dell'Arcipelago Immortale della Condanna. Si diceva che la persona che sovrintendeva quest'area fosse il Sesto Immortale.


Il Sesto Immortale era allo stesso livello del Settimo e dell'Ottavo, era anche lui un Martial King di primo livello. Tuttavia la sua forza combattiva superava di gran lunga quei due. Si diceva che potesse affrontare perfino un Martial king di secondo livello.


Così il Sect della Distruzione dei Demoni della Notte non avrebbe attaccato direttamente le Pianure della Burrasca anche solo per evitare imprevisti.


E dato che il Sect della Distruzione dei Demoni della Notte voleva appropriarsi dell'Adamantio Antico, probabilmente avrebbe fatto un agguato a Murong Xun e agli altri una volta che avessero lasciato le Pianure della Burrasca con il carico. Non solo avrebbe ottenuto i minerali, ma avrebbe anche potuto catturare Murong Xun. Sarebbe stato come prendere due piccioni con una fava. Eppure come potevano sapere che li aspettava un'enorme trappola?


Tuttavia, dopo che Chu Feng e Qiushui Fuyan lasciarono la formazione di teletrasporto e, quando arrivarono nella posizione più adatta ad un agguato, ricevettero una pessima notizia: diversi giorni fa Murong Xun aveva già condotto gli esperti dell'Arcipelago Immortale e si era diretto verso le Pianure della Burrasca.


Se era andato tutto secondo il piano, Murong Xun e gli altri probabilmente erano già arrivati a destinazione,avevano raccolto l'Antico Adamantio e ora stavano tornando.


Questo innervosì Chu Feng perché il Sect della Distruzione dei Demoni della Notte molto probabilmente avrebbe già preparato un agguato e senza accorgersene sarebbe già caduto vittima della trama dell'Arcipelago Immortale della Condanna.


"Chu Feng, non preoccuparti. Anche solo per te, interverrò."


"L'Arcipelago Immortale della Condanna ha invitato due Protettori dal clan del Divino Uccello Infernale, ma sicuramente non si aspetta che sarei venuta qui ad aiutarli. Se il Sect della Distruzione dei Demoni della Notte finirà davvero nella trappola, non sarà troppo grave. Possiamo sventare il loro piano."


"Le fiamme del clan del Divino Uccello Infernale sono molto potenti, ma mostrerò loro che le fiamme più potenti sono quelle della Chiesa del Fuoco Celeste." Disse Qiushui Fuyan quando notò l'agitazione di Chu Feng.


"Senior Qiushui, mi scuso davvero per averla trascinata nella battaglia tra il Sect della Distruzione dei Demoni della Notte e l'Arcipelago Immortale della Condanna." Chu Feng provava davvero gratitudine per le parole della donna. Al momento, i membri del Sect della Distruzione dei Demoni della Notte erano davvero in pericolo e, anche se Qiushui Fuyan sarebbe diventata una nemica dell'Arcipelago Immortale della Condanna una volta che fosse intervenuta, Chu Feng non poteva rifiutare.


Dopotutto, se il Sect della Distruzione dei Demoni della Notte era caduto nella trappola, non poteva salvarli con la sua forza. Se Qiushui Fuyan lo avesse aiutato, allora avrebbe potuto ribaltare la situazione in qualche modo.


"Stupido ragazzo, di cosa stai parlando? L'Arcipelago Immortale della Condanna non ha puntato gli occhi sulla mia Chiesa del Fuoco Celeste da uno o due giorni. Siamo già nemici, prima o poi ci saranno dei conflitti tra di noi. Perché non prima piuttosto che dopo? Dopotutto, sono la sola rimasta della Chiesa del Fuoco Celeste. Cosa potrebbero farmi?" Qiushui Fuyan sorrise lievemente. La sua espressione era calma, sembrava che non avesse la minima paura nei confronti dell'Arcipelago Immortale della Condanna.


Chu Feng non poté che sorridere dopo aver sentito le sue parole e provò un po' meno di vergogna. Aveva proprio ragione. Anche se non fosse stato per lui, in realtà Qiushui Fuyan era già una nemica dell'Arcipelago Immortale della Condanna.


"Stanno arrivando delle persone." All'improvviso Chu Feng si accigliò. Aveva esteso il suo Potere Spirit per trovare il Sect della Distruzione dei Demoni della Notte, quindi era molto sensibile ai cambiamenti esterni. Aveva comunque scoperto delle persone in arrivo anche se erano molto lontane.


Anche Qiushui Fuyan li aveva individuati, tuttavia non si fece cogliere dal panico. Invece sorrise lievemente e disse: "Li conosco. Dato che provengono dalle Pianure della Burrasca, forse possiamo ottenere qualche informazione."


"Senior Qiushui, conosce queste persone?" Chiese Chu Feng.


"Mm, provengono dalla Terrazza Xuanyuan. Non dire nulla. Andrò a chiedere informazioni." Disse la donna.


"Mm." Chu Feng annuì e, allo stesso tempo, usò la maschera e cambiò il suo aspetto. Abbassò anche la sua coltivazione e seguì Qiushui Fuyan fingendo di essere un suo servo.


La donna rallentò intenzionalmente e volò senza fretta. In effetti, poco dopo, videro diverse persone che stavano volando verso di loro.


Erano cinque anziani. Indossavano abiti comuni e le loro coltivazioni erano al picco del Martial Lord realm. Anche se Qiushui Fuyan aveva coperto il viso con il suo velo, la riconobbero comunque. Così, dopo averla vista, si avvicinarono velocemente porgendo i loro rispetti a cento metri di distanza e chiesero: "È la signora Qiushui della Terrazza Xuanyuan?"


"Da quanto tempo." Disse con un sorriso la donna.


"Ahh, è davvero la signora Qiushui!" I cinque anziani divennero piuttosto contenti dopo aver sentito la sua voce. Dato che avevano già confermato la sua identità, si avvicinarono e uno disse perfino: "Signora Qiushui, ha intenzione di dirigersi verso le Pianure della Burrasca?"


"Esatto." Qiushui Fuyan annuì.


"Le consiglierei di non andarci. Ora il viaggio verso le Pianure della Burrasca non sarà troppo pacifico." Disse quella persona.


"Perché? È successo qualcosa?" Chiese Qiushui Fuyan, fingendo di non sapere nulla.


"Ad essere sinceri, il motivo per cui siamo qui è perché siamo stati catturati." Disse con amarezza quell'anziano.


"Catturato? Cosa intende?" Chiese Qiushui Fuyan.


"Pochi giorni fa qualcuno dell'Arcipelago Immortale della Condanna è venuto nella Terrazza Xuanyuan. Con la scusa di invitarci, ci hanno costretto a venire qui. Siamo stati portati direttamente nelle Pianure della Burrasca, nel territorio dell'arcipelago."


"All'inizio eravamo molto preoccupati. Temevamo di aver offeso l'Arcipelago Immortale della Condanna e che volesse danneggiarci."


"Tuttavia, dopo, è arrivato un flusso di esperti da ogni dove catturato dall'arcipelago. Perfino alcuni capi di Sect sono stati portati lì. Inoltre ci hanno trattato molto bene, offrendoci pasti e bevande. A parte limitare la nostra libertà, sono stati rispettosi. Sembrava che non intendessero farci del male."


"Abbiamo chiesto loro perché ci hanno portato qui, ma non hanno risposto. Ci hanno solo detto che ci hanno invitato qui per assistere ad un bello spettacolo."


"E oggi finalmente ci hanno liberato e abbiamo anche saputo cosa intendevano con bello spettacolo."


"A quanto pare l'Arcipelago Immortale della Condanna si è alleato con il clan del Divino Uccello Infernale e hanno preparato una trappola insieme. Hanno attirato il Sect della Distruzione dei Demoni della Notte e hanno cercato di prendere i loro esperti in una volta."


"Ora sono stati già catturati e l'arcipelago e il suo alleato li stanno uccidendo. Nessuno di noi aveva il cuore di godersi questo cosiddetto bello spettacolo, così ce ne siamo andati." Raccontò nel dettaglio l'anziano.


"Signora Qiushui, ora, l'Arcipelago Immortale della Condanna e il Sect della Distruzione dei Demoni della Notte stanno ancora combattendo. Non si diriga lì, altrimenti, se lo sapessero, forse penseranno che ci siamo alleati con il Sect della Distruzione dei Demoni della Notte."


"Se venissimo coinvolti, non sarebbe affatto un bene."


"Sì, sì! Si unisca a noi e si allontani da qui! Lasciamo velocemente questa zona di guerra!" Sollecitarono gli altri quattro.


Quando lo sentì, Chu Feng strinse i pugni e si riempì di rabbia. Non si aspettava che l'Arcipelago Immortale della Condanna sarebbe stato così spregevole. Non solo avevano creato una trappola, avevano anche radunato un pubblico in anticipo con l'intenzione di umiliare il Sect della Distruzione dei Demoni della Notte.


"Chu Feng, andiamo." In realtà, non era stato solo lui ad infuriarsi. Nemmeno Qiushui Fuyan poteva continuare a rimanere qui. Afferrò Chu Feng e poi scomparì all'istante. Stavano volando verso le Pianure della Burrasca il più velocemente possibile.


I cinque anziani rimasero sul posto. Le loro espressioni si erano irrigidite mentre si scambiavano delle occhiate e dissero: "Sembra che la signora Qiushui abbia chiamato... il giovane accanto a lei Chu Feng?"


Cambiarono drasticamente espressione. Si erano resi conto della calamità che avevano causato e, senza dire altro, iniziarono a scappare.
                                


                                



