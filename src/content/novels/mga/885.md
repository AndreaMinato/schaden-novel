---
title: Capitolo 885 – Murong Xun Mostra la sua Potenza
pubDate: 2024-06-28T11:13:16.441Z
tags:
    - mga
---


<em><strong>Capitolo sponsorizzato, ringraziamo Dio!</strong>
154 capitoli in coda (154 Dio), 1/3,
-Schadenfreude</em>


"Vuoi morire!" Murong Xun si infuriò. Non poteva più tollerarlo. Scagliò un colpo di palmo e iniziò ad attaccare Chu Feng.


Si sollevarono delle raffiche di vento, innumerevoli venti di potere Martial si radunarono da ogni direzione e si condensarono per creare immagini dorate di un palmo.


Questo palmo non conteneva solo una forza terrificante, ma era composto da più attacchi. Mentre riempiva il cielo, sembrava un esercito di locuste che si precipitava verso Chu Feng.


Questo non era un attacco ordinario, era una tecnica marziale di livello sei. Nonostante il suo grado non fosse troppo elevato, usato da Murong Xun divenne un'abilità estremamente feroce. Il potere che conteneva era sufficiente a distruggere una parte di questo mondo e avrebbe potuto uccidere senza problemi decine di migliaia di persone comuni.


Tuttavia Chu Feng si limitò a sorridere di fronte a questo attacco perché Murong Xun aveva perso la calma. La sua agitazione aveva mostrato chiaramente che non solo Chu Feng aveva portato via l'Armamento Reale, ma che aveva davvero violato la sua fidanzata e sua sorella.


Se questa umiliazione fosse stata annunciata pubblicamente, non solo Murong Xun avrebbe perso la faccia, ma il Sect della Distruzione dei Demoni della Notte avrebbe recuperato un po' della sua reputazione e questo riempì di entusiasmo Chu Feng. Era estremamente contento e disse anche ad alta voce: "Arcipelago Immortale della Condanna! Hai creato questa trappola e hai invitato una folla per umiliare il Sect della Distruzione dei Demoni della Notte. Hai proprio fatto un bel lavoro stavolta!"


"E oggi, io, Chu Feng, non lascerò che i vostri sforzi vadano sprecati. Farò sapere al mondo che il vostro signorino, il cosiddetto genio numero uno della Regione del Mare Orientale, è inutile."


Mentre parlava, Chu Feng scatenò un'aura potente. Poi spalancò le braccia, la sua mano sinistra tese un arco illusorio e la destra prese una freccia, quando scagliò i dardi, iniziarono a risuonarono innumerevoli sibili. Una miriade di frecce dorate sfrecciò nell'aria, era una tecnica marziale di quinto livello, l'Arco delle Cento Trasformazioni.


*boom boom boom boom*


Nonostante l'Arco delle Cento Trasformazioni fosse solo una tecnica marziale di quinto livello, quando veniva usata da Chu Feng era estremamente terrificante. Quando i suoi colpi si scontrarono con gli innumerevoli palmi dorati di Murong Xun, non fu minimamente da meno.


"Cielo! Chu Feng riesce davvero a combattere contro Murong Xun anche se è un Martial Lord di quinto livello!"


Quando videro i bagliori dorati che esplodevano nel cielo, gli osservatori rimasero sbigottiti. Anche se i loro attacchi erano piuttosto uguali, era evidente che i loro gradi fossero diversi. Murong Xun stava usando una tecnica marziale di sesto livello, mentre Chu Feng una di quinto.


Chu Feng, un Martial Lord di quinto livello stava usando una tecnica inferiore per battersi con Murong Xun, un Martial Lord di ottavo livello. Come poteva il pubblico rimanere calmo?


Questo dimostrare di sicuro che la forza combattiva di Chu Feng era davvero folle come affermavano le dicerie. Era semplicemente inimmaginabile e degna di ammirazione.


"Sei abbastanza capace." Murong Xun cambiò lievemente espressione quando lo vide. Si accigliò un po' e nel suo sguardo pieno di furia emerse un po' di serietà.


Quando aveva incontrato Chu Feng in passato, non aveva avuto bisogno di usare tecniche e solo con la sua pressione era riuscito a bloccarlo. Così non si era accorto minimamente della sua forza combattiva e questo lo aveva spinto a sottovalutarlo.


Eppure, dopo lo scambio di oggi, ebbe la sensazione che ci fosse qualcosa di strano. Nonostante non avesse usato tutta la sua forza prima, non si era trattenuto. Eppure Chu Feng era riuscito ad usare una tecnica di un livello inferiore contro di lui. Era evidente che la sua forza non fosse una mera diceria.


Murong Xun non era uno sciocco, anzi, era estremamente intelligente. Poteva essere considerato tra i migliori della giovane generazione.


Così, anche se detestava Chu Feng, non fu accecato dall'odio. Non osò mostrare la minima imprudenza. Sapeva che doveva sfoderare tutta la sua forza perché non poteva permettersi di perdere. Se fosse stato battuto, non avrebbe umiliato solo sé stesso, ma l'intero Arcipelago Immortale della Condanna.


Dopo aver capito quanto era potente il suo avversario, Murong Xun gridò all'improvviso:"Chu Feng, vorrei proprio vedere come riceverai il prossimo colpo!"


Poi balzò. Scagliò un pugno con la mano sinistra, increspature viola emergevano e si condensavano sulla sua mano. 


Aprì la mano destra e apparirono i profili di palmi dorati. La loro potenza non era solo spaventosa, ma l'energia che contenevano era davvero formidabile.


"Quest'aura... è la tecnica marziale di livello nove dell'Arcipelago Immortale della Condanna, il Pugno dell'Aura Viola Ascendente e il Palmo della Saggezza Dorata!" Quando lo videro, la gente dell'Arcipelago cambiò espressione. Non poté trattenersi dal gridare sorpresa.


"Cosa? Sta usando due tecniche di nono livello allo stesso tempo? Il talento di Murong Xun è così elevato?" Dopo aver sentito quelle parole, gli osservatori ne furono scioccati.


Le tecniche marziali di nono livello erano già difficili da coltivare e non erano qualcosa che un normale Martia Lord potesse controllare. Tuttavia, per un genio come Murong Xun non era niente di che. Non sarebbe stato esagerato dirlo che potesse apprenderle con noncuranza.


Usarne due allo stesso tempo però era estremamente difficile. Era già difficile concentrarsi su un'azione, figuriamoci su due tecniche marziali di nono livello!


Così, quando Murong Xun mostrò quella tecnica, mise bene in chiaro il suo talento sbalorditivo.


"Oggi ti farò vedere cos'è una tecnica combinata."


Dopo aver incanalato le due tecniche marziali di nono livello, Murong Xun, che era stato scaraventato all'indietro, si precipitò all'improvviso verso Chu Feng. Quando si avvicinò, attaccò.


*boom* Con l'attacco simultaneo di un pugno e di un palmo, risuonò un'esplosione. Due potenti tecniche divennero rispettivamente una scia viola di luce e l'immagine dorata di un palmo.


Entrambi erano incredibilmente potenti, ma quando furono scagliati, gradualmente si combinarono e alla fine diventarono un enorme palmo che brillava di luce viola, ma pieno di linee dorate.


Era un colpo troppo spaventoso. Mentre sfrecciava nell'aria, rimbombava e squarciava il cielo stesso, lasciando una scia nera dietro di sé.


"Oh cielo, abbiamo davvero sottovalutato Murong Xun Non ha solo usato due tecniche marziali allo stesso tempo, le ha anche combinate per aumentare il suo potere!" Tutti rimasero di nuovo scioccati.


Anche i due Protettori del clan del Divino Uccello infernale e i Re dell'Acqua e del Fuoco del Sect della Distruzione dei Demoni della Notte mostrarono un po' di sorpresa. Non solo c'era bisogno di una coltivazione elevata, ma ci voleva anche un altissimo talento.


Parlando con sincerità, perfino loro avevano difficoltà a combinare due tecniche marziali di nono livello in un solo attacco, tuttavia Murong Xun ne era capace. Dovevano ammettere che l'uomo meritava davvero il titolo di genio.


"Murong Xun è così potente? Sembra che sia davvero di gran lunga superiore a noi." In quell'istante, perfino Xuan Xiaochao e gli altri, che non accettavano il fatto che Murong Xun fosse forte, si accigliarono e capirono il divario che c'era tra di loro.
                                


                                



