---
title: Capitolo 887 – Confronto di Tecniche
pubDate: 2024-06-28T13:13:16.441Z
tags:
    - mga
---


<em><strong>Capitolo sponsorizzato, ringraziamo Dio!</strong>
153 capitoli in coda (153 Dio), 1/3,
-Schadenfreude</em>


"Capisco. Il ragazzo di nome Chu Feng non ha combinato due, ma ben tre tecniche, qualche sorta di onda sonica. Per questo la sua mossa sembrava stranamente rumorosa. La faceva sembrare instabile, ma in realtà era tutto un effetto previsto." Disse proprio in quel momento, uno dei Protettori del clan dell'Uccello Infernale. Sembrava aver capito anche lui cos'era accaduto.


"Che abile tecnica. Ha fuso di nascosto una terza tecnica marziale e nemmeno noi ce ne siamo accorti. Sembra che questo ragazzo di nome Chu Feng non sia semplice come sembra. Dato che è un nemico, non deve assolutamente sopravvivere oggi." Allo stesso tempo, l'altro Protettore del clan del Divino Uccello Infernale annuì. Inoltre un intenso intento omicida emerse nei suoi occhi.


Dopo aver sentito quelle parole, tutti capirono perché Murong Xun era finito in condizioni così patetiche. Era tutto perché Chu Feng aveva aggiunto un'onda sonica alla fusione delle due tecniche marziali di nono livello.


Nonostante questa aggiunta non avesse arrecato molti danni a Murong Xun, gli aveva scompigliato i vestiti. Dovevano ammettere che le tecniche di Chu Feng erano davvero incredibili. Se non altro questo contrattacco era davvero formidabile.


"Chu Feng, spregevole bastardo! Osi usare dei metodi così bassi! Oggi distruggerò la tua coltivazione!" Murong Xun era completamente infuriato. Con un cenno del palmo, l'Armamento Reale Incompleto che aveva messo da parte prima riapparì nella sua mano. Dopo che comparì, la sua aura aumentò all'istante.


"Mi avresti voluto uccidere anche se non ti avessi fatto nulla. Non sei consapevole di che tipo di persona sei?" Chu Feng sorrise gelidamente e poi mosse la mano. Non tirò fuori l'Armamento Reale, ma brandì la Lama dell'Incisione del Drago. Dopodiché, senza dire altro, iniziò a combattere.


*dang dang dang dang dang dang...*


*dang dang dang dang dang dang...*


I due non usarono tecniche marziali. Contando solo sulla loro velocità di reazione e agli attacchi più diretti, iniziarono a scontrarsi.


Una grande lama dorata e una lunga spada. Quando i due armamenti si scontravano, non solo emettevano dei clangori assordanti, ma sprigionavano scintille. Ogni collisione diffondeva una terrificante increspatura di energia.


Tuttavia, in questa battaglia tra due tigri, ci sarebbero sempre stati dei feriti. Non importava quanto fossero formidabili, ci sarebbe stato sempre qualcuno di più forte.


All'inizio, tutti pensavano che sarebbe stato Murong Xun a finire in vantaggio.


Dopotutto non solo era più talentuoso, ma era più esperto. Ad una distanza così ravvicinata, non c'era spazio per errori. Altrimenti si sarebbe andati incontro ad un disastro.


Murong Xun aveva coltivato per così tanto tempo e aveva partecipato ad innumerevoli battaglie. Figuriamoci la giovane generazione, aveva battuto anche persone più grandi di lui. Quindi, per questo gli spettatori pensavano che la sua esperienza fosse abbondante e che avrebbe ottenuto un vantaggio assoluto nel combattimento ravvicinato.


Tuttavia si resero conto velocemente di essersi sbagliati. La Lama dell'incisione del Drago di Chu Feng si muoveva abilmente ed era estremamente potente. I suoi colpi, i suoi attacchi inaspettati e i suoi movimenti imprevedibili erano superiori a Murong Xun sotto molti punti di vista.


In questo combattimento ravvicinato tra due geni dal livello nettamente diverso, il risultato iniziò a delinearsi. Era Chu Feng a prevalere nonostante la sua coltivazione inferiore di tre gradi.


"Non avrei davvero osato immaginarlo! Se non l'avessi visto personalmente, non avrei davvero creduto che un genio del genere sarebbe apparso nella Regione del Mare Orientale!" Lo sguardo del Re dell'Acqua si accese. Era profondamente impressionato dalle abilità di Chu Feng ed era stato convinto dalla sua forza.


"Prima il Re della Terra e i dieci fratelli dal Mantello d'Oro lo hanno lodato incessantemente. Avevo ancora dei dubbi, ma ora che l'ho visto, ha superato davvero le mie aspettative. Il suo talento è davvero sbalorditivo. È davvero un raro genio."


"Inoltre ha osato venire qui a salvarci nonostante questa situazione disperata. Ha ignorato la sua sicurezza ed è balzato in questo inferno. Posso dire che è davvero un ragazzo molto leale. È davvero stata una fortuna per noi poter reclutare un giovane come lui." Anche il Re del Fuoco annuì con apprezzamento.


"Questo ragazzo dev'essere protetto. Non possiamo assolutamente lasciarlo morire e distruggere la sua grande fortuna." Comunicò di nascosto il Re dell'Acqua.


Il Re del Fuoco annuì di nuovo e rispose: "Anche io la penso così. Un membro della giovane generazione così eccellente è la speranza del nostro Sect della Distruzione dei Demoni della Notte. In seguito, se il Sesto Immortale o quei due uccelli osano interferire, userò la Misteriosa Tecnica Proibita della Fiamma e userò tutte le mie forze per dare un'opportunità a Chu Feng, a Xuan Xiaochao e agli altri di scappare."


*boom boom boom*


Chu Feng non sapeva delle loro lodi e in quel momento stava usando la combinazione delle tecniche della Lama dell'Incisione del Drago per mettere in difficoltà Murong Xun. Mentre lo faceva, non si dimenticò di deriderlo: "Murong Xun, non sei un po' troppo debole? Perché sai solo come ritirarti? Non sai come attaccare? È troppo noioso. Non puoi mettermi un po' in difficoltà?"


"Il grande numero uno è solo spazzatura del genere? A parte maltrattare quelli con una coltivazione inferiore, cos'altro puoi fare?"


"Tu..." Murong Xun era già molto irritato e scontento delle discussioni degli osservatori e delle parole di derisione che sentiva. Eppure ora Chu Feng aveva iniziato perfino a provocarlo. Questo lo fece arrabbiare così tanto che si sentiva sul punto di esplodere. Desiderava ardentemente di uccidere Chu Feng e ridurlo in mille pezzi.


Tuttavia Murong Xun non era uno sciocco. Si stava ritirando, ma perché i suoi attacchi in effetti erano inferiori a quelli di Chu Feng. D'altra parte però stava usando la stessa tattica che l'avversario aveva usato prima, stava preparando di nascosto una tecnica sinistra.


Così non rispose, né nascose la sua furia. Invece enfatizzò le sue emozioni e mostrò rabbia, lasciando che tutti la vedessero.


Murong Xun era furioso in superficie, ma stava sogghignando internamente. Pensò sinistramente: "Continua a compiacerti. Ti farò vedere che in battaglia è fondamentale essere furtivi. Un vero combattimento non è una competizione di forza, ma anche di intelletto."


Con il passare del tempo, i colpi di Chu Feng divennero sempre più feroci. ondate di fendenti dorati serpeggiarono non solo ad ondate continue, ma anche con grande potenza.


Alcuni pensarono perfino che la battaglia fosse un gran bello spettacolo visto che i fendenti di Chu Feng erano stranamente belli.


All'improvviso però Murong Xun gridò: "Tabù Mortale – Tecnica della Spada Illusoria!"


Allo stesso tempo la spada nelle sue mani brillò. La sua potenza si moltiplicò ed emanò un'aura terrificante. Il colpo sfrecciò verso Chu Feng.
                                


                                



