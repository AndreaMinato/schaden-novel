---
title: Capitolo 888 – Rabbia
pubDate: 2024-06-28T14:13:16.441Z
tags:
    - mga
---


<em><strong>Capitolo sponsorizzato, ringraziamo Dio!</strong>
152 capitoli in coda (152 Dio), 1/3,
-Schadenfreude</em>


"Me**a! Questo Murong Xun si è ritirato apposta così da poter incanalare di nascosto un Tabù Mortale!"


Quasi tutti i membri del Sect della Distruzione dei Demoni della Notte cambiarono espressione. Sudarono copiosamente per il terrore perché, da una tale distanza, il potere di quella tecnica sarebbe stato spaventoso. Chu Feng non aveva quasi nessuna possibilità di scappare.


"Splendido!" In contrasto alle loro espressioni però la gente dell'Arcipelago Immortale della Condanna e i due Protettori del clan del Divino Uccello Infernale si rallegrarono e lodarono il contrattacco di Murong Xun.


"Tecnica del Massacro della Tigre Bianca!"


Dal nulla però, proprio quando pensavano che Chu Feng stesse per andare incontro ad un disastro, il giovane gridò all'improvviso e allo stesso tempo spinse il palmo in avanti. Risuonò il ruggito di una tigre.


Un zampa bianca sfrecciò dalla mano di Chu Feng e, con una forza terrificante, si scontrò con la Tecnica della Spada Illusoria di Murong Xun.


*boom rumble rumble rumble...*


Quando questi due colpi terrificanti si scontrarono, si trasformarono all'istante in una feroce ondata di energia. L'onda d'urto portò caos e spazzò via ogni cosa, travolgendo immediatamente i due avversari.


In quell'istante, sia i membri dell'Arcipelago, che del Sect della Distruzione dei Demoni della Notte si accigliarono. Erano nervosi come non mai.


L'onda d'urto era terrificante, figuriamoci l'impatto che dovevano affrontare Chu Feng e Murong Xun.


Anche se entrambi i loro colpi erano diventati ondate di energia e si erano indeboliti, una persona ordinaria non sarebbe potuta sopravvivere assolutamente ad un'esplosione simile.


*swish* Proprio in quel momento, una persona emerse dalla tempesta di energia e atterrò su una nave da guerra dell'Arcipelago Immortale della Condanna. Era Murong Xun.


In quel momento, non solo i suoi abiti erano in disordine, era cosparso di sangue, chiaramente era rimasto gravemente ferito. La mano che teneva l'Armamento Reale Incompleto in particolare era in condizioni spaventose: non solo rivelava le ossa bianche, ma non c'erano nemmeno segni di carne e sangue. Era davvero uno spettacolo orribile.


*hmm*


L'ondata di energia iniziò a scomparire. Tutti poterono vedere chiaramente dov'era Chu Feng. Era circondato da una barriera verde giada e non solo i suoi abiti erano privi di danni, ma non aveva nemmeno una ferita.


"Cielo! Sono stati colpiti entrambi da quell'ondata di energia, eppure Murong Xun è stato ferito in modo orribile, mentre Chu Feng è rimasto illeso! Cos'è successo esattamente?"


Erano tutti sconvolti dopo aver visto le pessime condizioni di Murong Xun e la compostezza di Chu Feng. Non riuscivano a capire come poteva essere accaduto.


Chu Feng sorrise e iniziò a spiegare nel dettaglio: "Murong Xun, credi di essere così abile, ma non ti immaginavi che avessi già notato che stavi incanalando il tuo Tabù Mortale. Prima ancora che tu iniziassi a muoverti, avevo già pensato ad un contrattacco."


"Nonostante la mia Tecnica del Massacro della Tigre Bianca sia una Tecnica Segreta, non l'ho ancora padroneggiata. C'è ancora un divario tra di essa e la tua Tecnica della Spada Illusoria. L'ho usata non per battere forzatamente la tua tecnica, ma per distruggerla e farla diventare un'ondata di energia."


"In quell'istante avevo già preparato la Tecnica dell'Armatura della Tartaruga Nera. Così, non importava quanto fosse potente l'esplosione, non mi avrebbe ferito in alcun modo."


"Tu invece eri in una situazione diversa. Non ti immaginavi che avrei lanciato un contrattacco, né ti aspettavi che avrei ridotto la tua Tecnica della Spada Illusoria in un'ondata di energia."


"Per questo non sei riuscito a reagire, né hai avuto il tempo di preparare una difesa. Hai potuto solo affrontare direttamente l'esplosione creata dalle nostre tecniche."


"Vuoi usare dei trucchetti con me? Ti ho fatto capire cos'è un vero trucco."


"Allora? Come ci si sente ad essere feriti dalla propria tecnica marziale?"


Queste parole ovviamente erano uno schiaffo in faccia per Murong Xun. Stava dicendo a tutti loro che Murong Xun pensava di essere stato astuto, ma che in realtà aveva visto ogni sua preparazione.


"Huu..."


Tutti a parte i membri dell'Arcipelago Immortale della Condanna inspirarono profondamente. Erano stati convinti pienamente dalle tattiche di Chu Feng.


Il divario di tre livelli tra Chu Feng e Murong Xun era un conto, ma ora Chu Feng aveva mostrato di essere superiore dopo diversi scontri. Non era riuscito ad entrare in vantaggio, come il suo nemico gli avesse letto completamente la mente. Non aveva avuto nessuna possibilità e aveva potuto solo subire più e più volte.


A questo punto non c'era molto significato nel continuare perché tutti potevano capire che, qualunque mossa, energia o strategia usasse, Chu Feng era superiore a Murong Xun.


Ora il genio numero uno della Regione del Mare Orientale stava per cambiare, Murong Xun non era più all'altezza di un titolo simile.


Ora la persona che meritava davvero di essere definito il talento numero uno era Chu Feng.


Almeno, agli occhi di molti, quel titolo non poteva appartenere a nessun altro se non a Chu Feng.


"Sesto Immortale, non hai detto che l'Arcipelago Immortale della Condanna rispetta sempre la parola data?"


"Sei pronto a liberarli? O sei disposto a farlo solo quando farò a pezzi il tuo signorino?" Alla fine Chu Feng volse lo sguardo verso il Sesto Immortale.


"Questo..." L'espressione del Sesto Immortale cambiò sentendo questa domanda. Non aveva idea di come rispondere.


Non si sarebbe mai aspettato che Murong Xun perdesse, non credeva che Chu Feng l'avrebbe ridotto in condizioni così pietose.


In queste attuali circostanze, Murong Xun in effetti non poteva rivaleggiare con Chu Feng. Anche se lo scontro fosse continuato, avrebbe ricevuto solo altre umiliazioni. Non c'era bisogno di persistere.


Eppure, l'Arcipelago Immortale della Condanna aveva fatto così tante preparazioni per oggi! Come poteva liberare così facilmente Chu Feng e gli altri?


Tuttavia c'erano così tanti spettatori. Se si fosse davvero rifiutato di liberarli, allora avrebbe dovuto rimangiarsi la parola data. Non era un bene che tutti sapessero di questo.


Eppure... non potevano uccidere tutte le persone al di fuori dell'Arcipelago Immortale della Condanna solo per nascondere quel segreto.


Dopo averli portati qui, l'Arcipelago Immortale della Condanna non aveva continuato a limitare la libertà degli osservatori. Così molti che non volevano assistere al "bello spettacolo" se n'erano andati.


Così era impossibile nascondere i fatti di oggi. Prima o poi tutta la Regione del Mare Orientale sarebbe venuta a saperlo. Non poteva liberarli, ma al tempo stesso non poteva non farlo. Era davvero un dilemma estremamente difficile.


"Non sono stato ancora sconfitto!" Gridò all'improvviso Murong Xun. In quel momento era fradicio di sangue, pallido, ma nel suo sguardo c'era una forte rabbia e sete di sangue. Il suo intento omicida distorceva perfino lo spazio nelle vicinanze.


Bisognava ammettere che Murong Xun sembrava un po' spaventoso. Tutti potevano sentire la sua ira, il signorino dell'Arcipelago Immortale della Condanna aveva davvero perso il controllo.


Tuttavia Chu Feng non lo temeva affatto. Non solo, volò verso Murong Xun, che era nella nave da guerra, e disse con un sorriso: "Murong Xun, oh Murong Xun. Sembra proprio che non ti arrenderai finché non sarai sconfitto completamente. Dato che è così, non mi tratterrò. Stavolta ti picchierò finché non implorerai perdono."
                                


                                



