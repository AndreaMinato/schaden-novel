---
title: Capitolo 889 – Tecnica Demoniaca malvagia
pubDate: 2024-06-28T15:13:16.442Z
tags:
    - mga
---


<em><strong>Capitolo sponsorizzato, ringraziamo Dio!</strong>
151 capitoli in coda (151 Dio), 1/3,
-Schadenfreude</em>


I lunghi capelli di Chu Feng svolazzavano al vento insieme ai suoi abiti. Sembrava un signore imbattibile mentre volava a mezz'aria. Mentre avanzava lentamente, le diverse migliaia di Martial Lord nella nave da guerra cambiarono espressione. Non poterono che arretrare, intimoriti dalla sua potenza.


Chi avrebbe pensato che Murong Xun non solo non avrebbe avuto paura, ma che avrebbe anche gridato: "Chu Feng, non credere di essere già invisibile! Se volessi davvero ucciderti, non avresti possibilità!"


"AHH!"


Gli occhi dell'uomo divennero rossi come il sangue. Inoltre dal suo corpo emerse improvvisamente un'aura sconfinata, che attraversò come una catena le diverse migliaia di Martial Lord dietro di lui.


"Ahh!"


Quando quelle catene trafissero i loro corpi, gridarono di dolore. Si inginocchiarono a terra, rotolandosi sul pavimento stringendosi la testa ed ululando, erano proprio in agonia.


Mentre urlavano, strati di potere emersero dai loro corpi ed entrarono in Murong Xun attraverso le catene cremisi.


Murong Xun iniziò a guarire. Il segno più chiaro era la sua mano ossuta priva di carne o sangue che iniziò a tornare nelle sue condizioni originali. Non c'era nemmeno un graffio, come se non fosse mai stata ferita.


Inoltre anche la sua aura stava iniziando a riprendersi. Non solo tornò come prima, ma iniziò perfino ad aumentare. In un batter d'occhio la sua coltivazione arrivò al nono livello. La sua aura poteva essere perfino essere paragonata a quella di un Martial King.


"AHH!"


Le persone afflitte dalla sua tecnica però erano in condizioni orribili.


Le diverse migliaia di persone non solo erano impallidite, ma sembravano invecchiate di decine di anni. La loro pelle si era rinsecchita, perdendo lucentezza. Loro che erano nel fiore degli anni, adesso erano diventati dei vecchi. Erano tutti flebili e deboli.


"Cielo! Cos'è successo?"


"Pratiche malvagie! Questa è sicuramente un'arte malvagia! Assorbire forzatamente il potere degli altri per aumentare la propria coltivazione, questa è una tecnica demoniaca!"


"Fa davvero infuriare! Il signorino dell'Arcipelago Immortale della Condanna coltiva una tecnica demoniaca del genere! E usa perfino i membri del suo clan! Queste sono le azioni di un demone! Il cielo non lascerà che rimanga impunito!"


Tutti avevano visto cos'era accaduto. Chiaramente Murong Xun aveva usato un attacco speciale e aveva derubato diversi migliaia di Martial lord della loro coltivazione e forza vitale per rafforzarsi.


Nonostante nella via della coltivazione non si potesse essere assolutamente giusti, era inaccettabile aumentare il proprio livello distruggendo il futuro di un altro. Era perfino detestabile.


Per questo quasi tutti a parte i membri dell'Arcipelago, si infuriarono. Erano tutti arrabbiati con Murong Xun, che aveva usato un metodo così spregevole e crudele per sconfiggere Chu Feng. Era davvero spudorato e spietato.


"IL SIGNORINO VINCERÀ! IL SIGNORINO VINCERÀ! IL SIGNORINO VINCERÀ!" All'improvviso gli esperti dell'Arcipelago a cui era stata sottratta una porzione della propria coltivazione a forza vitale si rialzarono, sollevarono le braccia e tifarono per lui. Stavano esprimendo ad alta voce il loro supporto per Murong Xun, che aveva portato via ciò che era più importante per loro!


Dal loro atteggiamento, sembrava che non biasimassero Murong Xun e che lo ritenessero invece un onore.


Gli osservatori rimasero davvero sbigottiti di fronte ad una scena del genere. Non era più lealtà, ma stupidità.


"Non preoccupatevi! In futuro vi compenserò tutti per il vostro sacrificio! Dopo che tornerò nell'Arcipelago Immortale della Condanna, vi ricompenserò ancora di più!" Murong Xun annuì con soddisfazione vedendo le reazioni dei suoi sottoposti, poi scoccò uno sguardo assetato di sangue verso Chu Feng e poi disse: "Tira fuori il tuo Armamento Reale. Oggi me lo riprenderò personalmente!" All'improvviso balzò in avanti. Accompagnato da un'aura terrificante, saltò dalla nave da guerra e scattò verso l'avversario.


"Eheh, con solo quella poca forza non sei ancora degno di farmi usare il mio Armamento Reale." Tuttavia, anche se Murong Xun aveva aumentato forzatamente la sua coltivazione di un livello, Chu Feng non lo considerava ancora.


"Armatura del Fulmine." Quattro saette colorate brillarono nei suoi occhi. Allo stesso tempo delle scariche elettriche uscirono dal suo corpo e diventarono un'armatura che avvolse il corpo di Chu Feng.


Dopo che era apparsa, anche la sua coltivazione aumentò. Dal quinto livello del Martial Lord, arrivò al sesto.


*roaar*


Dopo aver aumentato la sua coltivazione, un drago azzurro apparì sotto i suoi piedi. Mantenne la Tecnica dell'Armatura della Tartaruga Nera e il potere delle due Tecniche Segrete e l'Armamento Reale Incompleto, tornò a combattere.


*boom boom boom boom boom*


Due figure dal portamento straordinario si scontrarono. In un istante risuonò ogni sorta di rimbombo e non c'era fine alle onde d'urto incontrollabili che creavano.


Murong Xun era infuriato. Anche se non era affatto debole, continuava a lanciare potenti tecniche marziali e a cercare di fare di tutto per uccidere Chu Feng.


Chu Feng invece, con le Tecniche dello Scatto del Drago Azzurro e dell'Armatura della Tartaruga Nera, un'abile tecnica di movimento e una difesa formidabile, insieme agli attacchi della Lama dell'Incisione del Drago, prese in giro Murong Xun girando attorno a lui. Era completamente in vantaggio.


"Chu Feng, smettila di schivare! Non osi affrontarmi direttamente?" Gli attacchi di Murong Xun mancarono il bersaglio mentre Chu Feng si prendeva gioco di lui. Questo gli faceva stringere i denti per la rabbia e stava per impazzire.


"Tecnica del Massacro della Tigre Bianca!" Tuttavia, immediatamente dopo, Chu Feng attaccò all'improvviso. Una Tecnica delle Tigre Bianca del Massacro avanzò e non diete a Murong Xun tempo di reagire. All'istante distrusse ogni attacco di Murong Xun.


"Ahh!" Alla fine, incapace di difendersi da un colpo del genere, Murong Xun ricevette in pieno l'attacco. Con un grido, fu scagliato a diverse miglia di distanza e atterrò tra la folla degli osservatori.


"Huaa!" Gli spettatori si dispersero velocemente. Guardarono gelidamente il pallido e ferito Murong Xun a terra che aveva perso perfino metà del suo braccio. Nessuno andò ad aiutarlo.
                                


                                



