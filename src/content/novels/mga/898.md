---
title: Capitolo 898 – Sorella
pubDate: 2024-06-29T00:13:16.442Z
tags:
    - mga
---


<em>CAPITOLO SPONSORIZZATO, ringraziamo Dio!
144 capitoli in coda (144 Dio), 1/3,
-Schadenfreude</em>


"Senior Qiushui, lei..."


Dopo essersi stupito, Chu Feng si rallegrò e disse: "Congratulazioni."


La persona che era appena entrata nel palazzo non era un'estranea: era Qiushui Fuyan.


Tuttavia non solo il suo colorito era roseo, era tutta sorrisi. Anche la sua aura era molto più potente. Era diventata una Martial King di secondo livello.


"Congratulazioni Senior Qiushui! Ci è riuscita!" Allo stesso tempo, Zi Ling e gli altri si congratularono. Nonostante la loro percezione non fosse elevata quanto quella di Chu Feng,  avevano intuito cos'era successo dalla reazione del giovane.


"Dopo così tanti tentativi, era l'ora che lo facessi. Altrimenti avrei portato vergogna al titolo di Sacra Figlia della Chiesa del Fuoco Celeste." Qiushui Fuyan sorrise in modo così splendido da commuovere chi la vedeva. Era evidente che fosse molto contenta del suo successo.


"Ho sentito della conversazione di prima. Avresti dovuto dirmelo prima! Credevi che non ti avrei aiutato?"


"Non devi sprecare così tanto tempo a trovare Fu Liansheng. Posso aiutarti io a salvare Senior Qiu Canfeng. Anche senza contare il rapporto che c'è tra di noi, c'è un rapporto amichevole tra di noi. Ora è nei guai e non posso non intervenire." Disse Qiushui Fuyan.


Lo sguardo di Chu Feng si accese quando sentì queste parole, ma poi si voltò verso Zi Ling.


Quando stava conversando prima, anche se aveva menzionato Qiu Canfeng, non aveva mai detto che avrebbe dovuto cercare Fu Liansheng e chiedergli di salvare Qiu Canfeng.


Chu Feng aveva parlato solo a Zi Ling della sua missione e ora Qiushui Fuyan sapeva di Fu Liansheng. Sicuramente non doveva averlo sentito per caso, ma lo aveva saputo prima.


Questo indicava ovviamente che era stata Zi Ling ad informarla e Qiushui Fuyan non era venuta qui per caso. Avevano pianificato tutto prima e il loro obiettivo era di convincere Chu Feng ad abbandonare il Sect della Distruzione dei Demoni della Notte.


"Non biasimarmi! Volevo solo che non continuassi a rischiare la vita! Inoltre Senior Qiushui ci ha trattato così bene, quindi non dovremmo nasconderglielo." Spiegò con sincerità Zi Ling vedendo che Chu Feng si era accorto del loro piano.


"L'ho chiesto io a Zi Ling, non biasimarla."


"Poi non avresti dovuto nascondermelo. Non si tratta solo di salvare Qiu Canfeng? Invece che rischiare di entrare in contatto con Fu Liansheng ed essere respinto dal Sect della Distruzione dei Demoni della Notte, perché non chiedere aiuto a me? Non dubiteresti di me, no?" Disse Qiushui Fuyan.


"Senior Qiushui, non è una questione di fiducia, è che mi ha davvero aiutato troppo. Non volevo darle più problemi. Inoltre è un po' complicato."


"Prima di tutto il mio maestro ha detto di chiedere aiuto a Fu Liansheng. Mi ha proibito di dirlo ad altri all'infuori di lui. Alla fine è una questione che riguardava il nucleo del Sect della Distruzione dei Demoni della Notte. Gli estranei non avrebbero dovuto interferire e in effetti ha ragione."


"Inoltre il mio maestro è imprigionato in una Tomba Imperiale. Ho sperimentato personalmente i pericoli al suo interno e, ad essere sincero, anche se Senior Huangfu era così potente, anche lui era in difficoltà lì. Così... non volevo che lei rischiasse la vita per aiutarmi." Disse in tono di scusa Chu Feng.


"Che importa se è pericoloso? E anche se io non posso salvare Qiu Canfeng, la signora Piaomiao potrebbe farlo, no? Sarebbe inferiore a quel Fu Liansheng?" Disse un po' scontenta Qiushui Fuyan.


"Intende dire...?" Chu Feng si entusiasmò. Sapeva cosa stava cercando di dire.


"Quando la signora Piaomiao finirà la raffinazione, glielo riferirò. Non si tratta solo di salvare Qiu Canfeng? Per lei è facile. Non devi sforzarti così tanto ad avvicinarti al Sect della Distruzione dei Demoni della Notte." Disse la donna.


"Senior Qiushui, questo... Davvero, come posso ringraziarla?" Chu Feng si emozionò davvero. Naturalmente sperava che la signora Piaomiao potesse salvare Qiu Canfeng.


Tuttavia, la signora Piaomiao aveva una natura molto strana. Anche se aveva aiutato molto Chu Feng, sembrava che ci fosse una barriera tra di loro. Questo lo aveva reso diffidente e quindi aveva un rapporto meno stretto con lei rispetto a Qiushui Fuyan.


Inoltre Qiu Canfeng era un membro del Sect della Distruzione dei Demoni della Notte. Chi sapeva se la signora Piaomiao sarebbe stata disposta a salvarlo o no?


Tuttavia Chu Feng sapeva che il rapporto tra Qiushui Fuyan e la signora Piaomiao non era affatto ordinario, doveva essere molto stretto e quindi avevano una certa intesa tra di loro.


C'era un grande divario d'età tra le due; una dava la sensazione di essere astuta, mentre l'altra era piena di vigore ed era amichevole. Erano due persone completamente diverse.


Tuttavia erano senza dubbio amiche. Nonostante non fosse evidente, Chu Feng capiva che il rapporto tra le due era davvero ottimo. Dato che Qiushui Fuyan aveva detto questo, allora la signora Piaomiao molto probabilmente l'avrebbe aiutato.


Un tempo forse chiederle aiuto non sarebbe stata la scelta migliore, ma ora lo era sicuramente.


Finché Qiu Canfeng fosse stato salvato, allora il Protettore avrebbe potuto occuparsi del Sect della Distruzione dei Demoni della Notte e Chu Feng non avrebbe dovuto interferire in una situazione così problematica.


Per quanto riguardava l'Arcipelago Immortale della Condanna, Chu Feng poteva ignorarlo dopo aver salvato Zi Ling.


Chu Feng aveva picchiato brutalmente Murong Xun, portato via il suo Armamento Reale e anche "dormito" con la sua fidanzata e sua sorella. D'altra parte, Murong Xun non aveva nemmeno toccato, né visto Zi Ling.


Così alla fine l'Arcipelago non gli aveva fatto subire delle perdite, al contrario era stato il Sect ad essere stato attaccato da lui.


Chu Feng non aveva bisogno di correre enormi rischi e continuare a lottare contro l'Arcipelago. Invece che rischiare la vita nella Regione del Mare Orientale, perché non lasciare questa zona pericolosa con Zi Ling e gli altri?


"Chu Feng, nonostante ci siano grandi pericoli nella Strada Celeste, molto probabilmente lì svelerai il mistero sulle tue origini. Credo che tu debba entrarci."


"Per quanto riguarda i rischi della Strada Celeste, ho già informato Zi Ling e gli altri, ma hanno insistito a seguirti. Credo che non dovresti rifiutare la gentilezza di amanti e fratelli che desiderano accompagnarti."


"Dopo che la signora Piaomiao finirà di creare la pillola del Controllo Celeste e curerà Zi Ling, le dirò di salvare Qiu Canfeng. Poi cercherò Huangfu Haoyue. Dopo averlo trovato, lo guarirò e lo farò rinsavire. Allora potremo chiedergli un po' di cose riguardo alla Strada Celeste."


"Se potremo fare tutto prima che la Strada Celeste si apra, non ci sarà bisogno che continuiate ad aspettare qui. Potrete entrare nella Strada Celeste quest'anno." Disse con un sorriso Qiushui Fuyan.


"Scusi per il disturbo allora." Chu Feng le era davvero grato.


"Grazie Senior Qiushui!" Allo stesso tempo anche Zi Ling e gli altri la ringraziarono.


"Non pensate di chiamarmi sempre Senior. Non è che sia così più vecchia di voi. Chiamatemi sorella." Disse con un sorriso Qiushui Fuyan.


Chu Feng e gli altri, che erano di ottimo umore e provavano un'immensa gratitudine, non esitarono a dire all'unisono: "Sorella!"


*bang* Tuttavia, in mezzo a tale gioia, la porta della residenza di Chu Feng si aprì all'improvviso. Era stata spalancata così bruscamente che si spaccò.
                                


                                



