---
title: Capitolo 906 – Formazione dei soldati talismanici
pubDate: 2024-06-29T08:13:16.443Z
tags:
    - mga
---


<em>CAPITOLO SPONSORIZZATO ringraziamo Dio!
138 capitoli in coda (138 Dio), 1/3,
-Schadenfreude</em>


"In effetti non posso superare questa formazione, ma il nostro amico delle Terre Sacre delle Vere Arti Marziali ha un piano."


"Ho ragione amico Jiang Qisha?" Murong Mingtian sorrise e si girò puntando lo sguardo verso il giovane di bell'aspetto coperto da talismani.


"Murong Mingtian, ricorda ciò che hai promesso. Se oserai rimangiarti la parola, ti farò sapere cos'è la vera distruzione." Jiang Qisha guardò con indifferenza l'antenato. Non c'era il minimo rispetto nel suo sguardo, ma perfino un po' di sdegno.


Dopo aver parlato, senza badare alle espressioni della folla, passò oltre Murong Mingtian e arrivò di fronte all'esercito.


Murong Niekong e gli altri fecero delle smorfie. Qualcuno osava parlare in modo così irrispettoso al suo antenato e per lui, in quanto membro della generazione più giovane, era davvero insopportabile vedere una tale mancanza di rispetto.


Tuttavia nessuno osò dire nulla, come ordinato da Murong Mingtian. Dopotutto sapevano molto bene da dove proveniva Jiang Qisha. Senza contare la sua forza, solo la sua posizione incuteva paura nell'Arcipelago Immortale della Condanna.


Chu Feng aggrottò le sopracciglia vedendo che Jiang Qisha si stava preparando a rompere la formazione. Temeva sopratutto l'interferenza della Terra Sacra delle Arti Marziali e ora pareva che la sua paura si fosse avverata.


"Fuyan, questa è la persona che proviene dalla Terra Sacra delle Arti Marziali, vero?" Chiese la signora Piaomiao. Chiaramente anche lei aveva notato che questo Jiang Qisha non era semplice come sembrava.


"I suoi abiti in effetti sono uguali a quelli delle persone che ho visto prima, ma è ancora più forte di quei due. Non so davvero quante persone siano venute dalla Terra Sacra delle Arti Marziali." Qiushui Fuyan si accigliò. Il suo più grande timore era un'alleanza tra la gente della Terra Sacra delle Marziali e l'Arcipelago Immortale della Condanna.


"Non temo Murong Mingtian, né l'Arcipelago Immortale della Condanna, ma devo stare in guardia contro questa persona."


"Il Picco Nebbioso proviene dall'Antica Era. In quanto guardiana di questo posto, anche se non comprendo completamente tutta la sua struttura, so che ci sono tesori nascosti."


"Se l'abitante della Terra Sacra delle Arti Marziali interferirà, temo che non riusciremo a difendere questo posto." La signora Piaomiao aveva un'espressione seria. Il suo sguardo feroce si concentrò su quel Jiang Qisha.


In quel momento il giovane era di fronte all'esercito. Teneva un vecchio libro lungo un metro. Era molto spesso e nessuno sapeva quale fosse il suo contenuto. Jiang Qisha al momento lo stava leggendo senza fretta, ignorando gli sguardi della folla. Non li riteneva degni della sua attenzione.


"Signora Piaomiao, quello..." Anche Qiushui Fuyan si stava innervosendo. Durante questo momento di nervosismo, afferrò la sua mano.


"Non preoccuparti. Temo solo la gente della Terra Sacra delle Arti Marziali. Dopotutto è una regione incredibile. Ci sono molti esperti lì e, se alcuni di loro venissero qui, allora non potremmo davvero affrontarli."


"Tuttavia, se quel piccoletto vuole rompere la Formazione Immortale delle Spade del mio Picco Nebbioso, si sta proprio sopravvalutando."


"Inoltre, anche se la barriera si infrangesse, non sarei così testarda da mettermi a difendere questo territorio fino alla fine. Dopotutto ho ancora tutti voi con me. Se non potrò difendere questo posto, allora farò di tutto per creare una via di fuga da qui." La signora Piaomiao parlò con molta calma. Era evidente che fosse già preparata.


Tuttavia si poteva anche dire che non fosse assolutamente sicura di poter fermare Murong Mingtian e gli altri.


*whoosh whoosh whoosh*


Proprio in quel momento Jiang Qisha chiuse gli occhi e improvvisamente sfogliò il libro più in fretta. Le pagine sembravano essere state spazzate via da una raffica e allo stesso tempo diffusero un'aura molto peculiare.


*hmm* Il libro brillò come se fosse giorno. Era così accecante che le persone vicine non potevano nemmeno aprire gli occhi.


Ben presto Jiang Qisha gridò: "Rilascio!" Con un'esplosione, il libro nelle sue mani si trasformò in un'enorme porta alta oltre mille metri.


Era davvero gigantesca, toccava le nuvole e sfiorava l'acqua del mare. Sembrava una scala che connetteva il cielo con la terra.


Anche la sua forma era molto strana, era simile agli abiti di Jiang Qisha. Era cosparsa di strani talismani, dando agli altri una sensazione estremamente inquietante.


"Che tutti, con l'eccezione dei Martial King, incanalino il proprio potere vitale in questa porta." Disse Jiang Qisha.


Le decine di milioni di persone attorno si scambiarono delle occhiate, nessuno di loro seguì questo ordine. Il potere vitale non era uno scherzo, non solo influenzava la coltivazione, ma anche l'Energia Primaria. Se uno non avesse fatto bene questo scambio, allora avrebbe rischiato di morire. Chi avrebbe incanalato così facilmente un potere del genere, specialmente per una formazione dall'aspetto così strano?


"Non vi ho portato qui per rischiare la vita contro il Picco Nebbioso."


"Avete visto la Formazione Immortale delle Spade. Se attaccassimo, probabilmente non avremmo successo nemmeno con i nostri numeri. Alla fine non sarebbe altro che un suicidio."


"Sapendo questo, vi ho chiamato e naturalmente è stato perché avevo bisogno di voi. Ho bisogno del vostro potere."


"Così non esitate e usate il vostro potere vitale. Non preoccupatevi, io, Murong Mingtian, giuro con il mio onore che questa formazione richiede solo del potere per attivarsi. Non influenzerà la vostra coltivazione, né vi ucciderà." Disse Murong Mingtian.


"Ascoltiamo gli ordini dell'antenato!" Prima risposero i membri dell'Arcipelago che iniziarono ad incanalare il loro potere senza esitazione.


*whoosh whoosh whoosh* Ben presto anche l'esercito dei tre grandi clan mostruosi lo fece, sotto ordine dei loro capi.


Ondate di potere informe iniziarono a fondersi nella porta piena di rune. Innumerevoli talismani iniziarono a brillare sempre di più e le rune su di essi iniziarono perfino a muoversi, come se avessero preso vita.


Jiang Qisha riaprì gli occhi di scatto e i talismani sulla porta iniziarono a tremare intensamente. Gridò: "Formazione dei soldati talismanici, attivati!"


*roar* Un ruggito risuonò dalla porta. Ben presto ne uscì una figura.


La creatura era alta tre metri e aveva la forma sia di un umano che di una belva. Teneva una lancia e la sua aura era molto potente. Era un Martial Lord al picco.


*roaar* Ben presto risuonarono altri ruggiti. Le rune sull'enorme porta continuarono a cambiare e decine di migliaia di figure uscirono dal varco. Erano tutti uguali al mostro di prima.


Alla fine, quando la porta tornò alla tranquillità, tutti sussultarono. Il numero di mostri di fronte aveva raggiunto diverse decine di milioni di unità.


Diverse decine di milioni di Martial Lord al picco del loro stadio. Questo numero era davvero terrificante!
                                


                                



