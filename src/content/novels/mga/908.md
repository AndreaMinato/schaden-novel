---
title: Capitolo 908 – Farsi Strada con un Massacro
pubDate: 2024-06-29T10:13:16.443Z
tags:
    - mga
---


<em>Capitolo regolare,
137 capitoli in coda (137 Dio), 1/3,
-Schadenfreude</em>


Un'altra serie di attacchi impattò sulla formazione difensiva e lo shock che ricevette fu ancora più intenso di prima.


Anche se Chu Feng e Qiushui Fuyan erano entrati nelle profondità del Picco Nebbioso, potevano comunque capire quanta pressione stava sopportando la formazione difensiva, insieme alle onde d'urto esplosive.


"Chu Feng, dovresti sapere cosa fare, vero?" Vedendo la barriera già piena di crepe, Qiushui Fuyan spostò lo sguardo verso l'altare sul picco.


"Farò del mio meglio Sorella Fuyan." Chu Feng annuì, poi camminò verso l'Altare dell'Esorcismo.


L'altare aveva un aspetto molto strano. Pareva il teschio di un mostro sinistro e la sua enorme bocca era l'entrata.


Dopo che Chu Feng entrò, scoprì che l'interno era ancora più bizzarro. Era illuminato da delle fiamme nere che rendevano il grande palazzo un po' cupo e anche un po' inquietante.


In realtà però, al suo attuale livello di coltivazione, Chu Feng avrebbe potuto vedere chiaramente l'interno anche senza una fonte di illuminazione. Vide che l'altare era molto ampio, ma vuoto.


La parte più importante era il suo centro, dove c'era uno specchio dalla forma ovale e ampio circa dieci metri quadrati. Sembrava un occhio verticale.


Chu Feng sapeva che lo specchio era il mezzo di comunicazione per contattare la misteriosa esistenza. Così si avvicinò, si chinò su un ginocchio e si inchinò profondamente.


"Sei venuto qui per chiedermi aiuto, vero?" Prima ancora che il giovane parlasse, una voce antica che sembrava aver superato eoni di immensi cambiamenti risuonò dallo specchio. Quella voce era proprio uguale a quella dell'esistenza misteriosa nella Terra Immortale dei Marchi Marziali.


Anche se era solo una voce, Chu Feng sussultò. Quella persona era davvero troppo potente. Solo sentirla gli faceva capire quanto era terrificante questa creatura.


"Senior, dato che sa cosa sta accadendo, perché non li scaccia via? Perché sta permettendo che queste persone disturbino la sua pace?" Chiese Chu Feng mostrando confusione.


Qiushui Fuyan lo aveva informato un po' mentre si avvicinavano a questo altare. Il Picco Nebbioso in origine era una Formazione Sigillante, ma nessuno sapeva chi fosse il proprietario di questo posto. La signora Piaomiao sospettava che il vero padrone del Picco Nebbioso fosse quella misteriosa esistenza sigillata.


Così, Chu Feng sapeva che quell'entità bizzarra nella Terra Immortale dei Marchi Marziali, anche se sembrava un mostro dalla forza immensa, probabilmente non era stato sigillato qui per un motivo importante. Nessuno sapeva la verità, ma erano certi che poteva salvarli.


L




"Perché dovrei impedirlo? Quella ragazza è la guardiana di questo posto. Se non è in grado di fare la guardia, allora che importa se qualcuno la sostituisce?" Risuonò di nuovo la voce misteriosa, priva di ogni sorta di empatia.


"Ma Senior, la signora immortale Piaomiao ha protetto questo posto per così tanti anni. Anche se non ha compiuto grandi imprese, si è comunque impegnata. Può lasciarla morire in battaglia perché sta proteggendo questo posto?" Chiese Chu Feng.


"Signora immortale? Lei sarebbe degna dell'appellativo immortale? Credi che abbia ottenuto pochi benefici da questo posto? Se non avesse coltivato nel Picco Nebbioso, con il suo talento come sarebbe riuscita a sopravvivere fino ad oggi?"


"Sta proteggendo questo posto non per me, ma per sé stessa. Se non può scacciarli, allora non può biasimare nessun altro."


"Tuttavia a te indicherò una via per la salvezza."


*hmm* All'improvviso apparve un'increspatura sullo specchio. Ne uscì un corpo di luce delle dimensioni di un'unghia che fluttuò verso Chu Feng.


Esaminandola con più attenzione, il giovane scoprì che era una runa, ma non era assolutamente semplice come sembrava. L'energia che conteneva era incredibile.


"Prendila. Vai a novemila miglia di distanza dal Picco Nebbioso e, allora, brillerà. Rompila e apparirà una formazione. Sigillerà tutte le persone dietro di te nel Picco Nebbioso. Si disattiverà dopo venti ore."


"Dovrebbe essere un tempo sufficiente per permetterti di scappare, ma questo a condizione che tu possa superare questo esercito e seminarlo." Quella voce iniziò a sparire gradualmente per poi scomparire completamente.


Chu Feng capì che la misteriosa esistenza se n'era andata. Non importava quanto l'avesse pregata, sarebbe stato inutile.


Quella creatura proveniva dall'Antica Era ed era vissuta per diverse decine di migliaia di anni. Probabilmente aveva visto ogni sorta di evento e non poteva essere convinta con poche parole.


Così Chu Feng non perse più tempo. Si alzò e, dopo essersi inchinato, uscì dall'altare.


"Com'è andata? Sei riuscito ad entrare in contatto con l'esistenza misteriosa?" Qiushui Fuyan stava aspettando fuori. Si avvicinò velocemente a Chu Feng una volta che lo vide uscire.


"Sorella Fuyan, sarò breve. L'esistenza misteriosa ha risposto, ma non è disponibile ad aiutarci. Tuttavia non ci ha nemmeno ignorato e ci ha dato una possibilità per scappare."


"Questa." Mentre parlava, Chu Feng tirò fuori la runa misteriosa e le disse come usarla.


"È difficile immaginare che ti ha davvero risposto. È davvero incredibile." Dopo aver sentito cos'era accaduto, Qiushui Fuyan mostrò un'espressione scioccata. Tuttavia non perse tempo e dopo aver sigillato il luogo, riportò Chu Feng all'entrata.


*boom boom boom boom boom boom*


Dopo che arrivarono all'entrata, gli attacchi della formazione di Jiang Qisha si erano intensificati sempre di più. Chu Feng poteva vedere chiaramente, quando questi mostri scoppiavano, facevano apparire delle fessure nella formazione difensiva. La barriera era in pericolo e si sarebbe rotta da un momento all'altro.


"Fuyan, Chu Feng, com'è andata?" Chiese velocemente la signora Piaomiao.


In quel momento era un po' pallida. Chiaramente aveva esaurito un bel po' di potere mentre manteneva sia la formazione difensiva che quella della Spada Immortale.


"Signora Piaomiao, tenga questa." Chu Feng diede velocemente la runa alla donna, poi le diede una spiegazione su come usarla per scappare.


Chu Feng capiva che il Picco Nebbioso non poteva essere difeso. Ora, se avessero voluto sopravvivere, potevano solo superare l'esercito.


"Dato che l'ha data a te, allora dovresti essere tu ad usarla." Tuttavia, dopo aver saputo cos'era accaduto, la signora Piaomiao non mise da parte la runa e invece la restituì a Chu Feng.


Stese un dito e disegnò un cerchio a terra. Solo allora puntò lo sguardo verso la folla dietro di lei e gridò: "Chu Feng, Fuyan, Chun Wu, Xia Yu, Qiu Zhu, Dong Xue, Zi Ling, Su Rou, Su Mei, Yan Ruyu, Jiang Wushang e Zhang Tianyi! State tutti dentro il cerchio. Oggi ci faremo strada attraverso l'esercito con un massacro e lasceremo una scia di sangue lungo il nostro cammino."
                                


                                



