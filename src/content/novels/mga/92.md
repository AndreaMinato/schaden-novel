---
title: Capitolo 92 - Le Origini di Chu Feng
pubDate: 2024-05-26T10:13:16.345Z
tags:
    - mga
---


L'incontro si concluse e Chu Feng e Chu Yuan tornarono nella loro residenza.


"Padre, avrei una cosa da chiederti." Disse Chu Feng, visto che erano da soli nella stessa stanza.


"Feng'er, chiedimi pure." Chu Yuan guardò il ragazzo con uno sguardo pieno di affetto e orgoglio.


L'abilità di suo figlio lo aveva scioccato una volta dopo l'altra. Oggi aveva perfino salvato la famiglia Chu ed era già diventato il suo più grande orgoglio.


Chu Feng non fece giri di parole e, sorridendo, fece la domanda che aveva sempre voluto chiedere: "Chi sono i miei genitori biologici e perché hanno dovuto abbandonarmi?"


"Questo..." Quando sentì quelle parole, l'espressione di Chu Yuan, che era ancora tutta sorrisi, si irrigidì.


"Padre, è qualche problema di cui non si può parlare?" Chu Feng aveva notato che c'era qualcosa di strano.


"No, è solo che so molto poco su di loro." Spiegò Chu Yuan sorridendo con amarezza.


"Nemmeno tu li conosci? Mi hai raccolto per strada?" Chu Feng si spaventò un po'.


Da quando aveva incontrato il barbone che era inaspettatamente così forte, eppure impazzito, Chu Feng aveva pensato che le sue origini non dovevano essere così comuni. Per questo aveva fatto quella domanda a Chu Yuan.


Tuttavia se suo padre lo aveva davvero raccolto da qualche parte, allora non ci sarebbe stata più una traccia da seguire e non avrebbe potuto ottenere informazioni sui suoi genitori.


"No, non è così. In realtà qualcuno ti ha affidato a me per crescerti." Spiegò Chu Yuan, ma dalla sua espressione si vedeva che la faccenda non era così semplice.


"Qualcuno? Da chi? E come sai che quella persona non era un mio genitore?" Chiese con impazienza Chu Feng.


Vedendo la reazione del ragazzo, Chu Yuan venne colto da emozioni contrastanti. Alla fine sospirò e disse: "Ahh, dato che lo vuoi sapere così tanto te lo dirò."


"Questa storia parte da 15 anni fa. Allora avevo portato qualche servo della famiglia Chu per andare in un posto distante. Sulla strada abbiamo attraversato una foresta su una montagna."


"Lì ho incontrato un uomo che stava portando un bambino, mi chiese se il mio cognome fosse Chu oppure no."


"Visto che stavamo scortando delle merci e dato che i vestiti dell'uomo erano piuttosto sospetti, non ho risposto alla sua domanda."


"Ma non avrei mai pensato che, senza che nemmeno si muovesse, l'uomo avrebbe fatto esplodere due persone, facendole diventare una pozza di sangue."


"Allora diventammo terrorizzati. Volevamo girarci e scappare, ma fu inutile.
Un'aura invisibile ci legava e non potevamo nemmeno muoverci."


"Il tuo cognome è Chu? Mi chiese di nuovo quell'uomo. Solo allora ho capito che la persona che aveva ucciso i miei servi e che ci aveva legato molto probabilmente era lui."


"Tuttavia in quel momento ero già pieno di paura. Come avrei potuto preoccuparmi della sua domanda? Mi limitai a fissarlo stordito."


"Allora ho scoperto con stupore che erano apparse due fiamme nei suoi occhi. Allo stesso tempo tutti i beni che stavamo trasportando iniziarono a bruciare. Perfino il carro e i cavalli erano diventati cenere."


"In quel momento stava già mostrando impazienza. Sentivo chiaramente l'intento omicida che stava emanando, era l'intento omicida più terrificante che abbia mai sentito in tutta la mia vita. Era come se provenisse dall'inferno."


"Così in quell'istante ho pensato di essere spacciato. Comunque non mi attaccò, mi chiese solo per l'ultima volta se il mio cognome fosse Chu o no."


"Allora non esitai. Risposi subito alla sua domanda e descrissi anche le circostanze e la posizione della famiglia Chu."


A quel punto della narrazione Chu Yuan sembrava avere un'espressione colpevole e Chu Feng poteva immaginarsene il motivo.
Ovviamente perché, in quel momento in cui aveva avuto paura di morire, aveva rivelato informazioni sulla sua famiglia.


Dopotutto se quella persona fosse stata un nemico, le sue parole avrebbero condannato la famiglia Chu. Comunque, dato che la famiglia Chu esisteva ancora, l'uomo doveva avere un altro obiettivo.


"Padre, cos'è successo dopo?" Chu Feng voleva davvero sapere com'era finita.


"Dopodiché uccise tutti i servi che mi avevano accompagnato, lasciando solo me. Mi affidò il bambino e quel bambino eri tu."


"Dopo averti preso, quella persona mi disse di crescerti bene come se fossi mio figlio. Tuttavia non mi permise di scegliere il nome, doveva essere Chu Feng."


"Questo..."


In quel momento il ragazzo rimase fortemente scioccato. Nonostante avesse immaginato che fosse lui il bambino, era comunque sbalordito. Non avrebbe pensato che il suo nome non fosse stato deciso da Chu Yuan, ma da un'altra persona.


Quando pensò all'uomo che aveva chiesto a Chu Yuan la stessa domanda, per Chu Feng non fu difficile dedurre che era Chu Yuan, era molto probabile che l'uomo non volesse che Chu Feng cambiasse il suo cognome.


"Come potevo osare rifiutare? Naturalmente glielo promisi."


"Comunque fece alcune richieste. Non potevo dire da dove provenivi, né potevo dire che eri mio figlio. Dovevo dirti fin dall'inizio che eri un mio figlio adottivo. La cosa più importante era che non potevo farti niente di male e che dovevo crescerti in buona salute."


"Se non avessi rispettato anche solo una delle condizioni, ci sarebbe stata una sola fine. Avrebbe sterminato l'intera famiglia Chu senza lasciare sopravvivere nessuno."


Chu Yuan disse la verità e alla fine, Chu Feng capì perché non aveva mai parlato delle sue origini e il motivo del disagio di suo padre. Era perché qualcuno lo stava minacciando.


"Sai come si chiama quell'uomo e se ci sono dei segni speciali sul suo corpo?"
Chiese con serietà Chu Feng, ma conosceva già la risposta.


"Non ha detto come si chiamava, ma sulla sua fronte c'era una strana voglia. Sembrava una fiamma ed era molto strana." Rispose Chu Yuan.


In quel momento Chu Feng rimase calmo perché corrispondeva alle sue ipotesi. Le sue origini erano davvero collegate a quel barbone.


"Padre, ha detto qualcosa dopo? Ha menzionato i miei genitori?"


"Niente. Non ha detto nulla al riguardo."


"Allora perché hai detto che non poteva essere mio padre?"


Sentendo quelle parole, Chu Yuan chiuse gli occhi e fece un respiro profondo. Solo allora disse lentamente: "Perché dopo che ti ha consegnato a me, sembrava che si fosse tolto un peso. Divenne una persona completamente diversa e iniziò a gridare come se fosse impazzito."


"Ricordo ancora le parole che aveva detto quel giorno."


"Cos'ha detto?" Chu Feng era impaziente.


"Urlò al cielo:L'avete visto, vero? Ho già fatto ciò che mi avete detto di fare. Potete lasciarmi andare?! Vi prego, lasciatemi andare!!"





