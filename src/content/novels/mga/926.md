---
title: Capitolo 926 - Nient'altro che un Cane
pubDate: 2024-06-30T04:13:16.446Z
tags:
    - mga
---


<em>CAPITOLO SPONSORIZZATO ringraziamo Dio!
123 capitoli in coda (123 Dio), 1/3,
-Schadenfreude</em>


Jiang Qisha sorrise freddamente quando Murong Mingtian si arrese. Mentre brandiva l'alabarda, la sua aura era ancora più potente della sua anche se era solo un Martial King di quarto livello.


Sembrava davvero un dio guerriero imbattibile. Poteva uccidere tutti quanti nella stanza e incuteva paura nei loro cuori.


All'improvviso Jiang Qisha ondeggiò l'alabarda. Mentre l'intero palazzo tremava violentemente, indicò Murong Mingtian e gridò: "Considerando il fatto che tu sei un membro della vecchia generazione, ti ho sempre lasciato un minimo di rispetto e non ti ho reso le cose difficili di fronte ai tuoi successori."


"Tuttavia rifiuti le mie buone intenzioni! Se non lo mostro chiaramente, ti dimentichi chi è forte e chi è debole. Ti dimentichi chi è il padrone e chi lo schiavo! Credi davvero che tu, un mero Martial King di settimo livello, possa affrontare il mio Sect della Terra Maledetta?"


Mentre parlava, Jiang Qisha rilasciò l'aura sconfinata della sua arma. Era così potente che perfino Murong Mingtian tremò. Riuscì a recuperare l'equilibrio solo dopo aver fatto due passi indietro.


A parte Murong Mingtian, al resto dei membri dell'Arcipelago si afflosciarono le gambe. Furono costretti ad inginocchiarsi da un potere così intenso e alcuni dovettero perfino chinarsi a terra. Non avevano la forza di alzarsi.


"Amico mio, Jiang Qisha, la prego sia magnanimo! Mi sbagliavo. Non avevo capito bene  la mia posizione."


"Finché ci darà una possibilità di redimerci, il mio Arcipelago Immortale della Condanna sarà disposto a seguire ogni ordine del suo Sect della Terra Maledetta. Faremo di tutto per il vostro beneficio e non oseremo mancare di rispetto." Murong Mingtian implorò con meschinità mentre si inchinava.


Tuttavia Jiang Qisha rispose con un sorriso indifferente. Poi disse: "Se vuoi sopravvivere, allora inginocchiati, prostrati e implora perdono. Se mi renderai contento, allora ti darò una possibilità."


Qualcuno dell'Arcipelago Immortale della Condanna gridò con furia: "Vuoi che il mio antenato si prostri a te? Non pensare nemmeno..."


*boom* Tuttavia, prima che finisse di parlare, risuonò un'esplosione soffocata. Quella persona si trasformò in una pozza di sangue.


"Tu..."


Rimasero sorpresi e terrorizzati, ma alcuni erano anche infuriati. Murong Mingtian era il loro antenato. Potevano gettare via la loro dignità, ma lui no. La richiesta di Jiang Qisha era intollerabile per loro.


"State tutti zitti!" Gridò Murong Mingtian.


Dopo aver parlato, si inginocchiò. Poi disse con un'espressione sincera: "Amico Jiang Qisha, io, Murong Mingtian, sono stato insolente. Se vuole uccidermi o torturarmi non dirò una sola parola di lamentela, ma per favore dia una possibilità di sopravvivere ai miei successori."


Poi si piegò e cercò di picchiare la testa contro il terreno. Si stava davvero prostrando ammettendo le sue colpe.


*whoosh* Prima ancora che toccasse terra, una mano gli tenne la testa, fermandolo.


Era stato Jiang Qisha a bloccarlo. In quel momento aveva già messo da parte l'alabarda terrificante e stava guardando Murong Mingtian con un sorriso. Disse: "Murong Mingtian, perché farlo visto che te ne saresti pentito? Tuttavia, dato che sei sincero, naturalmente non ti renderò le cose difficili."


Dopo aver parlato, Jiang Qisha aiutò Murong Mingtian ad alzarsi, poi si avvicinò ad una sedia nel palazzo e si sedette. Solo allora fece un cenno e disse: "Alzatevi tutti."


Nonostante fosse stato Jiang Qisha ad ordinarlo e avesse anche ritirato quell'aura sconfinata, nessuno dell'Arcipelago si alzò.


"Alzatevi tutti." Disse Murong Mingtian mentre si girava verso la folla.


Solo allora si alzarono. In quel momento erano fradici di sudore.


Mostravano espressioni strane, ma sopratutto stavano tremando. Anche il padrone dell'Arcipelago Immortale della Condanna, Murong Niekong, era scosso. Dal suo aspetto sembrava avesse sperimentato una guerra estremamente brutale.


"Non preoccupatevi. Per gli estranei siamo ancora in un rapporto di cooperazione. Siete ancora i signori della Regione del Mare Orientale."


"Tuttavia dovete capire bene questo. Non siamo dei pari. Siamo i vostri padroni."


"Se qualcuno oserà mancare di rispetto ai loro superiori una seconda volta e oserà disubbidire, allora non sarò cortese come oggi. Capito?" Disse Jiang Qisha con un tono simile ad un signore che rimproverava i suoi servi.


"Amico Jiang Qisha, la ringrazio per la sua generosità." Disse annuendo Murong Mingtian.


"Vai. Se farete bene il vostro compito, in futuro potrò portarvi via da questo piccolo posto e andare nella Terra Sacra delle Arti Marziali per ampliare i vostri orizzonti. Potrò mostrarvi il vero mondo della coltivazione." Jiang Qisha fece un cenno noncurante.


Murong Mingtian e gli altri si inchinarono, poi si girarono e se ne andarono. Tuttavia, in confronto all'arroganza con cui erano entrati, ora sembravano proprio miseri.


Tutti i membri dell'Arcipelago erano sotto pressione, ma non potevano fare nulla. Nessuno osò dire una parola.


Solo quando scesero dal picco, Murong Mingtian disse: "Dovete essere tutti confusi sul motivo del perché non abbia iniziato ad attaccare Jiang Qisha e invece mi sono solo arreso, vero?"


"Antenato, sono sicuro che ha qualcosa in mente." Disse Murong Mingtian. Murong Xun e gli altri annuirono.


In questi anni il motivo per cui l'Arcipelago Immortale della Condanna si era sviluppato così bene era stato tutto grazie a questo antenato. Riponevano molta fiducia nelle sue decisioni.


"L'armamento che ha tirato fuori Jiang Qisha non era affatto semplice come sembrava. Non era solo un Armamento Reale. Aveva la stessa natura della Spada Sigilla Demoni, poteva intimorire il mio Armamento Reale."


"In una battaglia tra Armamenti Reali, sarà difficile vincere se un'arma teme l'altra. Inoltre non sono certo che quell'Armamento Reale speciale sia l'asso nella manica finale di Jiang Qisha."


"In una situazione del genere, non li renderò miei nemici perché se non potrò sconfiggerlo, non solo verrò ucciso io, ma anche tutti voi morireste." Disse Murong Mingtian.


"Cosa dovremmo fare ora antenato?" Chiese Murong Niekong.


"Ahh..." Murong Mingtian sospirò profondamente e poi disse una sola parola: "Sopportare."


Allo stesso tempo, nel palazzo, Jiang Qisha e gli altri erano pieni di compiacimento.


"Senior, quel Murong Mingtian è avanzato al settimo livello e così ha mostrato il suo vero volto attaccandoci! Non possiamo risparmiarlo, perché non l'hai ucciso immediatamente?" Chiesero confusi Zhao Yuetian e Wu Kunlun.


"Naturalmente vincerei contro di lui, ma un Martial King di settimo livello non è facile da affrontare. Sarei comunque costretto a pagare un certo prezzo."


"Ora stiamo fronteggiando lo stesso nemico. Non c'è bisogno di uccidersi a vicenda."


"Inoltre ai miei occhi è un cane. Che questo cane sia leale o no, basta che morda gli altri per me."


"Ma dovete ricordarvi che un cane rimarrà un cane. Non c'è bisogno di considerarli umani. Se un giorno oserà mordere il suo padrone, allora potremo ucciderlo e mangiarne la carne."


"Controllo completamente la situazione. Chi può rivaleggiare con me in questa debole Regione del Mare Orientale? Abbiamo un solo vero avversario: quella strega. Ma non mi sfuggirà." Jiang Qisha sorrideva con compiacimento e sicurezza.
                                


                                



