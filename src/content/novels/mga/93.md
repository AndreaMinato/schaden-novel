---
title: Capitolo 93 - Presente
pubDate: 2024-05-26T11:13:16.345Z
tags:
    - mga
---


Chu Yuan descrisse la scena vividamente. Mostrava ancora l'espressione sbalordita come se stesse rivivendo il suo ricordo.


Anche Chu Feng capiva che quell'episodio aveva influenzato enormemente suo padre, di sicuro era rimasta un'ombra incancellabile nel profondo del suo cuore.


Vedendolo così, Chu Feng iniziò a riflettere. Sapeva che Chu Yuan aveva ragione, quel barbone non doveva essere suo padre, altrimenti non avrebbe detto quelle strane parole.


Chiunque avrebbe capito che a quell'uomo pazzo era stato affidato il compito di consegnare Chu Feng a Chu Yuan, era stato perfino costretto. Era terrorizzato dalla persona che gli aveva imposto quest'obbligo e molto probabilmente quella persona era la famiglia di Chu Feng.


Tuttavia quell'uomo era così forte. Quanto doveva essere potente una persona per costringere e terrorizzarlo?


"Da dove provengo? Chi sono i miei genitori? Perché hanno dovuto affidarmi ad altri?" In quel momento queste erano le domande principali nel cuore di Chu Feng. Più veniva a sapere dettagli e più scopriva che la sua identità era speciale. Ci doveva essere qualcosa di nascosto.


"Cos'altro? Quella persona ti ha detto qualcos'altro?" Chiese Chu Feng.


"Dopo è scomparso. Non ho visto dov'è andato. Se non ti avessi avuto in braccio, avrei sospettato di essermi sognato tutto, ma i fatti mi dicevano che era tutto vero."


"Poi ti portai nella famiglia Chu. Le merci erano state bruciate e i miei uomini uccisi, eppure non potevo dire la verità, potei solo mentire e dire che ti avevo raccolto per strada."


"Ma dopo aver saputo cos'era accaduto, la famiglia non approvò la mia scelta nel crescerti, erano convinti che tu portassi sfortuna."


"Tuttavia oggi credo che nessuno ne sia più convinto, perché hai salvato tutti quanti. Solo che, dicendoti la verità, mi chiedo se quella persona..." Chu Yuan sembrava ancora più preoccupato.


Dopotutto la forza di quell'uomo era troppo terrificante, Chu Yuan non sapeva nemmeno se lo potesse sentire in quel momento. Temeva sempre di essere in pericolo e che quell'uomo potesse apparire in ogni momento. Tuttavia, dato che Chu Feng gli stava facendo quella domanda, non se la sentiva di non dirgli la verità.


Perché fino ad ora lui sapeva bene che il talento spaventoso di Chu Feng era dovuto alle sue origini, dopotutto era già quasi leggendaria.


"Padre, non preoccuparti. Credo che quella persona sia confusa. Penso che si sia già dimenticato delle cose che ti ha detto, quindi non dovrebbe cercare guai."


"Inoltre, anche se tornasse, ci sarei comunque io. Dato che ti ha affidato a me, non mi farebbe del male."


Chu Feng non poté non pensare a cosa gli era accaduto nell'Antica Città. Sentiva che quella persona era già impazzita. Solo per questo il ragazzo era ancora più curioso. Cos'era stato a farlo ammattire? Erano stati i suoi genitori?


Chu Feng era pieno di domande che lo confondevano un po', voleva sapere la verità.


Da dove proveniva? Chi erano i suoi genitori? Cosa più importante, perché i suoi genitori lo avevano affidato ad altre persone? Cos'era successo quell'anno? Chu Feng voleva sapere le rispose a queste domande.


"Oh, sarebbe buono. Ma, Feng'er, non importa cosa accadrà in futuro, sarai sempre il mio orgoglio."


"Nonostante sappia che un tale talento non ha niente a che fare con me e so che l'hai ereditato tutto dai tuoi genitori, ti considererò sempre mio figlio."


All'improvviso Chu Yuan sembrò sollevato, come se non gli importasse più di vivere o morire. Per lui era già sufficiente avere un figlio come Chu Feng.


"Padre, non dire così. Se non fosse stato per te sarei già morto di fame. Come potrei essere qui oggi? Non importa cosa dicono gli altri, sarai sempre mio padre. Un buon padre."


Le parole di Chu Feng gli provenivano dal cuore. Se Chu Yuan non l'avesse preso con sé, altri forse non sarebbero stati così entusiasti. Se fosse rimasto con quell'uomo pazzo forse sarebbe stato ucciso a causa di qualche imprudenza.


Così Chu Feng era molto grato a Chu Yuan ed era molto affezionato a lui, nonostante fosse curioso riguardo ai suoi genitori biologici.


In tutti questi anni Chu Feng aveva considerato Chu Yuan come un genitore biologico, la persona che gli aveva fatto sentire l'amore di una famiglia, l'affetto di un padre, non erano stati altri che Chu Yuan.


Tuttavia Chu Feng non biasimava più i suoi genitori biologici. Sentiva che molto probabilmente c'era un motivo per le loro azioni, altrimenti non lo avrebbero affidato agli altri usando anche delle minacce.


Chu Yuan non poteva dire altro a causa delle sue intense emozioni e gli si inumidirono gli occhi, era stato davvero toccato dalle parole di Chu Feng.


Sentiva di non aver fatto un buon lavoro in tutti questi anni, aveva lasciato che Chu Feng ricevesse molti torti. Inoltre se non fosse stato per le minacce di quell'uomo pazzo, forse non avrebbe cresciuto il ragazzo.


"Padre, ho un regalo per te." Chu Feng tirò fuori un mucchio di Perle Spirituali e le diede a Chu Yuan, sembrava che ci fossero almeno cento perle.


"Feng'er, sono troppo preziose, non posso prenderle."


Vedendo le Perle Spirituali dorate, Chu Yuan rimase scioccato. Strabuzzò gli occhi e spalancò la bocca. Nonostante avesse già visto il Sacchetto Cosmo del ragazzo, non avrebbe mai pensato che avrebbe avuto così tante Perle Spirituali.


Erano estremamente costose per la famiglia Chu e Chu Feng le stava dando tutte a lui. Naturalmente gli era impossibile accettare.


"Feng'er, al momento sei in un momento cruciale della tua coltivazione. Con il tuo talento queste Perle Spirituali possono aiutarti ad avanzare all'Origin realm. Dovresti comunque tenerle per te." Chu Yuan cercò di rifiutare.


Chu Feng sorrise lievemente: "Ne ho ancora. Prendi queste, tra due giorni tutti i poteri dell'area montagnosa arriveranno qui. In quel momento sono sicuro che ci saranno dei conflitti."


"Il nonno è ferito e tutto il peso graverà sulle tue spalle. Quindi devi avanzare all'Origin realm in due giorni altrimenti sarà davvero difficile per quei poteri giurare fedeltà a noi."


"Avanzare all'Origin realm in due giorni?" A Chu Yuan si strinse il cuore. Sebbene le stesse respingendo via a parole, desiderava davvero entrare nell'Origin realm. Con così tante perle spirituali, forse ci sarebbe davvero riuscito.


"Prendile."


Chu Yuan poté solo riceverle. Con l'aiuto di Chu Feng cominciò a raffinare le Perle Spirituali e cercò di contare sull'enorme energia spirituale per avanzare all'Origin realm che aveva sempre sognato.


Allo stesso tempo stava succedendo qualcosa nella zona principale della Scuola del Drago Azzurro.


Leng Wuzui era in un sotterraneo oscuro. La sua espressione era estremamente scontenta, di fronte  alui c'era Liu Bing, terrorizzata.


Leng Wuzui si accigliò lievemente e chiese con serietà: "Stai dicendo che qualcuno sta proteggendo di nascosto Chu Feng ed è almeno un esperto al Profound Realm?"





