---
title: Capitolo 930 - Un'Enorme Scommessa
pubDate: 2024-06-30T08:13:16.447Z
tags:
    - mga
---


<em>CAPITOLO SPONSORIZZATO ringraziamo Dio!
119 capitoli in coda (119 Dio), 1/3,
-Schadenfreude</em>


"Mm. Sei una persona intelligente. Sono sicura che sai di non poter ottenere facilmente il potere in questa Perla dell'Eredità dell'Immortale."


"Anche se la raffinassi, l'energia che otterresti non sarebbe permanente. Ti darà un aiuto per breve tempo."


"Dopo che passerà un certo periodo di tempo, non solo la coltivazione della perla lascerà il tuo corpo, ma riceverai un doloroso contraccolpo. L'agonia che proveresti non ti ucciderà, ma sarà quasi insopportabile. Devi essere preparato mentalmente a questo." Aggiunse la signora Piaomiao.


"Capisco. Se posso salvare Zi Ling e gli altri, riprendere il Picco Nebbioso e vendicarla, un po' di dolore non è nulla." L'espressione di Chu Feng era risoluta.


Nonostante Tantai Xue avesse già detto che si sarebbe occupata di Jiang Qisha, era solo una Martial Lord di nono livello. Chu Feng non sapeva quali tecniche ci fossero nel suo arsenale, né era certo che l'avrebbe sconfitto.


Ma invece che contare sugli altri, perché non contare sulle proprie forze? Se avesse potuto farlo, avrebbe preferito contare su sé stesso, anche se avesse dovuto pagare un caro prezzo. Così, se ci fosse stata un'occasione, Chu Feng voleva salvare personalmente Zi Ling e gli altri. Dopotutto erano i suoi cari.


"Mm. Sapevo di non essermi sbagliata." La signora Piaomiao annuì soddisfatta, poi annuì: "Ma questa Perla dell'Eredità dell'Immortale non può essere raffinata facilmente. Può essere assimilata solo dalle persone che coltivano la Misteriosa Tecnica del Trasferimento Immortale."


"La tecnica può essere solo letta, ma non diffusa in giro visto che è incisa nella tavola delle tecniche misteriose nel Picco Nebbioso. Se vuoi raffinare la mia perla, devi prima coltivarla e se vuoi farlo devi prima intrufolarti nel Picco Nebbioso." Disse la signora Piaomiao.


"Intrufolarti nel Picco Nebbioso? Com'è possibile? Ora è stato già occupato dall'Arcipelago Immortale della Condanna!"


"Senza contare la minaccia di Jiang Qisha, Murong Mingtian da solo è molto difficile da gestire. Intrufolarsi è già difficile, ma voler coltivare la tecnica di fronte alla tavola di pietra è impossibile!" Qiushui Fuyan mostrò un'espressione scioccata. Pensava che fosse fuori questione. Era davvero troppo pericoloso.


"In effetti è molto arduo, ma potrà avere comunque un'opportunità." Disse la signora Piaomiao.


"Senior Piaomiao, ha qualche piano?" Chiese Chu Feng.


"Sì, ma è molto pericoloso." Rispose la donna.


"Senior, me lo dica per favore." Chu Feng era deciso. Finché ci fosse stata una possibilità per salvare Zi Ling e gli altri, sarebbe stato disposto a rischiare.


"Prima di tutto dovrai alterare il tuo aspetto. Non è troppo difficile, ma la tua maschera non funzionerà con Murong Mingtian e Jiang Qisha. Se li incontrerai sarai spacciato."


"C'è una Pillola dell'Alterazione nel mio Sacchetto Cosmo, me l'ha lasciata la mia maestra. Se la consumerai e cambierai il tuo aspetto, non ti riconosceranno nemmeno loro."


"Fuyan, dagliela." La signora Piaomiao porse il suo Sacchetto Cosmo a sua figlia.


Lo prese e molto presto trovò una pillola piena di forza medicinale. La diede a Chu Feng, ma poi disse: "Madre, anche se questa Pillola dell'Alterazione può cambiare l'aspetto di Chu Feng e permettergli di intrufolarsi nel Picco Nebbioso, non potrà comunque avvicinarsi alla tavola di pietra in cui è incisa la tecnica!"


"Fuyan, prendi il mio vaso immemore." Disse la signora Piaomiao.


Fu in quel momento che Qiushui Fuyan capì il suo piano. Estrasse un vaso di fango dall'aspetto rovinato dal Sacchetto Cosmo.


Chu Feng era vicino, così esaminò l'oggetto e scoprì che era molto speciale, era un tesoro e conteneva una formazione davvero speciale che gli dava un senso di mistero indescrivibile.


"Questo è...?" Tuttavia, quando Chu Feng vide cosa c'era al suo interno, cambiò drasticamente espressione. Era scioccato.


Nel vaso c'era la Coscienza di una donna priva di sensi. Chu Feng la riconobbe, era la fidanzata di Murong Xun: Ya Fei.


"Senior, cosa significa?" Chiese sbalordito Chu Feng.


Allora, nella Gola della Colpa, Chu Feng aveva visto personalmente come Ya Fei era stata uccisa! Eppure questa Coscienza indubbiamente era sua! Non era morta!


"C'ero anche io nella Gola della Colpa. Pensavo che Ya Fei sarebbe stata utile, così, quando Murong Xun l'ha uccisa, ho usato una tecnica per prendere la sua Coscienza."


"Ora dipenderà da lei se riuscirai o no a coltivare la Misteriosa Tecnica del Trasferimento Immortale." Disse la signora Piaomiao.


"Senior, non capisco cosa intende." Chu Feng era davvero scioccato.


"Il Primo Immortale dell'Arcipelago è molto affezionato a Ya Fei, sua nipote. Da quello che so di lui, il suo affetto per Ya Fei supera di gran lunga la sua lealtà all'Arcipelago."


"Dopo aver saputo della morte di Ya Fei, ha provato un dolore incredibile. Se sapesse che in realtà è stata uccisa da Murong Xun, sicuramente ne sarebbe tormentato."


"Così, finché porterai la Coscienza di Ya Fei al Primo Immortale e gli dirai che ho un metodo per resuscitarla, molto probabilmente ti aiuterà." Disse la signora Piaomiao.


"Madre, e se promettesse di aiutarci, ma poi facesse del male a Chu Feng dopo averlo portato nel Picco Nebbioso? Cosa dovremmo fare allora?" Qiushui Fuyan era molto preoccupata.


"Ya Fei è nelle nostre mani. Il Primo Immortale non rischierà la vita di sua nipote. Inoltre, come ho detto, questa missione è estremamente rischiosa. Se ci fosse un'assoluta certezza di successo, allora non sarebbe stato così difficile." Disse la signora Piaomiao.


"Ma..." Qiushui Fuyan era ancora preoccupata.


"Sorella Fuyan, va bene così. Lasci fare a me. Se non sbaglio ora il Primo Immortale non è nel Picco Nebbioso, ma nel quartier generale precedente. Non dovrebbe essere difficile incontrarlo." Mentre parlava, Chu Feng prese il vaso di fango e si preparò a partire.


"Chu Feng, non avere fretta. Dobbiamo pianificare tutto nel dettaglio." Disse la signora Piaomiao. Inoltre, gli fece cenno di non prendere il vaso.


Così il giovane si risedette. Sapeva che la donna doveva avere un piano.


"Conosco molto bene la natura di Murong Mingtian. Anche se sembra trattare molto bene Murong Niekong e gli altri, in realtà li considera solo delle pedine sacrificabili. Non si fida assolutamente di nessuno."


"Anche se il Primo Immortale ti facesse intrufolare nel picco Nebbioso, potresti non avere nessuna possibilità di andare dalla misteriosa tavola delle tecniche a vedere il metodo di coltivazione che ti serve."


"Così, se vuoi avere successo, dovrai fare un enorme azzardo." Disse la signora Piaomiao.


"Di cosa sta parlando?" Chiese Chu Feng.


"Di una scommessa decisiva." Disse con serietà la signora Piaomiao.
                                


                                



