---
title: Capitolo 932 – Rompere la Formazione
pubDate: 2024-06-30T10:13:16.447Z
tags:
    - mga
---


<em>Capitolo regolare,
119 capitoli in coda (119 Dio), 1/3,
-Schadenfreude</em>


Dopo aver deciso, Taikou seguì le istruzioni del giovane e Chu Feng lo aiutò.


"Chu Feng, sei tu?" Tuttavia, poco dopo aver iniziato a creare la formazione, Qiu Canfeng si svegliò.


"Maestro, è sveglio!" Chu Feng andò a porgere i suoi rispetti.


Come si suol dire: Maestro per un giorno, padre per una vita. Qiu Canfeng non aveva davvero istruito Chu Feng, ma da quando il giovane lo aveva accettato come maestro, il loro rapporto non sarebbe mai cambiato per tutto il resto della sua vita.


Era stato come con Zhuge Liuyun e il Fondatore Drago Azzurro. Anche se Chu Feng li aveva superati, provava ancora un grande rispetto nei loro confronti. Questa sorta di umiltà non era correlata alla forza e per Chu Feng sarebbero sempre stati membri della vecchia generazione da onorare.


"Chu Feng, sei davvero tu?" Quando vide il giovane, Qiu Canfeng pensò perfino che fosse un sogno.


"Maestro, sono io. Il suo discepolo è venuto a salvarla."


"Ah, giusto. Maestro, le presento Senior Taikou. È stato lui a distruggere le trappole lungo la strada e a portarmi da lei." Disse Chu Feng indicando il vecchio.


"Qiushui Taikou?!" Tuttavia, dopo aver visto il vecchio, lo sguardo di Qiu Canfeng si accese. Era proprio scioccato e dalla sua reazione doveva sapere chi era.


"Qiu Canfeng, da quanto tempo." Taikou sorrise lievemente. Era chiaro che si conoscessero, ma dalle loro espressioni sembrava che non fossero in rapporti molto amichevoli, anzi, pareva che ci fosse stato qualche conflitto tra di loro.


"Chu Feng, perché l'hai portato qui? Non ho detto di chiederlo a Fu Liansheng?" Chiese confuso Qiu Canfeng, ma non c'era biasimo nel suo sguardo.


"Maestro, mi dispiace davvero. Ci sono stati dei cambiamenti nel Sect della Distruzione dei Demoni della Notte. Non sono stato in grado di incontrare Fu Liansheng.


"Inoltre ora siamo in una situazione urgente. Devo salvarla velocemente. Senior Taikou è la persona di cui mi fido di più ed è anche disposto a salvarla. Così, non avendo altra scelta, gli ho chiesto di venire qui."


"Spero che possa perdonarmi per questo, maestro." Disse in tono di scusa Chu Feng.


"Sciocco ragazzo, hai fatto tutto ciò che potevi per salvarmi. Perché ti biasimerei?" Qiu Canfeng scosse la testa. Non condannò Chu Feng e invece provava gratitudine.


Guardò Taikou con un po' di sentimento e disse: "Non mi aspettavo che sarebbe stato lui a salvarmi. Ma non importa. Non c'è bisogno di menzionare il passato. Qiushui Taikou, ti ripagherò per ciò che hai fatto oggi."


"Non c'è bisogno. Sono venuto qui per Chu Feng, non per te."


"Ma devo dire che sei stato proprio fortunato ad accettare un discepolo come Chu Feng. Sarà l'orgoglio di tutta la tua vita." Dopo aver parlato, Taikou continuò a creare la formazione.


Anche Chu Feng lo aiutò velocemente. Quella formazione era molto complicata, ma il giovane poteva gestirla perfettamente. Lavorando insieme, i due completarono una formazione di disattivazione sconfinata.


"Chu Feng è diventato così potente?"


Qiu Canfeng, che stava assistendo personalmente alla scena, mostrò uno sguardo scioccato. Poteva capire che, anche se il nucleo principale della formazione era Taikou, la persona che stava fornendo le tecniche principali era Chu Feng.


Nonostante sapesse già che il giovane era un genio, non si aspettava che fosse così talentuoso. In meno di due anni era diventato così potente. Questo aveva davvero superato ogni sua immaginazione e iniziò a considerare il suo discepolo da un punto di vista completamente nuovo.


"Maestro, presto romperò questa Formazione Restrittiva delle Quattro Regioni. Tra un po' avremo bisogno della sua cooperazione dall'interno. Così potremo rompere ancora più velocemente questa barriera." Disse Chu Feng dopo aver finito tutte le preparazioni.


"Mm." Qiu Canfeng annuì. Naturalmente capiva.


Ben presto Chu Feng e Taikou si posizionarono in due Aperture e iniziarono a creare una formazione.


*hmm*


Ci fu un bagliore. Innumerevoli rune si posizionarono e, come un esercito che attaccava una città, si precipitarono verso la Formazione Restrittiva delle Quattro Regioni.


*roaaaar*


Tuttavia la barriera non poteva essere distrutta così facilmente. Sentendo l'assalto, iniziò a ruggire. Le quattro grandi bestie: il Drago Azzurro, la Tigre Bianca, l'Uccello Vermiglio e la Tartaruga Nera apparirono.


Erano enormi e feroci. Sorvegliavano ogni lato della formazione e ognuna aveva le sue rispettive abilità. Sembravano dei guardiani mentre fermavano gli assalti dell'esercito runico.


Chu Feng e Taikou però avevano già previsto un attacco del genere. Senza farsi prendere dal panico, incanalarono il potere nella formazione e scagliarono un colpo ancora più feroce.


*roaaaar*


Le quattro enormi bestie si infuriarono. Ruggirono e, mentre difendevano, scagliarono i loro attacchi verso Chu Feng e Taikou. Erano incredibilmente potenti.


*boom rumble rumble*


Fortunatamente la formazione che Chu Feng e Taikou avevano creato poteva sia attaccare che difendere. La forza delle quattro creature non era importante; tutti i loro assalti furono fermati.


Ma lo spirito di un umano era limitato e la formazione contava completamente sull'energia di Chu Feng e Taikou. Dato che si stavano occupando sia della difesa che dell'attacco, la forza della formazione diminuì. Così finirono in una posizione passiva.


*roaaar*


Nonostante fossero state create da una formazione, le quattro enormi bestie sembravano davvero vive. Sapevano che i loro assalti erano efficaci, così mentre si difendevano, contrattaccarono ancora più ferocemente.


Inoltre il loro potere stava aumentando, sembrava che stessero per raggiungere il quinto livello del Martial King Realm da un momento all'altro. Così Chu Feng e Taikou si sentirono ancora sotto più pressione. Se la coltivazione delle quattro bestie avesse davvero raggiunto il quinto livello, figuriamoci rompere la formazione, probabilmente Chu Feng e Taikou sarebbero morti.


"Questi maledetti. Mi avete bloccato già per così tanto tempo e volete ancora continuare a farlo?!"


Tuttavia proprio in quel momento risuonò un grido nella Formazione Restrittiva delle Quattro Regioni. Qiu Canfeng, che era rimasto in silenzio finora, finalmente attaccò.


Ruggendo, scatenò il suo potere. Si precipitò fuori dal suo corpo come un uragano e colpì la barriera.


Di fronte ad una forza del genere, la Formazione Restrittiva delle Quattro Regioni che sembrava così indistruttibile sembrò sul punto di collassare. Con un colpo in più, Qiu Canfeng sarebbe riuscito a romperla e a sfuggire dal suo sigillo.


"La coltivazione del maestro è..." Chu Feng e Taikou ne furono scioccati. Proprio in quell'istante, riuscirono a percepire l'aura e il livello del vecchio.


Era un Martial King di quinto livello, non di quarto. Inoltre la sua aura era potente e quindi probabilmente aveva raggiunto il picco del suo livello.
                                


                                



