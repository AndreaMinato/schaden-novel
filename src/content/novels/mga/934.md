---
title: Capitolo 934 – Inottenibile
pubDate: 2024-06-30T12:13:16.447Z
tags:
    - mga
---


<em><strong>Capitolo sponsorizzato, RINGRAZIAMO DIO!</strong>
117 capitoli in coda (117 Dio), 1/3,
-Schadenfreude</em>


"Dato che ci sono veri tesori nascosti in questa Porta Imperiale, non significa anche che cela anche grandi pericoli?" Chiese Chu Feng. Aveva sperimentato la potenza dell'Armamento Imperiale, così sapeva quanto era terrificante. Aveva ancora paura di cosa potesse avere in serbo.


"Noi tre non possiamo nemmeno superare la prima statua. Non pensarci nemmeno. Per ora non possiamo entrare." Taikou scosse la testa.


Nonostante non avesse detto nulla, anche Qiu Canfeng fece cenno di diniego. Anche se era chiaro che questi due Martial King desiderassero i tesori dentro, non osavano più avanzare.


"Ovetto, cosa ne pensi?"


Chu Feng non ebbe altra scelta che chiedere consiglio allo spirito. Poteva capire anche lui che c'erano enormi opportunità dietro la Porta Imperiale ma, come aveva detto Taikou, si celavano anche incredibili pericoli.


"Ad essere sinceri, ci sono vari meccanismi nella Tomba Imperiale e ogni Tomba Imperiale creata da un Martial Emperor è diversa. Per questo non so bene cosa potrebbe esserci dentro una Tomba Imperiale e so ancora meno riguardo a questa."


"Ma posso sentire che non è affatto semplice come sembra. Per questo avevo detto che poteva essere un Armamento Imperiale."


"Dopo averlo riguardato oggi, ne sono ancora certa." Disse dolcemente Ovetto.


"Armamento Imperiale? Davvero? Ma cosa c'è in quel vasto cielo stellato?" Chiese Chu Feng.


"La mia comprensione riguardo alle Tombe Imperiali è limitata, ma conosco un po' gli Armamenti Imperiali. Un vero Armamento Imperiale è molto potente. Non solo ha un potere inarrestabile, è anche la creazione di un potente Sciamano dal Mantello Immortale. Quindi naturalmente ha la capacità di creare uno spazio indipendente."


"Perciò è sicuramente un Armamento Imperiale. Corrisponde perfettamente alla descrizione. Inoltre è senza padrone." Disse con certezza Ovetto.


"Senza padrone?" Dopo aver sentito queste parole, il battito cardiaco di Chu Feng accelerò. Provò una sensazione indescrivibile di entusiasmo. Un Armamento Reale era già così potente, così nessuno si sarebbe potuto nemmeno immaginare la forza di un tesoro di livello ancora superiore. E ora c'era perfino un Armamento Imperiale privo di padrone di fronte a lui. Dire che non fosse tentato sarebbe stata una menzogna.


"Devi considerare la tua forza prima di agire. Non possiamo ottenere i tesori nella Porta Imperiale, ma siamo stati fortunati a scoprire questo posto." Sollecitò Qiu Canfeng. Sembrava aver notato il forte desiderio nello sguardo del giovane e temeva che avrebbe fatto qualcosa di imprudente e fatale.


"Il tuo maestro ha ragione. Con il tuo talento, potrai diventare un Martial Emperor in futuro. Dato che nessuno ha ancora scoperto questo luogo, è praticamente un tesoro riservato a te. Finché diventerai più potente, potrai tornare in ogni momento. Non c'è bisogno di avere fretta." Consigliò Taikou.


"Sì, sì! Questi due vecchi hanno ragione! Il potere di un Armamento Imperiale senza padrone è illimitato. Non è qualcosa che puoi controllare, né qualcosa di cui puoi ottenere l'approvazione. È meglio lavorare sodo e in futuro, quando sarai abbastanza forte, potrai tornare e prendertelo. Eheh." Ovetto ridacchiò.


Chu Feng non poté che sorridere con amarezza. Voleva davvero prendere l'Armamento Imperiale, ma sapeva molto bene che non poteva usarlo.


Tuttavia, anche se sapeva di non poter entrare nella Porta Imperiale, non poté trattenersi dall'usare gli Occhi Celesti per osservare la porta.


Con questa tecnica, ogni cosa avrebbe mostrato la sua vera forma.


Eppure... anche se sapeva che il cielo stellato della Porta Imperiale era falso, Chu Feng non trovò le prove di questo. La forza della persona che aveva costruito la Porta Imperiale era evidente.


Nonostante non potesse vedere l'essenza degli oggetti dentro l'Armamento, Chu Feng notò una formazione incisa su di esso in cui c'erano tre incavi rotondi. Attorno c'erano dei motivi particolari.


Chu Feng li riconobbe: uno rappresentava il ghiaccio e l'altro il fuoco. Questi due segni si complementavano l'uno con l'altro.


La chiave per aprire le porte doveva riguardare il ghiaccio e il fuoco.


Chu Feng non poté che ripensare a Su Rou, Su Mei e al Fondatore Drago Azzurro.


Le dimensioni di questi tre incavi erano proprio uguali alle Perle del Ghiaccio e del Fuoco nei corpi delle ragazze e a quella del Fondatore Drago Azzurro che rendeva il corpo immortale.


"Quelle tre perle sono così mistiche e hanno un potere incredibile. Forse sono la soluzione per aprire le porte."


"Tuttavia le perle sono sigillate nei corpi delle piccole Rou e Mei. Questo..."


"Vabbè. Tanto non posso ottenere questo Armamento Imperiale. Con una forza sufficientemente potente nulla è impossibile. Posso sempre pensarci dopo in futuro."


Dopo un po' di considerazioni, aveva capito quanto era lontano dal poter interagire con la Porta Imperiale. Così non perse tempo e se ne andò ubbidientemente con Qiu Canfeng e Taikou.


Tuttavia, prima di andarsene, coprirono l'ultima entrata con grande serietà. Il motivo per cui lo fecero era soltanto per celare i tesori, naturalmente non desideravano che gli altri li scoprissero.


Dopodiché Chu Feng e gli altri si ritrovarono con la signora Piaomiao e Qiushui Fuyan.


"Anche la signora Piaomiao è venuta? Chu Feng, fratello Taikou, cos'è successo nella Regione del Mare Orientale?" Chiese Qiu Canfeng. Dopo aver saputo che perfino la signora Piaomiao era venuta nei continenti orientali, si era reso conto della gravità della situazione.


Chu Feng non nascose nulla e spiegò tutto ciò che era accaduto: come si era unito al Sect della Distruzione dei Demoni della Notte per poi essere cacciato via da You Mingdeng; i conflitti con l'Arcipelago Immortale della Condanna e l'attacco al Picco Nebbioso.


Dopo aver saputo tutto questo, specialmente come You Mingdeng aveva cacciato via Chu Feng dal Sect della Distruzione dei Demoni della Notte anche se il giovane aveva fatto così tanto per loro, Qiu Canfeng strinse i denti per la rabbia. Era estremamente furioso.


Tuttavia allo stesso tempo era molto contento. Non si sarebbe mai aspettato che il suo discepolo potesse estrarre la Spada Sigilla Demoni. Bisognava sapere che anche lui e gli altri tre Protettori avevano tentato di prenderla per ottenere la posizione di capo del Sect, ma avevano fallito.


"Chu Feng, non preoccuparti. Il tuo maestro riscuoterà tutto ciò che ti devono. Temono che diminuirai la loro influenza? Farò proprio questo. Ti permetterò di diventare ciò che temono." Disse con solennità Qiu Canfeng.


"Cosa intende maestro?"


"Ti farò diventare il capo del Sect della Distruzione dei Demoni della Notte."
                                


                                



