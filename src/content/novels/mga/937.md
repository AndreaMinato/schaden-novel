---
title: Capitolo 937 – Successore
pubDate: 2024-06-30T15:13:16.447Z
tags:
    - mga
---


<em><strong>Capitolo sponsorizzato, RINGRAZIAMO DIO!</strong>
114 capitoli in coda (114 Dio), 1/3,
-Schadenfreude</em>


"Congratulazioni? Cosa intende Senior?" Chiese confuso Chu Feng.


"Sei molto fortunato, hai la possibilità di diventare il successore di Qingxuantian! Dimmi, non dovrei congratularmi con te?" Disse la Tecnica della Rinascita dell'Uccello Vermiglio.


"Una possibilità?" Chu Feng era ancora molto perplesso.


"Eheh, non l'hai vista? Quella porta è un Armamento Imperiale! Se potrai ottenere quell'Armamento Imperiale sarebbe come ottenere metà dell'eredità di Qingxuantian. Quell'Armamento Imperiale è il risultato degli sforzi di Qingxuantian! È davvero impressionante." Disse la Tecnica della Rinascita dell'Uccello Vermiglio.


Chu Feng capì cosa intendeva. Dato che Qingxuantian aveva dedicato così tante energie all'Armamento Imperiale, appropriarsene non sarebbe significato ricevere la sua eredità?


Per quanto riguardava l'opportunità di cui parlava la Tecnica della Rinascita dell'Uccello Vermiglio, era perché Chu Feng aveva la possibilità di ottenerla. Che potesse davvero appropriarsene dipendeva solo da lui.


"Senior, quell'Armamento Imperiale in effetti è davvero impressionante; l'ho visto. Tuttavia non capisco perché ha detto che rappresentava solo metà dell'eredità di Senior Qingxuantian. Dov'è l'altra metà allora?" Disse astutamente Chu Feng.


"Oh? Sei piuttosto sveglio. Non credevo che l'avresti notato! Ahah." La Tecnica della Rinascita dell'Uccello Vermiglio rise e non poté che cambiare impressione di Chu Feng. Poi disse: "Allora, Qingxuantian ha costruito questi posti nelle Nove Province perché temeva che non sarebbe potuto tornare un giorno e che quindi il suo lavoro sarebbe andato perduto. Così ha lasciato due cose molto importanti nel continente, sperando che un giorno ci sarebbe stata una persona destinata ad ottenere la sua eredità."


"Uno dei tesori è l'Armamento Imperiale che ha forgiato con grandi sforzi e usando ogni sorta di stranezza. L'altro sono le quattro Sacre Bestie che l'hanno seguito per molti anni mentre si avventurava per il mondo: il Drago Azzurro, la Tigre Bianca, l'Uccello Vermiglio e la Tartaruga Nera."


"L'altra metà è composta da voi quattro? Ma non mi hanno già dato il loro potere?" Chu Feng ne fu un po' scioccato. Non si aspettava davvero che le quattro Tecniche Segrete sarebbero state l'altra metà dell'eredità.


Nonostante fossero potenti, erano solo Tecniche Segrete. Come potevano essere paragonate ad un Armamento Imperiale?


"Che non... siate Tecniche Segrete?" Poi però Chu Feng giunse ad una conclusione. Aveva notato che la Tecnica della Rinascita dell'Uccello Vermiglio si era definita una Bestia Sacra e non un'abilità.


"Ahahah, sei proprio sveglio. Moccioso, hai ragione."


"Noi quattro non siamo Tecniche Segrete. Quella è solo una copertura che nasconde le nostre vere identità."


"Noi quattro siamo nati con Qingxuantian. In origine esistevamo insieme a lui, ma grazie a tecniche speciali ha creato dei corpi per noi e ci ha separati da lui, rendendoci quattro organismi indipendenti."


"Ma allora, nella Terra Sacra delle Arti Marziali, Qingxuantian ha incontrato un grande nemico. Per proteggerlo noi quattro siamo stati disposti a sacrificarci per sigillare quella cosa."


"Non era disposto a lasciarci morire però, così con un metodo speciale ha separato le nostre coscienze e la nostra natura dal corpo, e poi ci ha reso delle Tecniche Segrete così che potessimo vivere in eterno."


"Tuttavia, finché i nostri spiriti potranno rifondersi con i nostri corpi, potremo resuscitare. Quindi, se ci riporterai in vita, ti saremo leali come lo eravamo con Qingxuantian. In quel modo, avresti ricevuto l'altra metà dell'eredità di Qingxuantian." Disse la Tecnica della Rinascita dell'Uccello Vermiglio.


"Così non siete semplici Tecniche Segrete, ma quattro Bestie Sacre! Senior, se esiste davvero un metodo per farvi rinascere, farò del mio meglio per riuscirci."


Chu Feng si rallegrò. Aveva capito che le quattro Bestie Sacre non erano affatto semplici come sembravano. Se avesse potuto davvero riportarle in vita, allora sarebbero state di grande aiuto per lui.


"Basta con 'senior' qua e 'senior' là. Sei il solo che noi quattro abbiamo provato nell'arco di quasi diecimila anni. Tuttavia approvarti è un conto, non significa che ci siamo sottomessi a te."


"Abbiamo promesso a Qingxuantian che avremmo trovato un successore per lui, così faremo il nostro dovere fino alla fine. Tuttavia, prima che conquisti quell'Armamento Imperiale, non ti daremo nessun consiglio, né ti diremo la posizione dei nostri corpi sigillati."


"Tuttavia, se otterrai l'Armamento Imperiale, ti diremo tutto. Sono delle informazioni che perfino la gente della Terra Sacra delle Arti Marziali vorrebbe sapere."


Mentre parlava, i lineamenti del suo corpo sembrarono diventare illusori. Si stava preparando a fondersi con il corpo di Chu Feng e a dargli il suo potere.


"Senior, aspetti per favore! Almeno mi deve dire come posso ottenere quell'Armamento Reale, no? Altrimenti, se mi ucciderà, non avreste aspettato diecimila anni per niente?" Chiese frettolosamente Chu Feng. Non importava quanto fosse potente la Tecnica della Rinascita dell'Uccello Vermiglio prima. Ora erano solo Tecniche Segrete. Anche se avevano una loro intelligenza, avrebbero perso la capacità di parlare una volta entrate nel corpo di Chu Feng. Non avrebbero potuto rispondere alle sue domande allora.


"Se vuoi saperlo, allora prima prendi quell'Armamento Imperiale. Dopodiché ci risveglieremo e potremo comunicare con te in ogni momento."


"Tuttavia, se fallirai e ti ucciderà, significa che non sei degno di ricevere l'eredità di Qingxuantian. Abbiamo già aspettato diecimila anni, non ci importa di attendere un po' di più."


Poi la Tecnica della Rinascita dell'Uccello Vermiglio divenne un filo di luce rossa che trafisse la fronte di Chu Feng.


Il giovane sentì un dolore acuto alla testa e poi una grande quantità di informazioni passò per la sua mente. Aveva anche ottenuto un potere in più: la Tecnica della Rinascita dell'Uccello Vermiglio.


Era un'abilità che rafforzava il corpo e guariva non solo sé stessi, ma anche gli altri.


Se padroneggiata, ci sarebbe voluto un istante per riparare un braccio rotto. Era come avere un corpo immortale e per questo aveva un nome così incredibile.


"Come pensavo, dopo aver radunato queste quattro Tecniche Segrete... è davvero straordinario! Se le usassi tutte insieme ci sarà un effetto sorprendente." Chu Feng sorrise con lieve sorpresa.


Non si trattava più di ricevere semplicemente la Tecnica della Rinascita dell'Uccello Vermiglio. Avrebbe ottenuto l'eredità di Qingxuantian.


Chu Feng non vedeva l'ora di ottenere l'Armamento Imperiale. Allo stesso tempo non vedeva l'ora di sapere dov'era andato Qingxuantian. Voleva anche sapere che cosa aveva quasi ucciso Qingxuantian, una creatura che poteva essere solo sigillata dopo il sacrificio delle quattro Bestie Sacre.


La Terra Sacra delle Arti Marziali, sapeva che Qingxuantian era andato lì molto tempo fa. Data la sua natura, forse aveva già compiuto imprese scioccanti in quella terra.


E presto anche Chu Feng sarebbe entrato in quel mondo. Avrebbe intrapreso lo stesso viaggio, ma avrebbe creato una leggenda completamente diversa.


Prima però avrebbe dovuto sconfiggere Jiang Qisha, annientare l'Arcipelago Immortale e riconquistare il Picco Nebbioso, altrimenti non avrebbe potuto cogliere tutte queste opportunità.


Chu Feng si rassettò gli abiti e andò ad incontrare la signora Piaomiao e gli altri, preparandosi a tornare nella Regione del Mare Orientale.
                                


                                



