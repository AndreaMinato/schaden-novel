---
title: Capitolo 938 – Scegliere il Capo del Sect
pubDate: 2024-06-30T16:13:16.448Z
tags:
    - mga
---


<em>Capitolo regolare,
114 capitoli in coda (114 Dio), 1/3,
-Schadenfreude</em>


La signora Piaomiao, Qiushui Fuyan, Qiu Canfeng e Taikou si misero a discutere delle contromisure per affrontare i nemici.


"Non è facile raffinare le risorse della Tomba Imperiale. Nonostante Chu Feng abbia detto che gli sarebbe bastato un giorno, è davvero possibile raffinarle in così poco tempo?"


Qiu Canfeng era un po' preoccupato. Sapeva quanto era esplosivo il potere contenuto in quei tesori. Molti di essi erano così pericolosi che nemmeno lui avrebbe osato raffinarli.


"Sembra che tu non sappia davvero nulla del tuo discepolo! Chu Feng è il giovane più mostruoso che abbia mai visto. Ha perfino raffinato la Stranezza Naturale della Chiesa del Fuoco Celeste che nessuno aveva osato toccare. Cosa non può raffinare?" Disse con un lieve sorriso la signora Piaomiao.


"Stranezza Naturale?" Qiu Canfeng si accigliò e dal suo sguardo trapelò sorpresa. Naturalmente conosceva quel tipo di tesori, ma non sapeva che la Chiesa del Fuoco Celeste ne aveva una. Tuttavia, dalle parole della donna, poteva capire che quella Stranezza Naturale era fuori dal comune.


"Maestro, Senior Piaomiao, Senior Taikou, Sorella Fuyan." Risuonò un saluto gioioso. Chu Feng era tornato.


"Sei avanzato di livello?"


"Hai superato due livelli e sei arrivato al settimo?"


Erano tutti sorpresi. Sapevano già che Chu Feng era incredibile, ma non si aspettavano che fosse così mostruoso. Quando le persone normali coltivavano, di solito ci avrebbero messo diversi giorni, mesi o perfino anni.


Chu Feng invece ci aveva messo meno di un giorno, era stato ancora più veloce della sua previsione iniziale. Aveva davvero superato le aspettative del gruppo.


"Li hai raffinati tutti?" Chiese scioccato Qiu Canfeng.


"Sì. Ho anche ottenuto la Tecnica Segreta." Chu Feng sorrise mentre annuiva.


"Ahah, bene, bene! Ho proprio accettato un discepolo eccellente!" Qiu Canfeng non poté trattenersi dal mostrare un largo sorriso. Mostrò uno sguardo contento di apprezzamento.


"È meraviglioso che ci sia riuscito! Chu Feng, abbiamo già pianificato come affrontare Murong Mingtian e gli altri. Avanti, guarda anche tu."


La signora Piaomiao spiegò nel dettaglio il loro piano. Senz'ombra di dubbio il ruolo di Chu Feng sarebbe stato fondamentale.


Prima lui e Qiu Canfeng sarebbero andati nella Gola della Colpa e avrebbero ottenuto la Spada Sigilla Demoni. Poi avrebbero pensato ad un modo per radunare le persone più importanti del Sect della Distruzione dei Demoni della Notte. Alla fine Qiu Canfeng avrebbe usato la sua forza da Martial King di quinto livello per fare diventare Chu Feng il capo dell'organizzazione.


Per quanto riguardava Qiushui Fuyan, sarebbe andata a trovare il Primo Immortale con Taikou. Avrebbero dovuto ottenere la sua collaborazione offrendo un metodo per fare rinascere Ya Fei. Naturalmente non si sarebbero fidati facilmente di lui, così la signora Piaomiao aveva preparato un veleno speciale.


Gli avrebbero fatto consumare questo veleno. In quel modo avrebbero avuto il controllo della sua vita e di quella di Ya Fei. Così non avrebbe osato provare ad imbrogliarli.


Se fosse andato tutto per il meglio, avrebbero mandato l'esercito al Picco Nebbioso.


Naturalmente, nemmeno l'intero Sect della Distruzione dei Demoni della Notte poteva rivaleggiare  con l'Arcipelago Immortale della Condanna e quindi non avrebbe optato per un confronto diretto. Avrebbero usato solo vari metodi per gettare nel caos il nemico, dando a Chu Feng l'opportunità di trovare la Misteriosa Tecnica del Trasferimento dell'Immortale.


Questa tattica era molto semplice, c'era una formazione nelle profondità del mare del Picco Nebbioso di cui nessuno sapeva l'esistenza, la signora Piaomiao l'aveva costruita per diverse centinaia di anni usando le risorse del suo Sect.


In origine la formazione era stata usata come metodo di sorveglianza, tuttavia, dato che era incompleta, non poteva essere attivata da una sola persona, ci sarebbero volute almeno diverse decine di migliaia di uomini, anche milioni. Più persone ci fossero state, più sarebbe stata potente. Questa formazione avrebbe colto sicuramente alla sprovvista Murong Mingtian e gli altri, seminando quindi il caos.


Così Chu Feng avrebbe potuto seguire il Primo Immortale e andare dalla tavola delle tecniche misteriose. Allora avrebbe potuto raffinare la Perla dell'Eredità dell'Immortale e ricevere la coltivazione della signora Piaomiao: il potere di un Martial King di quarto livello.


Nonostante fosse un livello limitato, tutto dipendeva dal coltivatore. Se Chu Feng fosse stato un Martial King di quarto grado, la sua forza combattiva sicuramente sarebbe stata molto più terrificante di quella della signora Piaomiao di quando era un Martial King di sesto. Insieme al potere della Spada Sigilla Demoni, avrebbe potuto sconfiggere Jiang Qisha.


Era stato pianificato tutto, ora il risultato dipendeva interamente da lui.


Se Chu Feng avesse avuto successo, allora avrebbero potuto sbarazzarsi di un grande nemico e riprendersi tutto ciò che era loro. Se Chu Feng avesse fallito, allora l'intero Sect della Distruzione dei Demoni della Notte sarebbe morto con lui.


Come aveva detto prima la signora Piaomiao: questa era un'enorme scommessa. Non potevano fallire.


"Maggiore il potere, maggiore sarà la responsabilità. Chu Feng, dipenderà tutto da te." La signora Piaomiao gli diede la Perla dell'Eredità dell'Immortale che conteneva la coltivazione che aveva accumulato per diversi secoli.


"Senior, non si preoccupi. Nonostante non oso garantire che ci riuscirò, farò tutto il possibile." Giurò Chu Feng.


Il giovane e gli altri partirono direttamente dopo. La signora Piaomiao invece rimase sul posto.


Guardò dal picco i quattro che scomparirono subito all'orizzonte. La sua espressione iniziò a cambiare quando non li vide più. La sua calma iniziale fu rimpiazzata da infinita preoccupazione e inquietudine.


Nessuno era certo di quale sarebbe stato il risultato di questa battaglia. Nessuno sapeva chi sarebbe sopravvissuto e chi sarebbe morto. Tuttavia, se Taikou e Qiushui Fuyan fossero periti, non sarebbe riuscita a continuare a vivere.


Durante il loro viaggio, ci fu un silenzio mortale...


Dopo che raggiunsero la Regione del Mare Orientale, ognuno andò per la propria strada.


Chu Feng e Qiu Canfeng si affrettarono verso la Gola della Colpa. Tutto andò secondo le loro aspettative, ma quando arrivarono rimasero scioccati.


Scoprirono con stupore che la Formazione Spirit che sigillava la Gola della Colpa era stata disattivata. All'esterno c'era una grande quantità di persone, almeno diversi milioni, forse decine di milioni.


Inoltre avevano una caratteristica in comune, indossavano la stessa divisa. Avevano anche una coltivazione sbalorditiva; erano i membri del Sect della Distruzione dei Demoni della Notte che si erano radunati.


Questo esercito non poteva eguagliare la potenza che aveva a disposizione il Sect della Distruzione dei Demoni della Notte al picco della sua era, dopo essere stato disperso per così tanti anni per la Regione del Mare Orientale, ma non era stato proprio facile radunare tutte queste persone.


"Sembra che si siano diffuse le notizie di come il Picco Nebbioso sia stato invaso. Quei tre vecchi ora sono impazienti. Probabilmente per questo si sono rivelati allo stesso tempo."


Qiu Canfeng sorrise lievemente. Dato il loro udito, lui e Chu Feng avevano sentito un po' di discussioni dal mare di persone sotto.


Si erano diffuse notizie di come l'Arcipelago Immortale della Condanna si era alleato con i tre grandi clan mostruosi e aveva conquistato il Picco Nebbioso, non si sapeva nemmeno che fine avessero fatto la signora Piaomiao, Qiushui Fuyan, Chu Feng e gli altri.


Il Sect della Distruzione dei Demoni della Notte, in quanto nemesi dell'Arcipelago, era consapevole del pericolo in cui si trovava.


Il motivo per cui erano apparsi così tanti membri nella Gola della Colpa era dovuto alla convocazione di You Mingdeng, Xue Xiyue e Fu Liansheng.


Per quanto riguardava l'obiettivo di questo raduno, era di scegliere il nuovo capo del Sect!
                                


                                



