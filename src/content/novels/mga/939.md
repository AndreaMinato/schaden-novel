---
title: Capitolo 939 – Armamento Reale Perfetto
pubDate: 2024-06-30T17:13:16.448Z
tags:
    - mga
---


<em>Capitolo regolare,
114 capitoli in coda (114 Dio), 1/3,
-Schadenfreude</em>


You Mingdeng, Xue Xiyue e Fu Liansheng sapevano che la situazione attuale non era rassicurante.


In quanto protettori, sapevano molto bene che se il Sect della Distruzione dei Demoni della Notte non si fosse unito, sarebbe stato solo annientato.


Se i conflitti interni fossero continuati, sarebbero stati annientati senza pietà dall'Arcipelago Immortale della Condanna.


Perciò dovevano riorganizzare velocemente il Sect della Distruzione dei Demoni della Notte e radunare i loro membri dispersi per la Regione del Mare Orientale. Che sopravvivessero o morissero, combattessero o fuggissero, l'avrebbero fatto insieme.


Tuttavia il motivo esatto per cui il Sect della Distruzione dei Demoni della Notte si era diviso era proprio perché mancava loro un capo. Nessuno dei tre Protettori era disposto a sottomettersi all'altro. Non era facile scegliere una guida.


In realtà l'atmosfera tra la folla era piena di incertezza e inquietudine, ma Chu Feng e Qiu Canfeng sapevano che per loro era un'occasione.


"Maestro, sembra che possiamo usare il loro piano contro di loro." Disse sorridendo Chu Feng.


"Mm. Travestiti. Per ora riamaniamo a guardare, non c'è bisogno di intervenire imprudentemente. Fammi vedere cosa stanno pianificando questi tre vecchi." Qiu Canfeng annuì mentre sorrideva.


Così, Chu Feng e Qiu Canfeng, discepolo e maestro, si intrufolarono nel vasto oceano di persone dopo essersi travestiti. Evitarono di rivelarsi.


Si diressero direttamente nel palazzo sotterraneo della Gola della Colpa. Sapevano che la selezione del capo del Sect sarebbe stata portata a termine nel posto in cui la Spada Sigilla Demoni era custodita.


Lungo la strada, i due scoprirono che il palazzo sotterraneo era stato ristrutturato. Nonostante non fosse diventato troppo raffinato, era molto più ampio. Questo cambiamento sicuramente era stato fatto per ospitare un maggior numero di persone.


Era evidente che i Tre Protettori avessero dedicato energie e tempo per questa occasione.


Nonostante i loro sforzi però il posto era molto affollato. C'era già un milione di persone ammassato lì. Si erano radunati un bel po' di membri oggi. Insieme a quelli in superficie, erano presenti oltre dieci milioni di uomini.


Questa era la prova della loro lealtà nei confronti del Sect della Distruzione dei Demoni della Notte.


Il loro Sect si era diviso e si era sparpagliato per il mondo, senza dei superiori su cui contare. Tuttavia, si erano comunque presentati una volta ricevuto l'ordine. Rischiando la vita e sopportando ogni sofferenza, erano pronti a lottare per il Sect.


Alla fine, Chu Feng e Qiu Canfeng arrivarono nel palazzo della Spada Sigilla Demoni. Era stato ricostruito ed era ancora più grande ora, al momento c'erano diverse centinaia di migliaia di persone nel palazzo. Si poteva immaginare quanto fosse vasto.


Tuttavia solo le persone abbastanza importanti potevano entrare qui. C'erano anche delle guardie per controllare l'identità di chi entrava. Ai membri ordinari non era permesso l'accesso.


Anche se poteva sembrare irragionevole, in realtà era comprensibile. Dopotutto questo era il posto in cui sarebbe stato scelto il capo del Sect. Non importava quanto sarebbe diventato grande il palazzo, non avrebbe potuto ospitare tutti i membri del Sect della Distruzione dei Demoni della Notte.


Ci sarebbe stata una selezione in questo posto di blocco, ma questo non si rivelò una difficoltà per Chu Feng  e Qiu Canfeng, che si intrufolarono usando un po' di inganno.


"Chu Feng, vai avanti. Posso aspettare qui." Disse telepaticamente Qiu Canfeng.


"Mm." Chu Feng sapeva che il suo maestro non voleva rivelarsi, così si fece strada tra la folla arrivando al centro del palazzo.


L'edificio era piuttosto spazioso, ma era pieno di persone. Così, quando un giovane come Chu Feng si mise a spingere gli altri così spudoratamente, naturalmente irritò un po' di persone. Ci furono molte imprecazioni, ma Chu Feng continuò ad avanzare e li ignorò.


Alla fine arrivò di fronte alla folla degli osservatori. In quel momento vide anche diverse persone familiari.


Xuan Xiaochao, You Tonghan e Fu Fengming erano tutti lì. Stavano conversando in segreto e stavano chiacchierando tranquillamente, ma era evidente che qualcosa li stesse davvero preoccupando.


A parte loro tre, c'erano molti altri volti familiari: i dieci fratelli dal Mantello d'Oro, i Re dell'Acqua, del Fuoco, della Terra... In realtà tutti e cinque i Re Elementali erano presenti.


Tra di loro, il più forte era il Re dell'Oro: era al terzo livello del Martial King Realm.


Naturalmente erano i Tre Protettori ad avere la posizione più importante e a poter richiamare tutte queste persone.


You Mingdeng, Chu Feng l'aveva visto prima. Naturalmente riconobbe questo vecchio bastardo che provava ostilità nei suoi confronti.


Era seduto su una sedia fatta di Formazioni Spirit. Sembrava piuttosto tranquillo e, accanto a lui c'erano altre due persone sedute accanto a lui.


Una era una donna dal fisico attraente e truccata pesantemente, il suo corpo emanava una strana fragranza. Sembrava di mezz'età, ma tutti sapevano che era una vecchia che aveva vissuto per quasi duecento anni.


L'altro era un anziano dai capelli bianchi che portava un semplice abito di tessuto. Sembrava piuttosto ordinario, ma nel suo sguardo gentile c'era una fierezza indescrivibile. Quest'atmosfera faceva sapere che non era una persona facile da maltrattare.


Non c'era bisogno di dire che quei due erano gli altri due Protettori del Sect della Distruzione dei Demoni della Notte: rispettivamente il maestro di Xuan Xiaochao, Xue Xiyue e quello di Fu Fengming, Fu Liangsheng.


La loro coltivazione era davvero alta, la stessa di You Mingdeng, un Martial King di quarto livello. Le loro labbra si mossero lievemente, ma non emisero alcun suono. Chiaramente stavano comunicando telepaticamente.


Tuttavia, invece che concentrarsi su queste persone famose, lo sguardo di Chu Feng si concentrò più sull'area al centro del palazzo, perché lì c'era una spada dall'aura soverchiante: era l'Armamento Reale, la Spada Sigilla Demoni.


Chu Feng ora possedeva un Armamento Reale e così poteva capire quanto era potente solo guardandolo. Quella lama meritava davvero di essere definita la regina degli Armamenti Reali. Uno ordinario non poteva rivaleggiare con la forza di questa spada.


"La qualità di questo Armamento Reale è sicuramente la più alta possibile. Se non erro, la persona che l'ha creato probabilmente non è un Martial King, ma un Martial Emperor. Solo un Armamento Reale fatto da un Martial Emperor può avere una qualità del genere." Disse Ovetto.


"Un Armamento Reale forgiato da un Martial Emperor, uh? Ha senso." La differenza di forza tra un Martial King e un Martial Emperor era immane. La loro comprensione era ad un livello completamente diverso.


"Nonostante possano creare entrambi Armamenti Reali, c'è un grande divario di qualità. Se un Armamento Reale di un Martial King ha qualche imperfezione, allora quello di un Martial Emperor sarà assolutamente perfetto." Chu Feng annuì, era d'accordo con Ovetto.
                                


                                



