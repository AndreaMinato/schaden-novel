---
title: Capitolo 942 – Il Risultato è Deciso
pubDate: 2024-06-30T20:13:16.448Z
tags:
    - mga
---


<em>CAPITOLO SPONSORIZZATO, ringraziamo Dio!
111 capitoli in coda (111 Dio), 1/3,
-Schadenfreude</em>


"Coff coff." You Mingdeng tossì profondamente e poi mandò loro un messaggio telepatico: "Che state esitando a fare? Non sapete che ci sono molte persone ad aspettarvi?"


"Questo..." Xuan Xiaochao e You Tonghan erano senza parole. Sapevano che You Mingdeng li stava spingendo a farsi avanti.


"Non distanziamoci l'uno dall'altro. Se ci entriamo, ci entreremo insieme." Disse con un lieve sorriso Fu Fengming.


"Non è una cattiva idea. Allora entriamo insieme." Xuan Xiaochao e You Tonghan annuirono.


Dopodiché avanzarono insieme, fianco a fianco, verso la formazione.


Tutti fissarono gli sguardi su di loro. Molti si emozionarono.


Sapevano molto bene che il futuro capo del Sect della Distruzione dei Demoni della Notte sarebbe stato uno di questi tre.


*whoosh* Xuan Xiaochao e gli altri avanzarono a grandi passi ed entrarono facilmente nel decimo strato. Questo scioccò il pubblico, perché dimostrava quanto era potente il loro talento.


Rallentarono lievemente il passo al nono strato, ma le loro espressioni rimasero impassibili. Lo superarono con relativa facilità.


Tuttavia, all'ottavo, non solo la loro velocità diminuì, ma cambiarono completamente espressione. Era evidente che si stessero sforzando molto.


Nonostante questo però, i tre riuscirono ad oltrepassarlo con successo. Ogni passo però stava diventando difficile. Mentre avanzavano, il sudore iniziò a imperlare le loro fronti.


I loro respiri iniziarono a diventare irregolari e impallidirono. Camminavano con così tanta difficoltà che sembrava stessero trascinando delle montagne.


Un passo. Due passi. Dieci passi. Venti passi. Finalmente arrivarono al confine del quinto strato.


Tuttavia, tutti e tre smisero di muoversi. Nessuno avanzò, invece si scambiarono un'occhiata sorridendo lievemente.


Gli osservatori invece rimasero col fiato sospeso. Potevano vedere che Xuan Xiaochao e gli altri erano davvero draghi tra gli uomini. Ognuno di loro aveva il potenziale di diventare il successore del capo del Sect.


Tuttavia poteva esserci solo un capo. Dato che il sesto strato era già così difficile, la competizione sarebbe finita sicuramente al quinto.


"Avanti! Continuiamo insieme. Non importa chi diventerà il capo del Sect, rimarremo dei buoni fratelli!" Disse Fu Fengming.


Xuan Xiaochao e You Tonghan annuirono. Poi un po' di risoluzione brillò nei loro occhi. Fecero un grande passo ed entrarono simultaneamente nel quinto strato.


"Ahh!" Tuttavia, non appena lo fecero, Xuan Xiaochao gridò di dolore e fu scaraventato fuori.


*whoosh* Xue Xiyue si accigliò. Poi volò in alto e prese al volo Xuan Xiaochao, atterrando poi nella sua posizione precedente.


"Ahh, moccioso, perché non hai fatto del tuo meglio?" Xue Xiyue rimproverò con delusione il giovane.


"Mi dispiace maestra, l'ho imbarazzata." Xuan Xiaochao ammise le sue colpe con un tono di scusa.


"Ahh, vabbè. Metti troppa enfasi sul cameratismo. In futuro, anche se diventassi il capo del Sect, non saresti risoluto. Sarebbe meglio lasciare che uno degli altri due diventi il capo per evitare che il Sect della Distruzione dei Demoni della Notte sia governato da te." Xue Xiyue fece un cenno. Nonostante stesse mostrando un'espressione scontenta, non lo biasimava troppo.


Molti furono confusi da quello scambio di parole, ma Chu Feng capì la verità: Xuan Xiaochao si era ritirato intenzionalmente. Se avesse perseverato, avrebbe potuto continuare, ma non voleva combattere per questa posizione.


Anche se Xuan Xiaochao non era interessato, You Tonghan e Fu Fengming chiaramente la pensavano diversamente. In quel momento strinsero i denti e i loro occhi divennero perfino rossi. Si poteva immaginare quanto fosse immensa la pressione della formazione.


Tuttavia, non desideravano davvero la posizione di capo del Sect. Era solo difficile disubbidire agli ordini dei loro mentori. Stavano lottando non per loro stessi, ma per i loro maestri.


Visto che i loro maestri si erano sforzati molto per crescerli, i due non si sarebbero arresi facilmente. Decisero di continuare fino alla fine.


Tuttavia, uno dei loro era destinato a perdere e il conflitto si sarebbe risolto al quinto strato. Non potevano andare oltre.


"Dannazione!" Fu Fengming cambiò espressione, poi sputò una boccata di sangue. Tremò lievemente e poi scivolò. Fu scaraventato fuori dalla formazione a tutta forza.


*whoosh* Fu Liansheng evocò il suo potere e lo portò accanto a lui.


"Maestro, l'ho delusa. Mi punisca per favore." Fu Fengming si inginocchiò immediatamente dopo essere atterrato.


"È stata una competizione imparziale, così che crimine avresti commesso? Inoltre so che hai fatto del tuo meglio." Fu Liansheng sorrise lievemente, poi aiutò il suo discepolo a rialzarsi; era stato molto più gentile di Xue Xiyue.


In quell'istante You Mingdeng si entusiasmò. Sapeva che il suo discepolo, You Tonghan, aveva vinto. Disse: "Han'er, hai vinto. Non c'è bisogno di continuare; esci fuori!"


You Tonghan era completamente concentrato a sopportare la pressione. Non aveva nemmeno notato che Fu Fengming aveva perso e si riprese solo dopo aver sentito queste parole.


*whoosh* Dopo essere volato fuori dalla formazione, prima si pulì il sudore dalla fronte e poi chiese con un po' di dubbio: "Maestro, ho vinto?"


"Sì Han'er! Diventerai il capo del Sect della Distruzione dei Demoni della Notte. "Disse You Mingdeng annuendo. Questo vecchiaccio non poteva nascondere il suo ghigno.


Anche You Tonghan mostrò un sorriso entusiasta. Sapeva di aver reso orgoglioso il suo maestro.


"Lord Protettore, credo che la posizione di capo del Sect non possa essere decisa così." Disse all'improvviso una persona.


Scoprirono che era stato il Vecchio Liu, il capo dei fratelli dal Mantello d'Oro a parlare.


"Cosa intende?" You Mingdeng mostrò un'espressione un po' scontenta.


"Lord Protettore, dato che il sostituto del capo del Sect sarà scelto dalla giovane generazione, come possiamo escludere Chu Feng?"


"Tutti sanno che Chu Feng è un membro del Sect della Distruzione dei Demoni della Notte. È stato anche riconosciuto pubblicamente come il miglior genio della Regione del Mare Orientale. Perfino Murong Xun non riesce a rivaleggiare con lui. Se posso chiedere, quale giovane nel continente può sconfiggere Chu Feng?"


"Inoltre si è avvicinato alla Spada Sigilla Demoni e l'ha perfino toccata! Il Lord Re della Terra può testimoniarlo."


"Così, nonostante penso che il capo del Sect possa essere un membro della giovane generazione, non si può fare una selezione senza Chu Feng perché non sarebbe corretto." Disse con solennità il Vecchio Liu. Dal suo atteggiamento, era evidente che avesse parlato solo dopo averci pensato bene. Era pronto a rischiare la vita per chiedere un po' di giustizia per Chu Feng.
                                


                                



