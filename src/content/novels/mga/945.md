---
title: Capitolo 945 – Uccidere senza Eccezioni
pubDate: 2024-06-30T23:13:16.448Z
tags:
    - mga
---


<em>Capitolo regolare,
109 capitoli in coda (109 Dio), 1/3,
-Schadenfreude</em>


Quando la Spada Sigilla Demoni fu sollevata, il mondo cominciò a tremare. Le raffiche iniziarono a soffiare e l'intero palazzo precipitò nel caos.


Solo dopo molto tempo il mondo si calmò gradualmente...


Quando la potente aura svanì, Chu Feng rimase ancora nello stesso posto; tuttavia, nella sua mano, c'era un'arma nera come la pece. Naturalmente era la Spada Sigilla Demoni.


"Questo... Com'è possibile? L'ha davvero estratta!"


Tutti rimasero esterrefatti. Ebbero la sensazione di stare sognando e alcuni stavano perfino tremando per la paura. Non si sarebbero mai aspettati che questo giovane avrebbe davvero estratto la Spada Sigilla Demoni.


Era la Spada Sigilla Demoni! Un Armamento Reale che nessuno aveva potuto estrarre a parte il precedente capo del Sect della Distruzione dei Demoni della Notte! Anche i quattro Protettori avevano fallito, eppure questo giovane ci era riuscito! Come potevano rimanere composti?


"Bastardo! Chi credi di essere per brandire la Spada Sigilla Demoni?"


You Mingdeng era infuriato. Rilasciò la sua aura da Martial King di quarto livello e, pieno di intento omicida, balzò su Chu Feng. Voleva davvero attaccarlo.


*boom*


Tuttavia, prima che potesse avvicinarsi, risuonò un'esplosione tonante. Allo stesso tempo la Spada Sigilla Demoni nelle mani di Chu Feng si sollevò, portandolo verso l'alto. Dopo aver distrutto il soffitto del palazzo, uscì dal sotterraneo e ritornò in superficie.


"Cielo, cos'è quello? Cos'è volato da sotto?"


"È una persona e sembra qualcuno del Sect della Distruzione dei Demoni della Notte! Chi è? Non credo di averlo visto prima!"


Le persone sopra non sapevano niente di ciò che era successo sottoterra. Quando videro spuntare all'improvviso un oggetto dal suolo, la gente rimase scioccata. Tutti alzarono la testa e guardarono la scena con curiosità.


Simultaneamente, le persone sottoterra iniziarono a volare e arrivarono in superficie. Ciò che Chu Feng aveva portato via era il tesoro del Sect della Distruzione dei Demoni della Notte, la Spada Sigilla Demoni!


Tuttavia, scoprirono che Chu Feng non se n'era andato, era rimasto fermo a mezz'aria. Il cielo stesso iniziò a cambiare a causa dell'ascesa di Chu Feng.


*boom rumble rumble rumble*


Le nuvole nere rovinarono l'atmosfera pacifica e le grandi saette sembravano degli enormi draghi sinistri che volavano in cerchio attorno a Chu Feng, proteggendolo.


La Spada Sigilla Demoni rilasciò una sconfinata nebbia nera che aleggiava nell'aria. Nell'area circostante risuonò un ululato terrificante, simile al grido di un demone.


Inoltre la foschia nera stava aumentando progressivamente di dimensioni. Quando smise di espandersi, aveva già avvolto il cielo intero. Nonostante gli ululati terrificanti e le grida della massa nera, Chu Feng rimase illeso. Anzi, sembrava che quest'aura nera lo stesse proteggendo.


"Cosa sta succedendo? La Spada Sigilla Demoni lo sta proteggendo!" Figuriamoci gli altri, perfino You Mingdeng e gli altri Protettori erano completamente esterrefatti.


"You Mingdeng, ho estratto la Spada Sigilla Demoni! Perciò, ora sono il capo del Sect della Distruzione dei Demoni della Notte! Non ti inginocchi e non ti prostri, e osi perfino attaccarmi! È davvero disonorevole e questa colpa meriterebbe una condanna a morte!" Gridò Chu Feng mentre brandiva la Spada Sigilla Demoni e indicò You Mingdeng sotto.


"Cosa? Quella è la Spada Sigilla Demoni? Il tesoro più prezioso del Sect della Distruzione dei Demoni della Notte?"


Le parole di Chu Feng avevano fatto capire a tutti che l'aveva estratta con successo e che era degno di diventare il loro capo.


"Cosa dovremmo fare? Quando il capo del Sect era vivo, in effetti aveva detto che la persona che avrebbe potuto estrarre l'Armamento sarebbe potuto diventare il capo e che avremmo dovuto servire quella persona in maniera incondizionata!"


Molte persone furono colte dal panico. Nonostante Chu Feng avesse avuto successo, naturalmente non erano disposte a servire qualcuno di cui non conoscevano nulla.


"Chi sei?!" Chiese You Mingdeng. Il suo tono non conteneva il minimo rispetto, invece era pieno di furia e risentimento.


"Vuoi davvero sapere chi sono? Nessuno problema, ve lo mostrerò!" Chu Feng rise e poi mosse la sua grossa manica. Nascose il suo volto, tornò al suo aspetto originale e poi si rivelò.


"Chu Feng? È Chu Feng?!"


La folla sussultò. Alcuni diventarono incredibilmente entusiasti e altri provarono incredulità.


Anche se era la prima volta che molti di loro vedevano Chu Feng, lo riconobbero comunque. Dopotutto Chu Feng era famoso nella Regione del Mare Orientale. I suoi manifesti da ricercato erano stati affissi in ogni strada del continente. Figuriamoci la gente del Sect della Distruzione dei Demoni della Notte, perfino molti cittadini ordinari sapevano che aspetto avesse.


"Fratello Chu Feng, sei tu? Sei davvero tu? Sei sopravvissuto?"


Xuan Xiaochao e Fu Fengming si entusiasmarono. Se i loro maestri non li avessero fermati, sarebbero già accorsi da lui per abbracciarlo.


Il rapporto che avevano con Chu Feng era sempre stato ottimo. Quando aveva sentito di come Chu Feng probabilmente era morto, avevano provato tristezza. Ora, sapendo che Chu Feng non era ancora morto, naturalmente erano rimasti sorpresi ed entusiasti.


"Fratellone Xuan Xiaochao, sono proprio io. Non sono morto. Sono scappato dal Picco Nebbioso." Chu Feng annuì. Aveva una buona impressione di Xuan Xiaochao e gli altri.


"Ahah, è davvero Chu Feng! Ottimo! Mi stavo chiedendo perché questa persona fosse così mostruosa... Così era Chu Feng! È un genio senza precedenti nella Regione del Mare Orientale e ora, ha estratto la Spada Sigilla Demoni! Sarebbe giusto che diventasse il capo del Sect."


Risuonarono delle grida esultanti tra il mare di persone dopo la conferma dell'identità di Chu Feng. Era evidente che gran parte del Sect della Distruzione dei Demoni della Notte pensava che fosse accettabile che il giovane diventasse il capo della loro organizzazione. Alcuni lo desideravano perfino.


Nonostante Chu Feng fosse stato nel Sect della Distruzione dei Demoni della Notte per un periodo di tempo molto breve, i suoi risultati lo avevano convinto completamente. Pensavano che solo un genio come lui avrebbe potuto riportare alla gloria il loro Sect. Avrebbero potuto finalmente sfogare la loro frustrazione.


"Chu Feng, sapevo che avevi dei secondi fini quando ti eri unito al Sect della Distruzione dei Demoni della Notte! Sei venuto qui per il nostro tesoro inestimabile, la Spada Sigilla Demoni! Non pensare nemmeno di andartene da qui!"


"Membri del Sect della Distruzione dei Demoni della Notte, attenzione! Questo moccioso non è appartiene al nostro Sect e ha anche osato derubarci del nostro tesoro! Deve essere ucciso sicuramente."


"Chiunque ucciderà Chu Feng renderà un grande merito e sarà grandemente ricompensato!" You Mingdeng indicò Chu Feng e gridò. Aveva davvero ordinato di uccidere il giovane.
                                


                                



