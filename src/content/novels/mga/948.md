---
title: Capitolo 948 – Conquistare la Spada Sigilla Demoni
pubDate: 2024-07-01T02:13:16.449Z
tags:
    - mga
---


<em>CAPITOLO SPONSORIZZATO, ringraziamo Dio!
107 capitoli in coda (107 Dio), 1/3,
-Schadenfreude</em>


Qiu Canfeng sorrise lievemente di fronte ai milioni di sguardi pieni di aspettativa e poi disse con un tono calmo, ma fragoroso: "Esatto, ho un discepolo: Chu Feng. Tuttavia non volevo che le persone lo sapessero e che ricevesse l'aiuto di tutti a causa della mia fama. Desideravo che contasse sulle sue forze per crescere."


"Ecco perché gli ho sempre fatto nascondere il fatto che sono il suo maestro. Gli ho proibito di dirvelo."


"Dopo tutto ciò che è accaduto, sono stato molto sollevato perché non mi ha deluso. Anche senza la mia protezione, è riuscito ad ottenere da solo una certa reputazione nella Regione del Mare Orientale. Sono orgoglioso di avere un discepolo del genere."


"Woow!"


Ci fu trambusto tra la folla. Tutti si emozionarono.


Qiu Canfeng aveva detto chiaramente che Chu Feng era il suo discepolo.


Questo cambiava tutto. Significava che, fin dall'inizio, Chu Feng era un membro del Sect della Distruzione dei Demoni della Notte ed era anche il discepolo più potente tra tutti i quattro Protettori.


Aveva anche estratto la Spada Sigilla Demoni. Era completamente ragionevole che Chu Feng diventasse il capo del Sect.


Era impossibile che non assumesse quella posizione. Nessuno avrebbe avuto obiezioni se fosse diventato il capo, al contrario, lo avrebbero desiderato.


"Ahh, ma purtroppo, nonostante Chu Feng abbia mostrato completamente le sue abilità, ha attirato invidia. Un conto è che gli estranei lo maltrattino, ma anche la gente del Sect della Distruzione dei Demoni della Notte vuole attaccarlo. Questo mi delude e mi intristisce." Qiu Canfeng all'improvviso sospirò con rabbia a amarezza. Gettò perfino un'occhiata verso You Mingdeng.


You Mingdeng tremò sotto il suo sguardo. Era estremamente inquieto al momento, quasi nel panico.


Prima di tutto, Chu Feng era il discepolo di Qiu Canfeng, questo lo aveva già reso ansioso.


Significava che tutti i suoi sospetti erano malfondati. Chu Feng desiderava sinceramente aiutare il Sect della Distruzione dei Demoni della Notte e, dato che era già un membro dell'organizzazione, ogni sua accusa era infondata.


In origine, i membri del Sect della Distruzione dei Demoni della Notte avevano già difeso Chu Feng. Pensavano che You Mingdeng fosse stato davvero disonorevole e che stesse offendendo un superiore. Volevano che Chu Feng diventasse il capo del Sect, eppure lui, You Mingdeng, aveva insistito ad essere irragionevole e a voler uccidere Chu Feng. Ora avevano scoperto che si era sbagliato completamente.


Se la coltivazione di Qiu Canfeng fosse stata uguale alla sua, allora sarebbe stato solo rimproverato; nessuno avrebbe potuto fargli nulla a causa del suo prestigio, della sua posizione e della sua forza.


Tuttavia la coltivazione di Qiu Canfeng ora era superiore, era un Martial King di quinto livello. Non era un'esistenza con cui poteva rivaleggiare. Se Qiu Canfeng avesse voluto punirlo, allora, avrebbe potuto solo sopportare questo trattamento. Non avrebbe osato reagire.


"You Mingdeng, mi dica. Chu Feng, in quanto mio discepolo, si è unito al Sect della Distruzione dei Demoni della Notte e ha combattuto per l'onore del Sect. È nel torto?" Chiese Qiu Canfeng.


"Lui... non lo è," disse abbassando la testa You Mingdeng. Non c'era spirito nelle sue parole.


"Allora, mi dica: il fisico di Chu Feng è speciale e quindi incompatibile con la formazione della mezzaluna. Così, la formazione non poteva essere impressa sul suo corpo. È nel torto per questo?" Incalzò Qiu Canfeng.


"Lui... no." Rispose a bassa voce You Mingdeng.


"Lo dica più forte!" Gridò con furia Qiu Canfeng.


"No! Non è nel torto." Rispose chiaramente You Mingdeng. Stava tremando per la paura e fece perfino due passi indietro.


"Allora mi dica. È così sbalorditivo e ha anche estratto la Spada Sigilla Demoni. Ragionevolmente può diventare il capo del Sect della Distruzione dei Demoni della Notte. Perché qualcuno vuole causare guai e desidera perfino ucciderlo? Che piani ha? Cosa sta pensando?" Chiese di nuovo Qiu Canfeng.


"Fratellone Qiu Canfeng, sono stato uno sciocco, sono stato uno sciocco! Stavo solo pensando al bene del Sect della Distruzione dei Demoni della Notte! Mi perdoni! Se avessi saputo che Chu Feng era un suo discepolo, come avrei potuto sospettarlo?"


Alla fine You Mingdeng cedette. Non poteva sopportare questa sorta di interrogazione, né gli sguardi della folla. Aveva davvero ammesso le sue malefatte davanti a Qiu Canfeng.


"Oh, si è sbagliato. Si è davvero sbagliato. Tuttavia è inutile dirlo a me. Lo deve ammettere di fronte al nostro capo del Sect." Qiu Canfeng puntò lo sguardo dietro di sé, verso Chu Feng.


"Questo..." L'espressione di You Mingdeng cambiò. Poteva ammettere di aver sbagliato di fronte a Qiu Canfeng, ma farlo con Chu Feng... non ci riusciva.


Non importava se il giovane avesse la Spada Sigilla Demoni o che fosse il discepolo di Qiu Canfeng e che avesse conquistato i cuori di tutti. Per lui Chu Feng era ancora un moccioso ostile che non era degno di diventare il capo dell'organizzazione.


You Mingdeng inspirò profondamente e poi disse: "Chu Feng ha davvero estratto la Spada Sigilla Demoni, ma non posso approvarlo solo per questo. Non servirò una persona più debole di me, a meno che..."


"A meno che?" Chiese Qiu Canfeng.


"A meno che non ottenga l'approvazione della Spada Sigilla Demoni di fronte a tutti. Solo allora dimostrerà che questa Spada Sigilla Demoni sia davvero sua e che abbia i requisiti per guidarci."


"Questo..." Gli occhi di Qiu Canfeng brillarono e non poté che guardare Chu Feng.


La Spada Sigilla Demoni era incredibilmente arrogante. Era la regina degli Armamenti Reali e, anche se la forza del capo precedente era sbalorditiva, aveva comunque dovuto impegnarsi un bel po' per padroneggiarla e a stento poteva brandirla. Non aveva davvero ottenuto Lancia del Sangue della Fenica spada.


Il talento di Chu Feng era straordinario, tutti lo sapevano. Tuttavia la sua coltivazione era ancora carente. Che lui, un Martial Lord di settimo livello, avrebbe ricevuto l'approvazione della Spada Sigilla demoni? Era davvero una domanda difficile.


Inoltre, era come aveva detto You Mingdeng. Chu Feng aveva estratto la Spada Sigilla Demoni e molti desideravano che Chu Feng diventasse il capo del Sect.


Tuttavia probabilmente c'erano ancora delle persone non molto convinte. A meno che Chu Feng non ottenesse l'approvazione della Spada Sigilla Demoni, ci sarebbero stati alcuni dubbi ed obiezioni.


"Maestro, si tratta solo di ottenerne l'approvazione. Non è niente. Dato che la riceverò prima o poi, non c'è problema nel farlo davanti a tutti ora."


Chu Feng sorrise lievemente. Poi, mosse la Spada Sigilla Demoni e la sollevò lentamente. Con un pensiero, un briciolo della sua aura entrò nell'arma. Voleva fonderla con la Spada Sigilla Demoni e diventare il proprietario di questo armamento.


*BOOM!*


Quando la sua aura si fuse nella sua spada, risuonò un'esplosione. Il fuoco si espanse attorno come un vulcano in eruzione, sfrecciando con violenza dalla Spada Sigilla Demoni.


*roaar*


Risuonarono degli ululati spaventosi nel mondo. Un'enorme pressione avvolse tutti, sembrava che il mondo intero stesse per collassare.


La potenza della regina degli Armamenti Reali era stata rivelata completamente.
                                


                                



