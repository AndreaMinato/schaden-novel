---
title: Capitolo 949 – Martial Lord di Ottavo Livello
pubDate: 2024-07-01T03:13:16.449Z
tags:
    - mga
---


<em>CAPITOLO SPONSORIZZATO, ringraziamo Dio!
106 capitoli in coda (106 Dio), 1/3,
-Schadenfreude</em>


"Così questa è la Spada Sigilla Demoni. La sua potenza è proprio di gran lunga superiore a quella di un Armamento Reale ordinario."


Qiu Canfeng aggrottò le sopracciglia quando vide la fessura nello spazio tempo che circondava Chu Feng. Conosceva il potere della Spada Sigilla Demoni. Sapeva che era molto difficile da soggiogare.


*whoosh*


Ma nell'istante in cui la preoccupazione iniziò ad insinuarsi nel cuore di Qiu Canfeng, la potenza distruttiva si restrinse. Non si riversò nell'arma, ma nel corpo di Chu Feng.


Alla fine la sconfinata aura della Spada Sigilla Demoni si fuse con il giovane, come se fosse stata sempre parte di lui.


"Cielo, questo..." Tutti erano esterrefatti e senza parole. Erano rimasti a bocca spalancata.


La Spada Sigilla Demoni non aveva solo approvato Chu Feng, anche le feroci fiamme nere erano entrate nel suo corpo. L'aura del giovane aumentò, dal settimo arrivò all'ottavo livello del Martial Lord Realm.


Aveva già visto un cambiamento del genere prima d'ora ed era stato proprio in questa Gola della Colpa, era un Armamento Reale che riconosceva il suo maestro.


C'era solo una spiegazione possibile per questo fenomeno atipico: la Sottomissione Assoluta.


"La Sottomissione Assoluta! Non solo lo ha approvato come suo proprietario, ma si è anche sottomessa! È incredibile!"


Tutti erano sbalorditi. La Spada Sigilla Demoni era l'Armamento Reale che nemmeno il precedente capo del Sect era riuscito a sottomettere.


Eppure Chu Feng non solo era stato riconosciuto dalla lama, ma la sua coltivazione era aumentata. Cosa significava? Che, almeno in termini di talento, Chu Feng era di gran lunga superiore al precedente capo del Sect. Era così potente che perfino questa Spada Sigilla Demoni era disposto a sottomettersi a lui.


"Cosa... Com'è possibile?!" Anche You Mingdeng era sbalordito perché non aveva davvero parole dopo aver visto quella scena.


"Fratelli miei, perché rimanete lì impalati? Porgete velocemente i vostri saluti al nuovo capo del Sect della Distruzione dei Demoni della Notte, Lord Chu Feng!" Disse ad alta voce Xue Xiyue.


Solo dopo che la donna parlò la folla iniziò a riprendersi. Nessuno osò esitare mentre si inginocchiavano a terra, prostrandosi e dicendo all'unisono: "Salutiamo il Lord capo del Sect!"


Dopo aver visto l'esercito inchinarsi, Xue Xiyue e Fu Liansheng, dopo essersi scambiati un'occhiata tra di loro, si chinarono su un ginocchio allo stesso tempo. "Porgiamo i nostri rispetti al Lord capo del Sect!"


Quasi tutti i membri del Sect della Distruzione dei Demoni della Notte si erano inginocchiati, esprimendo il loro riconoscimento nei confronti di Chu Feng. Solo Qiu Canfeng e You Mingdeng rimasero in piedi.


"You Mingdeng, che altre obiezioni ha?" Questionò Qiu Canfeng mentre guardava un po' scontento You Mingdeng.


Dopo aver inspirato profondamente, You Mingdeng si inginocchiò a mezz'aria con un fruscio e si prostrò, ammettendo: "Non mi rendevo conto di chi avevo davanti. Ho commesso un atto disonorevole, mi punisca come desidera Lord capo del Sect! Anche se volesse condannarmi a morte, non mi opporrò minimamente!"


Qiu Canfeng annuì con soddisfazione. Si girò e iniziò ad inchinarsi anche lui verso Chu Feng.


"Maestro, non c'è bisogno! Come posso accettarlo?" Ma Chu Feng lo fermò.


"Lord capo del Sect, nel Sect della Distruzione dei Demoni della Notte anche i maestri sono inferiori al capo. Le regole non possono essere infrante, altrimenti come potrebbe guidarci in futuro?" Qiu Canfeng però si limitò a sorridere lievemente e poi finì di inginocchiarsi.


"Maestro, si alzi, presto!" Chu Feng lo aiutò rapidamente a rialzarsi, poi fece un cenno e gridò: "Fratelli, presto alzatevi!"


"La ringrazio capo del Sect!" L'esercito di milioni si alzò solo dopo che Chu Feng glielo permise.


Tuttavia You Mingdeng rimase fermo, riluttante a rialzarsi.


"You Mingdeng, può alzarsi anche lei." Disse Chu Feng.


"Non oso farlo! Le ho mancato di rispetto e dovrei essere condannato a morte. Chiedo che mi punisca per fare da esempio!"


Ogni singola parola di You Mingdeng era stata detta con sincerità. Era evidente che, dopo aver visto la Spada Sigilla Demoni sottomettersi a Chu Feng, lo approvasse come capo. Aveva capito quanto era stato sciocco, aveva quasi ucciso la persona che avrebbe potuto condurre il loro Sect alla gloria.


"Le sue azioni precedenti non hanno rispettato le volontà del capo precedente. Questo in effetti un crimine capitale, ma dato che stava pensando al bene del Sect della Distruzione dei Demoni della Notte, le darò una possibilità di redimersi." Disse ad alta voce Chu Feng.


Si avvicinò a You Mingdeng. Trascurando il rischio che lo potesse attaccare, Chu Feng lo aiutò personalmente a rialzarsi e mentre lo faceva, piegò perfino la vita abbassando la voce e mormorando: "Senior Mingdeng, ora il Sect della Distruzione dei Demoni della Notte ha un nemico da affrontare. Dovremmo puntare la lama verso gli estranei, non verso dei fratelli. Se possiamo farlo, dovremmo attaccare i nemici, non l'un l'altro."


You Mingdeng fu scosso da queste parole, tremò lievemente perfino. Non insistette ad inginocchiarsi e, dopo essersi rialzato, disse con molta sincerità: "La ringrazio capo del Sect. Farò del mio meglio per redimermi e non rendere vana la sua grazia."


Qiu Canfeng, Xue Xiyue e Fu Liansheng lo notarono e non poterono che annuire con soddisfazione.


'Forgiare quando il ferro è morbido' quando videro che Chu Feng aveva fatto cedere un vecchio testardo come You Mingdeng, dovettero davvero ammettere che permettere al giovane di diventare il capo del Sect era la scelta corretta. Chu Feng non era solo deciso, era anche lungimirante e di ampie vedute.


Dopodiché Qiu Canfeng fece un discorso che fortificò la posizione di Chu Feng come capo del Sect.


Inoltre iniziò ad organizzare l'operazione contro l'Arcipelago Immortale della Condanna. In questo periodo di tempo, Chu Feng si stava allenando in isolamento con la Spada Sigilla demoni.


Dopo che Chu Feng aveva sottomesso l'Armamento Reale, non solo aveva ottenuto un potere superiore, aveva anche scoperto un'abilità speciale: controllare la connessione alla formazione impressa sulle schiene di tutti.


Chu Feng sentì che, se avesse usato bene quel potere, forse avrebbe potuto modificare la Formazione Demonizzante del Massacro in modo che si potesse muovere. Finché fosse stato entro una certa distanza, avrebbe potuto distribuire l'energia nella Spada Sigilla Demoni tra tutti i membri nel Sect della Distruzione dei Demoni della Notte e aumentarne la forza. Allora, avrebbero avuto uno strato difensivo in più quando combattevano contro l'Arcipelago Immortale della Condanna.


Tuttavia la Spada Sigilla Demoni era molto potente. Così formidabile che, anche se Chu Feng la controllava, non poteva manipolarla al meglio. Quindi prendere in prestito il potere restante dell'Armamento Imperiale per darlo agli altri membri del Sect della Distruzione dei Demoni della Notte non sarebbe stato semplice. Richiedeva davvero uno studio attento.
                                


                                



