---
title: Capitolo 950 – Un'ultima spinta
pubDate: 2024-07-01T04:13:16.449Z
tags:
    - mga
---


<em>CAPITOLO SPONSORIZZATO, ringraziamo Dio!
105 capitoli in coda (105 Dio), 1/3,
-Schadenfreude</em>


Chu Feng stava coltivando in un certo palazzo sotterraneo dentro la Gola della Colpa. Tuttavia il suo obiettivo non era di aumentare la sua forza ma di sfoderare completamente il potere della Spada Sigilla Demoni.


Il suo metodo di coltivazione era molto semplice, stava creando una formazione nel suo palmo.


La Spada Sigilla Demoni era come la Lancia d'Argento del Drago e l'Ascia Fantasma Asura, aveva già riconosciuto Chu Feng come il suo padrone. Le vite delle armi erano connesse con il proprietario e si sarebbero attivate secondo la sua volontà. Potevano fondersi con il suo corpo ed essere immagazzinate al suo interno.


Questo era il motivo della formazione sulla sua mano destra. Finché avesse composto con successo l'impronta, avrebbe potuto distribuire liberamente il potere della Spada Sigilla Demoni ai membri del Sect della Distruzione dei Demoni della Notte mentre brandiva l'arma.


Ciò significava anche che la formazione era sotto il completo controllo di Chu Feng. Poteva concedere questo potere a chiunque volesse; l'avrebbe dato a tutti i membri del Sect della Distruzione dei Demoni della Notte. Allo stesso modo, poteva essere assegnato ad un individuo o a certi gruppi.


"Dovrebbe essere quasi pronto."


Alla fine, dopo il colpo finale, una formazione dall'aspetto insignificante, ma molto misteriosa era apparsa sul palmo di Chu Feng. Si poteva vedere a stento e sembrava piuttosto mistica.


"Ahah, Chu Feng, non male! Sei davvero abbastanza capace, hai davvero compreso quella formazione! Se me lo chiedi, il potere di questa formazione è ancora superiore di quella Demonizzante del Massacro!"


"Quando la attiverai, ci sarà un cambiamento essenziale nella forza di tutti quanti. In realtà le persone ordinarie non conteranno molto, ma l'aiuto che procurerà ai Martial King come Qiu Canfeng sarà importante. Dopotutto sono loro a ricoprire il ruolo più importante in guerra."


La regina Ovetto non poté trattenersi dal lodare Chu Feng.


Nei giorni passati, era sempre rimasta sempre accanto a Chu Feng e aveva visto tutte le difficoltà che aveva superato. Aveva assistito a tutti i suoi progressi mentre Chu Feng studiava la Formazione Demonizzante del Massacro e a come utilizzava le sue tecniche da Sciamano.


"Eheh, dato che sono un tale genio, considererai mai di sposarmi?" Disse con un sorriso Chu Feng.


"Sicuro! Se non ti importa che ti strappi via il tuo coso durante la notte, puoi provare!" Disse con un sogghigno Ovetto mentre posava le mani sui fianchi.


"Eh..." Chu Feng era senza parole. Sapeva che Ovetto non era una persona che poteva stuzzicare facilmente.


*hmm*


Allo stesso tempo, Chu Feng vide la formazione scintillare lievemente. Significava che qualcuno lo stava cercando.


Chu Feng aprì frettolosamente la porta ed entrarono tre persone familiari: Xuan Xiaochao, You Tonghan e Fu Fengming.


"Porgiamo i nostri saluti al Lord capo del sect." I tre sorrisero e si inchinarono insieme, porgendo i loro rispetti.


Non era la prima volta che venivano a trovarlo in questi giorni. Chu Feng aveva anche suggerito loro di non badare troppo alle formalità e di chiamarlo solo con il suo nome, ma non erano stati disposti a cedere.


Alla fine Chu Feng aveva fatto un compromesso. Potevano chiamarlo come volevano; non gli sarebbe importato. In ogni caso sarebbero stati comunque dei suoi fratelli per lui.


Chu Feng aveva finito di creare la formazione, così naturalmente divenne contento quando vide i tre. Disse velocemente: "Fratelli, state fermi!"


Chu Feng chiuse frettolosamente la porta, poi li fece mettere in riga. Prima che potessero rispondere, una luce brillò dal suo palmo e poi la Spada Sigilla Demoni apparì nella sua mano destra.


Quando l'arma comparì, la sua mano destra continuò a brillare e ad emettere un lieve bagliore. Simultaneamente, un'onda d'urto invisibile attraversò Xuan Xiaochao e gli altri. I loro sguardi si accesero e le loro espressioni cambiarono drasticamente.


"Oh cielo! Lord capo del Sect, ci è riuscito? Ha trasferito con successo la Formazione Demonizzante del Massacro sulla sua mano?" Esclamarono incontrollabilmente. I tre sentirono aumentare le loro aure. Li potenziava ancora di più rispetto alla formazione originale.


Significava che Chu Feng aveva avuto successo. Non solo padroneggiava il potere della Spada Sigilla Demoni, poteva concedere loro la sua forza.


"Eheh, sembra che funzioni." Chu Feng sorrise e annuì.


"Ahah, è ottimo! Lord capo del Sect, sono davvero ammirato! Si dice che anche il capo del Sect abbia pensato a qualcosa del genere e abbia anche tentato di farlo, ma non ci è riuscito."


"Non mi aspettavo che saresti riuscito a farlo tu invece!" You Tonghan rise animatamente. Provava gioia dal più profondo del cuore.


"Sì! Così, se iniziassimo davvero a lottare contro l'Arcipelago Immortale della Condanna, avremmo molte più possibilità di vincere!" Anche Fu Fengming che di solito era composto annuì con entusiasmo.


Chu Feng capì naturalmente il motivo delle loro reazioni intense. Lui stesso era molto contento.


Ora era il capo e così aveva fatto un piccolo favore al Sect della Distruzione dei Demoni della Notte.


"Giusto. Fratelli, non mi cercare mai senza motivo. Cos'è successo oggi? Vi siete preparati per la battaglia?" Chiese con un sorriso Chu Feng.


Nonostante Xuan Xiaochao e gli altri avessero avuto un ottimo rapporto con Chu Feng, non sarebbero andati a porgergli visita senza motivo. Ogni volta che andavano a cercarlo, sarebbe stato per aggiornarlo della situazione attuale.


Negli ultimi giorni, Chu Feng stava studiando la Formazione Demonizzante del Massacro in isolamento. Aveva dato ogni responsabilità agli altri, assegnando tutti i suoi compiti a Qiu Canfeng.


Ma il suo maestro era il Grande Protettore del Sect della Distruzione dei Demoni della Notte. Gestì tutti i membri dell'esercito senza nessun problema. Aveva anche pianificato l'attacco all'Arcipelago Immortale della Condanna.


"Mm. Grazie alle disposizioni di Senior Qiu Canfeng, è tutto pronto. L'esercito del Sect della Distruzione dei Demoni della Notte di dieci milioni è pronto per lanciare l'attacco."


"Tuttavia non siamo venuti qui per questo. È venuto un ospite importante oggi." Disse Xuan Xiaochao.


"Ospite importante?" Chu Feng rimase interdetto.


"Il Primo Immortale dell'Arcipelago." Disse a bassa voce Xuan Xiaochao.


"Andiamo."


Lo sguardo di Chu Feng si accese quando venne a sapere dell'arrivo del Primo Immortale. Un po' di sorpresa affiorò nel suo sguardo e, senza un'altra parola, aprì le porte del palazzo ed uscì.


Ora era tutto pronto. Mancava solo un'ultima spinta.


Il Primo Immortale era l'aiuto di cui avevano bisogno.


