---
title: Capitolo 954 – Un Vero Corpo Divino
pubDate: 2024-07-01T08:13:16.449Z
tags:
    - mga
---


<em>CAPITOLO SPONSORIZZATO ringraziamo Dio!
103 capitoli in coda (103 Dio), 1/3,
-Schadenfreude</em>


Nonostante Chu Feng fosse entrato nel Picco Nebbioso, non poteva andare da Zi Ling, né dalla tavola di pietra.


In realtà poteva solo riposare nella residenza del Primo Immortale. Ora dipendeva tutto da lui e doveva raccogliere le informazioni necessarie da solo.


In una situazione del genere, se il Primo Immortale avesse avuto intenzioni malvagie e avesse voluto ucciderlo, sarebbe stato facile farlo per lui. Tuttavia Chu Feng non era affato inquieto o nervoso.


Non aveva fiducia nel Primo Immortale, ma sapeva che il legame tra lui e Ya Fei era molto stretto. Per questo non avrebbe venduto Chu Feng.


Eppure questa attesa durò dieci interi giorni. Nonostante nessuno fosse andato nella sua residenza a cercare guai, il Primo Immortale doveva ancora tornare.


Questo rese ansioso perfino Chu Feng. Sembrava che domani ci sarebbe stato il matrimonio tra Zi Ling e Jiang Qisha, ma il vecchio non era ancora tornato. Che fosse successo qualcosa?


*jii*


Proprio quando Chu Feng divenne così nervoso da non poter più rimanere fermo, la porta del palazzo si aprì. Allo stesso tempo entrò una persona familiare: il Primo Immortale.


"Senior Primo Immortale, finalmente è tornato. Dov'era finito?"


Chu Feng alla fine si rilassò. Ma dopo che si avvicinò, scoprì che il Primo Immortale puzzava d'alcool. Chiaramente doveva aver bevuto un bel po'.


"Non avevo visto l'antenato e il maestro da molto tempo. Mi hanno dato il benvenuto, così non ho potuto rifiutare. Non potevo lasciare il banchetto."


"Ma non si preoccupi. Ho ottenuto la cosa che voleva. Questa è la chiave della Formazione Spirit che conduce alla tavola di pietra." Mentre parlava, il Primo Immortale tirò fuori una chiave e poi disse: "Tuttavia l'antenato sembra che lo consideri piuttosto importante. Se non avessi compiuto innumerevoli meriti, non mi avrebbero mai dato questa chiave. Anche adesso, non mi permettono di portare qualcun altro lì. Posso andare a coltivarci solo io."


"Ma non è un problema. Domani, nel giorno del matrimonio, il tuo Sect della Distruzione dei Demoni della Notte arriverà e causerà comunque dei guai. Allora ci sarà il caos e non ci saranno problemi se la porterò lì."


"Inoltre oggi sono andato dalla tavola di pietra e le ho dato un'occhiata. Ho anche trovato la Misteriosa Tecnica del Trasferimento dell'Immortale e ho tentato di coltivarla."


"Tuttavia ho avuto troppa difficoltà a coltivare. Mi ci vorrebbero sei mesi o anche un anno per capire a grandi linee la tecnica. È una situazione urgente ora. Come potrai riuscirci?"


"Ohoh, Primo Immortale, teme che fallirò?" Chiese con un sorriso Chu Feng.


"Sì naturalmente. Dopo tutto questo, possiamo solo avere successo." Il Primo Immortale annuì.


"Senior, non si preoccupi. Nonostante sia una scommessa, non mi manca la sicurezza. Non importa quanto è difficile da coltivare la Misteriosa Tecnica del Trasferimento dell'Immortale. Metà giornata è assolutamente sufficiente."


Chu Feng era molto sicuro di sé. Figuriamoci la Misteriosa Tecnica del trasferimento dell'Immortale che era stata coltivata con successo da molte persone, aveva anche padroneggiato la tecnica marziale del Tabù Terrestre che in passato nessuno era riuscito a coltivare.


"Sembra che le dicerie siano vere. È davvero un mostro. L'Arcipelago Immortale della Condanna non avrebbe dovuto diventare suo nemico." Il Primo Immortale sospirò con emozione quando vide la sicurezza di Chu Feng.


"Senior, ha qualche notizia riguardo Zi Ling e gli altri? Come stanno ora?" Chiese Chu Feng. Questo era ciò che lo preoccupava di più ora.


"Non si preoccupi. Figuriamoci Zi Ling e gli altri, anche la gente del Picco nebbioso è in ottime condizioni. Jiang Qisha teme per la sicurezza di suo fratello, così non osa toccarli. E ora l'Arcipelago Immortale della Condanna è diventata già la marionetta di Jiang Qisha; naturalmente non oserà disubbidirgli e ferire uno di loro." Disse il Primo Immortale.


Chu Feng si rassicurò ulteriormente. Non poté che avvicinarsi alla finestra del palazzo e guardare il cielo notturno pieno di stelle. Stava provando una serie di emozioni contrastanti.


Nonostante la tranquillità di questa notte, Chu Feng non poteva calmarsi.


Anche se era abbastanza sicuro di sé, il futuro era imprevedibile. C'erano sempre alcune variabili che non poteva influenzare.


Durante un momento così cruciale, anche lui provava timore Temeva di perdere e di essere sconfitto. In caso di fallimento, non solo sarebbe morto lui, ma anche tutti i membri del Sect della Distruzione dei Demoni della Notte e tutti i suoi cari.


Ma non sapeva nemmeno dove fossero i suoi genitori! Non sapeva ancora chi aveva sigillato Ovetto e un altro potente spirito nel suo corpo!


Così aveva paura. Se avesse fallito, sarebbe morto pieno di rimpianti.


Proprio in quell'istante, Jiang Qisha era nella residenza di Murong Mingtian.


"Cosa sono queste?" Murong Mingtian si accigliò quando vide le pillole in mano al giovane.


Quei medicinali erano molto speciali. C'erano innumerevoli rune minuscole impresse su di esse e sembravano vive mentre si stavano dimenando lentamente.


"Questo è un tesoro del mio Sect della Terra Maledetta, si chiama Pillola Talismanica. Richiede diversi anni di preparazione e, anche se ha un effetto simile ad una Medicina Proibita, il suo contraccolpo è molto limitato. Anche la sua forza è più intensa." Spiegò Jiang Qisha.


"Perché mi sta dando un tesoro del genere?" Chiese confuso Murong Mingtian. Jiang Qisha aveva detto che erano dei tesori inestimabili.


I vantaggi che avevano in confronto alle Medicine Proibite erano innegabili.


"Domani arriverà quella strega. Non è facile da affrontare e ho bisogno del tuo aiuto." Disse Jiang Qisha.


"Sta parlando di Tantai Xue? Non è solo una Martial Lord di nono livello? Teme una Martial Lord di nono livello? Non sembra da lei, no?" Disse perplesso Murong Mingtian.


"Era una Martial Lord di nono livello, ma ora è diverso. Ricordi il fenomeno che è apparso? È apparso perché ha fatto un avanzamento di livello. Se non erro è già diventata una Martial King." Spiegò Jiang Qisha.


"Ha causato quel fenomeno? Significa che ha un Corpo Divino?" Murong Mingtian era un po' sorpreso.


"Esatto. Ha davvero un Corpo Divino." Jiang Qisha annuì.


"Anche se lo ha, è solo una Martial King di primo livello. C'è bisogno di essere così nervosi?" Murong Mingtian sorrise lievemente.


"Ohoh..." Tuttavia Jiang Qisha si limitò a ricambiare il sorriso, in modo molto strano. Poi chiese: "Hai mai visto un vero Corpo Divino?"
                                


                                



