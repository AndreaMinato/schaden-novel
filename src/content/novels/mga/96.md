---
title: Capitolo 96 - Distintivo di Comando Viola Dorato
pubDate: 2024-05-26T14:13:16.345Z
tags:
    - mga
---


"Uh..."


La folla gridò per la sorpresa. Tutti rimasero ammutoliti dalle parole di Chu Feng. I guerrieri smisero di combattere e fissarono storditi il ragazzo.


In quel momento realizzarono una scioccante verità. A quanto pareva non erano stati Chu Yuanba o Chu Yuan a sconfiggere le tre famiglie nemiche, era stato un giovane che aveva solo quindici anni.


In effetti la forza di Chu Yuanba non reggeva il confronto con quella dei tre capiclan. Inoltre avevano già notato che Chu Yuan era più debole di Chu Yuanba.


Invece avevano visto personalmente la forza di Chu Feng, così potente che la gente non riusciva a credere ai suoi occhi.


La maggior parte delle persone aveva gli occhi e la bocca spalancata. Non sapevano cosa fare.


Un giovane di quindici anni aveva decapitato così facilmente esperti al primo livello dell'Origin realm. Era assurdo ma non ebbero altra scelta se non credere ai loro occhi. Ora non dovevano perdere tempo a stupirsi, ma fare una scelta.


"La mia famiglia Tian è d'accordo con la famiglia Chu. D'ora in avanti saremo disposti a seguire le regole dettate dalla famiglia Chu e ascoltare i vostri ordini." Qualcuno prese l'iniziativa di dichiarare la sua posizione. Era un potere che aveva già delle relazioni amichevoli con la famiglia Chu.


"Anche la mia famiglia Qiao è disposta a seguire la famiglia Chu." Dopodiché tutti i poteri rimasti neutrali iniziarono ad arrendersi.


Alla fine anche coloro che si opponevano alla famiglia Chu decisero di sottomettersi. Di fronte al potere assoluto di Chu Feng non avevano altra scelta.


Nessuno sapeva quanto fosse potente il ragazzo. Tuttavia era indisputabile che avesse decapitato facilmente due persone al primo livello dell'Origin realm. Inoltre senza dubbio era un discepolo della Scuola del Drago Azzurro.


Così tutti sapevano che, finché ci fosse stato Chu Feng, nessuno avrebbe potuto opporsi alla famiglia Chu. Quel ragazzo era davvero troppo terrificante.


Non avevano mai visto un vero genio nonostante ne avessero sentito parlare.
Oggi avevano davvero aperto gli occhi. Un vero genio non era limitato dalla coltivazione, poteva uccidere facilmente qualcuno di uno stadio superiore.


Quando quasi tutti si arresero, Chu Feng salì su un podio alto, scorse la folla con lo sguardo e disse: "Dato che avete fatto le vostre dichiarazioni, non farò giri di parole. D'ora in avanti ogni cosa in quest'area sarà decisa dalla mia famiglia Chu. La sola parola che voglio sentire è ubbidienza."


"Voglio che il vostro cuore ubbidisca, non le vostre bocche. Per mostrare la vostra sincerità inginocchiatevi."


"Cosa? Cosa significa questo?" Sentendo queste parole, la folla diventò di nuovo scioccata e fu colta alla sprovvista.


"Non sono stato chiaro? Allora lo dirò ancora una volta. Voglio che vi inginocchiate tutti." All'improvviso l'espressione di Chu Feng divenne fredda. Un forte intento omicida riempì l'aria e avvolse l'intero campo di allenamento.


*whoosh*


Tutti tremarono di paura. Non osarono esitare e si inginocchiarono tutti. Nel campo di allenamento solo i membri della famiglia Chu rimasero in piedi.


Tutti dichiararono la loro fedeltà, non importava se fossero amici, neutrali o nemici, perfino i membri della famiglia Zhao e della famiglia Li si inginocchiarono.


Tenevano alla loro dignità, ma di fronte alla minaccia di morte si erano sottomessi.


I membri della famiglia Chu sussultarono per la sorpresa vedendo la folla inginocchiata, specialmente notando che tra questa gente c'erano anche coloro che li avevano attaccati e li volevano morti. In un batter d'occhio si erano inginocchiati di fronte a loro. Era piuttosto difficile da credere.


Chu Yuan invece stava guardando suo figlio pieno di emozioni contrastanti. Sentiva che Chu Feng sembrava molto di più un capoclan rispetto a lui.


No. Non un capoclan. Il portamento di Chu Feng non era simile a quello di un piccolo maestro di una famiglia. Era l'aura di un re.


Proprio in quel momento risuonò una voce.


"La famiglia Chu sembra molto potente. Credete davvero che quest'area sia il vostro mondo?"


"Anche tutti voi siete piuttosto inutili. Vi inginocchiate di fronte ad un bambino immaturo? Avete un minimo di dignità?"


Un gruppo di persone stavano entrando lentamente nel campo di allenamento la persona che aveva parlato era un vecchio.


Tutti riconobbero l'identità delle persone che si stavano avvicinando. Era una forza dell'area montagnosa, l'Agenzia di Scorta delle Tigri Feroci. Il vecchio dall'aspetto competente era il gestore e tutti lo chiamavano direttore Lin.


<em>Nota di Traduzione: Agenzie di scorta (鏢局) Lavorano come guardie del corpo per proteggere le spedizioni commerciali.</em>


Il direttore Lin proveniva da una famiglia straniera. Usando la sua forza al nono livello dello Spirit realm, conduceva i suoi sottoposti a fare da scorta per proteggere le merci per qualche famiglia. Aveva anche ottenuto un po' di terra nell'area montagnosa.


Comunque in confronto alla famiglia Chu, l'Agenzia di Scorta delle Tigri Feroci era di una classe inferiore.
Normalmente sarebbe stata estremamente educata con la famiglia Chu, oggi invece aveva osato dire parole del genere. Aveva davvero confuso tutti quanti.


"Bastardo. Un mero paesano osa dire questo. Sembra che sia stanco di vivere."


"Esatto. Stai solo cercando di morire se non ubbidisci alla famiglia Chu."


In quel momento, ancora prima che la famiglia Chu intervenisse, varie famiglie passarono all'azione. Si precipitarono con rabbia verso l'Agenzia di scorta delle Tigri Feroci.


Naturalmente volevano fare una buona impressione alla famiglia Chu, dopotutto l'unione del territorio della montagna era già decisa. Finché Chu Feng fosse stato qui, le possibilità della famiglia Chu sarebbero state illimitate. Quello era il momento migliore per leccare i piedi alla famiglia Chu.


Tuttavia di fronte alla folla piena di intento omicida, il direttore Lin non sembrava affatto spaventato. Tirò fuori un distintivo di comando dal suo taschino, lo sollevò e disse ad alta voce: "Ho il Distintivo di Comando Oro-viola. Chi osa toccarmi?"


"Cosa? Il Distintivo di Comando Oro-viola?!!"


La folla rimase scioccata. La gente che prima era piena di intento omicida, si fermò sui suoi passi e guardò con attenzione il distintivo.


Le loro espressioni divennero livide e iniziarono ad avere paura. Figuriamoci ferire l'Agenzia di Scorta delle Tigri Feroci, alcuni iniziarono anche ad arretrare.


A 500 miglia fuori dall'area montagnosa, c'era la Città Viola Dorato. Era molto potente e ricopriva un territorio di 1000 miglia di circonferenza. Era la vera governatrice dell'area.


Tuttavia, visto che era molto lontana e non c'erano molte risorse nella montagna, la città non si occupava di quest'area e per questo erano emerse molte famiglie.


Il Distintivo di Comando Oro-viola era posseduto solo dagli aiutanti ufficiali del lord della città. Vedere il distintivo era come vedere il Lord della città e tutti si sarebbero dovuti inchinare di fronte ad esso.





