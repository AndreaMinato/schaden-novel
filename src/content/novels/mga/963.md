---
title: Capitolo 963 – Porre Fine alla Battaglia
pubDate: 2024-07-01T17:13:16.451Z
tags:
    - mga
---


<em>CAPITOLO SPONSORIZZATO ringraziamo Dio!
97 capitoli in coda (94 Dio + 3 Federico), 1/3,
-Schadenfreude</em>


I venti gelidi ulularono, sconvolgendo il mondo.


Lame di luce sfrecciarono attorno, tagliando lo spazio stesso.


Tantai Xue e Jiang Qisha erano entrambi dei geni. Alla Regione del Mare Orientale sembravano degli dei. Erano incredibilmente potenti.


Si stavano scambiando diversi attacchi sempre più intensi. La folla poteva solo vedere la tempesta di neve e le lame di energia feroce. Si potevano vedere a stento i combattenti.


Ma anche se erano quasi invisibili, la potenza delle loro tecniche, Armamenti Reali e varie tecniche riempivano di emozioni tutti quanti. Erano sia entusiasti che spaventati.


Eccitati perché stavano assistendo allo scontro dei grandi geni. Spaventati, perché si trovavano di fronte ad un potere terrificante.


Tantai Xue e Jiang Qisha avevano convinto proprio tutti della loro forza incredibile. Anche Murong Mingtian stesso non poteva che ammettere di essere inferiore a questi due mostruosi geni.


Ma in una battaglia tra due tigri, ci sarebbe stato sempre un perdente. In uno scontro tra draghi, solo uno poteva prevalere. Tantai Xue e Jiang Qisha non facevano eccezione.


"Ahh!" All'improvviso risuonò un grido di dolore. Una persona fu scaraventata via dal campo di battaglia e simultaneamente le onde d'urto devastanti svanirono all'istante.


Era Tantai Xue. Non solo era cosparsa di ferite, ma stava sputando grandi quantità di sangue. Inoltre la sua aura era molto più debole rispetto a prima. Anche il suo corpo stava tremando violentemente. Poteva ancora volare a mezz'aria, ma era sull'orlo della  morte e sembrava stesse per cadere da un momento all'altro.


Anche Jiang Qisha riapparì. Non solo teneva l'alabarda rossa in mano, c'era un'aura ardente attorno al suo corpo che si diffondeva nell'aria, ancora più intensa del fuoco. Ma l'aspetto più terrificante era l'intensa sete di sangue che emanava.


"Muori Tantai Xue!" Gli occhi di Jiang Qisha erano rosso sangue, come quelli di un demone. Volò verso la sua nemica con l'alabarda in mano.


"Mm..."


Tantai Xue voleva schivare il colpo, ma fu inutile perché non riuscì a muoversi. Invece sputò una boccata di sangue, impotente.


Anche se la donna non era nelle condizioni di continuare a combattere, Jiang Qisha non ci badò minimamente. L'alabarda piombò su di lei con una forza immensa, pronta a tagliare a metà Tantai Xue.


*hmm*


Tuttavia, quando tutti si aspettavano che Tantai Xue sarebbe stata uccisa, lo spazio di fronte alla donna si agitò lievemente e, dopo il rumore di uno squarcio, una lama nera come la pece apparì a mezz'aria.


Menò un fendente orizzontale che oltrepassò Tantai Xue e colpì l'alabarda.


*CLANG*


La collisione fece volare scintille in ogni direzione. Allo stesso tempo, il polso di Jiang Qisha tremò. L'uomo sussultò e si ritirò. Era stato costretto ad arretrare a causa dell'impatto.


"Cos'è quello?"


Tutti ne furono scioccati. Avevano visto la forza di Jiang Qisha, ma ora la spada nera apparsa dal nulla l'aveva respinto. Come potevano non esserne sconvolti?


"Quella spada... Che sia?" Murong Mingtian aggrottò le sopracciglia. Iniziò a provare inquietudine, perché quella spada nera gli sembrava molto familiare.


"Chi è?" Gridò Jiang Qisha con ferocia.


"Cosa, ti sei già dimenticato di me?" Lo spazio si squarciò di nuovo e una persona uscì lentamente allo scoperto.


Aveva lunghi capelli che gli ricadevano sulle spalle e una grande spada in mano. Nonostante non fosse così bello, sembrava valoroso. Inoltre un'aura brillante permeava il suo corpo, facendolo sembrare una divinità.


Aspetto più importante, un giovane del genere emanava l'aura di un Martial King di quarto livello.


"Chu Feng? È Chu Feng?!"


Tutti rimasero sbigottiti. Non solo erano sbalorditi perché Chu Feng aveva osato presentarsi qui con un'aura di un Martial King di quarto livello, ma sopratutto perché era stato lui a costringere ad arretrare Jiang Qisha.


"Cosa sta succedendo? Non era un Martial Lord? Perché Chu Feng è riuscito a diventare un Martial King, e di quarto livello?"


"Cos'è accaduto? Perché la forza di Chu Feng ha raggiunto un tale livello, e perché l'arma nella sua mano sembra così familiare? Sembra il tesoro del Sect della Distruzione dei Demoni della Notte, l'Armamento Reale del capo precedente, la Spada Sigilla Demoni!"


"Spada Sigilla Demoni? Esatto, è la Spada Sigilla Demoni! Chu Feng è riuscito ad ottenerla? Ha davvero ottenuto questa regina degli Armamenti Reali? Cosa sta accadendo?" Ci furono così tante esclamazioni sorprese, ma ancora più panico e paura.


"Chu Feng!" Zi Ling e gli altri si entusiasmarono mentre accorrevano da Chu Feng


Quando videro che erano tutti sani e salvi, Chu Feng si rassicurò. Ma non aveva tempo di parlare con loro e posò frettolosamente il palmo sulla fronte di Tantai Xue.


*wuaooo*


Quando toccò Tantai Xue, risuonò un grido acuto. Allo stesso tempo, si poteva vedere un'aura rossa apparire dal corpo di Chu Feng che si precipitò su Tantai Xue.


La donna iniziò a guarire e la sua aura migliorò.


Questa tecnica era così mistica perché era speciale, era la Tecnica della Rinascita dell'Uccello Vermiglio.


"È una Tecnica Segreta! Sembra che ti abbia sottovalutato. La coltivazione che hai non ti appartiene. Devi averla ottenuta con qualche tecnica speciale, vero?" Disse freddamente Jiang Qisha.


Tuttavia Chu Feng lo ignorò. Continuò a guarire Tantai Xue e fu solo quando la salvò dal pericolo che sospirò sollevato.


"Ti ringrazio..." Grazie alla Tecnica della Rinascita dell'Uccello Vermiglio, Tantai Xue era davvero sopravvissuta. Ma dopo averlo ringraziato, chiuse gli occhi e svenne.


"Zi Ling, voi altri, prendetevi cura di lei." Chu Feng passò loro la debole Tantai Xue.


"Chu Feng, tu..." Vedendo l'espressione calma, ma piena di furia di Chu Feng, Zi Ling e gli altri si preoccuparono un po'. Lo conoscevano bene; sapevano che sarebbe intervenuto.


"Non preoccupatevi, non sarò imprudente." Chu Feng sorrise lievemente e mentre parlava si alzò. Poi spostò lo sguardo pieno di intento omicida e furia su tutti gli altri e disse con indifferenza: "Voglio solo porre fine a questa battaglia."
                                


                                



