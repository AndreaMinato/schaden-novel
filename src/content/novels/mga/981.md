---
title: Capitolo 981 – Lasciatemi Provare
pubDate: 2024-07-02T11:13:16.452Z
tags:
    - mga
---


<em>Capitolo regolare,
83 capitoli in coda (80 Dio + 3 Federico), 1/3,
-Schadenfreude</em>


Lo spazio si era frantumato come uno specchio, ma iniziò lentamente a ricomporsi.


Lo spazio era qualcosa di percepibile, ma intoccabile, solo una persona dalla forza abbastanza grande poteva riempirlo di crepe o distruggerlo, creando un vuoto sconfinato.


Ma anche se fosse stato distrutto, presto sarebbe tornato al suo stato originale. Questo fenomeno naturale era davvero mistico e inspiegabile.


Si poteva dire che, anche se lo spazio era intangibile, fosse indistruttibile. Se uno avesse superato il limite, avrebbe potuto frantumarlo, ma non avrebbe potuto davvero annientarlo completamente.


Anche se uno poteva spazzare via montagne, nuvole, fiumi con un solo colpo, non poteva davvero distruggere davvero lo spazio.


Il mare sotto invece ancora ribolliva e stava evaporando. Ora il livello del mare sotto era diverse centinaia di metri inferiore rispetto all'inizio della battaglia. Anche le regioni più basse erano state rivelate, emergendo dall'acqua.


Nelle regioni più profonde del mare fluttuavano enormi cadaveri. Erano i corpi delle bestie marine. Nonostante fossero nascosti nelle profondità di queste acque, non erano riuscite ad evitare la calamità e avevano finito con l'essere uccise dal potere della Formazione del Serpente di Fuoco.


"Chu Feng!"


"Chu Feng!"


"Chu Feng!"


.....


Tuttavia, non importava che devastazione ci fosse stata, il nome di Chu Feng risuonò nel cielo.


Quasi tutti stavano gridando il suo nome, anche gli osservatori stavano esultando con entusiasmo.


Nel distante campo di battaglia, Chu Feng era ancora a mezz'aria, mentre Huangfu Haoyue si stava tenendo la testa in ginocchio. L'aura demoniaca emanata dal suo corpo era svanita. Stava tremando lievemente e sembrava una tigre a cui erano state tirate via le zanne: non rappresentava la minima minaccia per Chu Feng. Anzi, era piuttosto terrorizzato dal suo avversario.


Huangfu Haoyue, l'ex genio numero uno della Regione del Mare Orientale, era stato sconfitto.


Murong Mingtian invece era rimasto a fluttuare a mezz'aria. Nel suo ultimo momento, aveva strabuzzato gli occhi e spalancato la bocca. La sua espressione era piena di paura e amarezza, era una smorfia piuttosto sgradevole.


Non emanava più nessuna aura perché era stato gravemente ferito. La lesione aveva devastato il suo corpo, incluso il dantian.


Non solo i suoi organi erano stati distrutti, perfino la sua Energia Primaria era stata estratta. In effetti Chu Feng non lo aveva solo ucciso, aveva anche assimilato l'Energia Primaria di un Martial King di settimo livello.


Murong Mingtian era stato sconfitto. L'Arcipelago Immortale della Condanna era sparito. Anche i tre grandi clan mostruosi erano stati annientati e tutto questo era dovuto a Chu Feng.


Tuttavia queste esultazioni erano sincere e provenivano dal profondo dei cuori della folla.


Non solo aveva vinto questa battaglia, ma aveva salvato le vite di tutti. Se non fosse stato per lui, Huangfu Haoyue avrebbe ridotto tutti in cenere con la Formazione del Serpente di Fuoco.


"Ovetto, devi resistere! Guarda, sto assorbendo l'Energia Primaria di Murong Mingtian per te! È un Martial King di settimo livello; finché raffinerai la sua Energia Primaria, la tua coltivazione aumenterà! Non hai sempre voluto essere forte? Devi resistere!"


Ma non importava quanto erano piene di fervore le grida, Chu Feng era pallido e perfino lui era scosso. Aveva perso la sua calma precedente.


Anche se aveva vinto questa battaglia, aveva pagato un caro prezzo. Non solo Ovetto era svenuta, lui stesso era gravemente ferito.


"Mm..."


All'improvviso Chu Feng iniziò a barcollare a mezz'aria. Il sangue stava risalendo su per la sua gola, ma lo mandò giù.


Ma un rivolo di sangue fluì dalla sua bocca mentre le sue labbra tremavano. Tuttavia non se ne preoccupò. Strinse i denti e continuò ad assorbire l'Energia Primaria di Murong Mingtian.


Alla fine la recuperò tutta, ma gradualmente chiuse gli occhi e iniziò a cadere.


Le sue ali nere e l'armatura dei fulmini scomparirono all'istante. Tornarono nel suo corpo e anche la sua aura si rimpicciolì rapidamente. Molto presto la sua coltivazione tornò all'ottavo livello del Martial Lord realm.


"No..."


La folla si spaventò quando vide Chu Feng cadere dal cielo. Qiu Canfeng e gli altri si precipitarono verso di lui.


Alla fine fu Qiu Canfeng ad arrivare per primo e a prenderlo al volo. Solo allora aveva scoperto che Chu Feng aveva perso i sensi. Inoltre la sua aura era estremamente debole. Il fattore più allarmante era che l'aura di Chu Feng si stava affievolendo. Anche se lo stava facendo lentamente, se fosse continuato così sarebbe morto.


"Dannazione, non riesco a guarirlo!" Qiu Canfeng stava tentando di farlo riprendere, ma fu inutile. Non riusciva nemmeno a capire che ferite avesse.


"Fammi provare." Qiushui Fuyan." Qiushui Fuyan prese Chu Feng dalle braccia di Qiu Canfeng. Creò una formazione e ci posò Chu Feng. Poi iniziò ad usare una tecnica di guarigione speciale.


Il suo metodo era molto misterioso; proveniva dal Picco nebbioso. Nonostante provenisse dalla Chiesa del Fuoco Celeste, era comunque la figlia della signora Piaomiao. Naturalmente aveva appreso un po' di tecniche da lei.


Nonostante tutto, fu inutile. Chu Feng sembrava destinato a morire e sembrava che nessuno potesse impedirlo. Questo rese tutti ansiosi.


"Chu Feng, devi resistere!"


"Non puoi lasciarci!"


In quel momento Zi Ling e gli altri lo circondarono. Vedendo che la sua aura era molto debole e che il suo corpo era ancora gelido nonostante i trattamenti, Zi Ling, Su Rou, Su Mei e perfino Chun Wu avevano gli occhi arrossati. Lacrime scorrevano come fiumi e iniziarono a piangere incontrollabilmente.


In realtà, figuriamoci i cari di Chu Feng, anche le persone che non avevano nessun rapporto con lui provarono tristezza. Dopotutto erano stati salvati dal giovane, che intendesse proteggerli o no.


Inoltre aveva mostrato la sua forza e un grandissimo talento. Nessuno sperava che un genio del genere morisse.


Un giorno Chu Feng sarebbe entrato nella Terra Sacra delle Arti Marziali per rappresentare la Regione del Mare Orientale. Se, un giorno, Chu Feng fosse diventato famoso, sarebbe diventato l'orgoglio della Regione del Mare Orientale-


A meno che non fosse stata una persona completamente ostile nei confronti di Chu Feng, chi avrebbe sperato nella sua morte?


Ma chi poteva salvare Chu Feng visto che Qiu Canfeng e gli altri non ci stavano riuscendo?


"Ciò che state facendo è inutile. Che ne dite di lasciarmi provare?"


La voce di un vecchio risuonò sopra la folla di cento milioni di persone.
                                


                                



