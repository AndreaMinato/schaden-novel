---
title: Capitolo 982 – Imperscrutabile
pubDate: 2024-07-02T12:13:16.452Z
tags:
    - mga
---


<em>Capitolo regolare,
83 capitoli in coda (80 Dio + 3 Federico), 1/3,
-Schadenfreude</em>


"Chi è? Chi osa dire parole così arroganti? Credi di poter fare qualcosa che nemmeno i Protettori possono fare?" Gridò con furia qualcuno del Sect della Distruzione dei Demoni della Notte.


Per loro gli estranei presenti erano solo dei rifiuti che stavano facendo da spettatori. Era un'umiliazione nei confronti di Qiu Canfeng e degli altri dire parole del genere.


"Giovane, dovresti stare attento alle tue parole. Il mondo è vasto. Credi davvero che i tuoi Protettori siano onnipotenti? Se fosse vero, allora chi ha ridotto in queste condizioni il capo del tuo Sect?" La voce risuonò di nuovo, ma stavolta lo stava ridicolizzando un po'.


"Che insolenza!" I membri del Sect della Distruzione dei Demoni della Notte già infuriati naturalmente si irritarono ancora di più. Sembrava che si sarebbero precipitati tra gli osservatori per afferrare chi aveva parlato per la collottola.


"State tutti zitti!" Gridò all'improvviso Qiu Canfeng.


I membri del Sect della Distruzione dei Demoni della Notte si ammutolirono all'istante.


"Signore, potrei chiedere chi è? Può mostrarsi?"


Dopo aver rimproverato la folla, Qiu Canfeng porse i suoi rispetti con cortesia rivolto al vasto mare di gente. Aveva scoperto di non poter localizzare la persona che aveva parlato e questo significava che doveva essere un coltivatore dalle capacità particolari.


"Il mio nome non è degno di essere menzionato, ma un tempo il destino ha fatto incontrare me e Chu Feng, così sono disposto a dargli una mano oggi."


Quella voce riecheggiò di nuovo e un vecchio si fece avanti dal mare di persone.


L'uomo aveva i capelli bianchi come la neve. Erano molto lunghi e simili ad una cascata argentata, gli arrivavano fino ai talloni.


Ma il suo segno più particolare erano i suoi occhi chiusi, era cieco. Inoltre era all'ottavo livello dell'Heaven realm.


Qiu Canfeng e gli altri aggrottarono le sopracciglia con sospetto e confusione. Quel vecchio era cieco, ma la sua percezione funzionava ancora. Ogni suo passo era calmo mentre si avvicinava a Chu Feng e agli altri. Non si comportava come qualcuno di davvero cieco.


Inoltre Qiu Canfeng e gli altri lo sondarono e ottennero un solo risultato: era all'ottavo livello dell'Heaven realm. Non c'erano dubbi. Tuttavia pensarono che il vecchio non fosse affatto semplice perché significava che aveva nascosto troppo perfettamente la sua coltivazione.


Il vecchio non sembrò badarci mentre veniva scorto da sguardi pieni di emozioni contrastanti. Andò dritto da Chu Feng e gli posò le mani sul petto.


Qiu Canfeng e gli altri erano molto nervosi perché non potevano essere certi se fosse un nemico o un alleato. Così lo circondarono ben in guardia.


Ma le loro espressioni tese presto si rilassarono. Il vecchio aveva solo posato il palmo sul petto di Chu Feng senza emanare nessuna energia.


Tuttavia l'aura del giovane stava migliorando e molto velocemente. Presto tornò in condizioni stabili e anche il suo colorito migliorò.


"È stato ferito internamente, la sua Coscienza e la sua Energia Primaria, ma guarirà completamente dopo pochi mesi di riposo." Disse il vecchio  dopo aver spostato la mano.


"La ringrazio per aver salvato il nostro capo del Sect!"


Il Sect della Distruzione dei Demoni della Notte non osò mostrare ingratitudine. I loro Protettori in persona stavano porgendo i loro rispetti al vecchio, quindi come potevano gli altri esitare? Lo ringraziarono velocemente e quelli che avevano gridato prima provarono ancora più vergogna.


Tuttavia, il vecchio cieco fece un cenno noncurante e disse: "Non può essere considerato un salvataggio. Chu Feng ha un fisico formidabile. Anche se non avessi fatto nulla, si sarebbe ripreso. Al massimo sarebbe rimasto in un sonno profondo per un anno circa, ma alla fine si sarebbe risvegliato."


"Gli ho solo dato una mano e ho abbreviato il suo sonno. Non preoccupatevi, quando si sveglierà sarà completamente guarito. Prendetevi cura di lui mentre nel frattempo."


Qiu Canfeng e gli altri provarono una serie di emozioni contrastanti quando sentirono queste parole. Non sapevano quali fossero i problemi di Chu Feng, eppure il vecchio aveva capito com'era ferito ancora prima di entrare in contatto con lui. Questo confermava l'imperscrutabilità di quest'uomo.


"AHH!"


Ma proprio in quel momento, Huangfu Haoyue ululò sofferente, come se stesse sopportando le più grandi sofferenze.


"Haoyue!" Qiushui Fuyan fu colta dal panico. Balzò in avanti.


"Fuyan, è pericoloso! Non andare!" Taikou la trattenne velocemente.


"Padre, lasciami andare! Non posso lasciarlo da solo!" La donna voleva sfuggire alla presa di Taikou.


"Calmati! Ora Huangfu Haoyue non è sveglio. Chissà se ti attaccherà!" Lo pregò Taikou, non poteva lasciare andare.


"Signorina Qiushui, perdonami ma tuo padre ha ragione. Huangfu Haoyue non è ancora tornato alla normalità. È molto pericoloso; sarà meglio rimanere un po' lontani." Consigliò Qiu Canfeng.


In quel momento però il vecchio cieco intervenne: "Lasciala andare. La formazione che controlla quella persona è stata già disattivata da Chu Feng. Sta facendo così solo perché è spaventato. Non c'è molto che non vada in lui."


Poi guardò Qiushui Fuyan e disse: "Fagli prendere questa pillola e fallo riposare per un po' di giorni. Allora starà bene." Dopo aver parlato, il vecchio stese il palmo e una pillola dall'aspetto insignificante apparì sopra la sua mano.


Quel medicinale sembrava davvero inconspicuo, non emetteva nessuna luce, né fragranza. Sembrava una pillola normalissima, chi sapeva se avrebbe avuto qualche effetto?


Tuttavia, Qiushui Fuyan non mostrò la minima esitazione e accettò il dono visto che proveniva dal vecchio cieco.


Nell'istante in cui la prese, Qiushui Fuyan cambiò espressione e quando tornò a guardare il cieco, lo fece con ancora più rispetto.


Aveva scoperto con stupore che la pillola non era niente di speciale anche dopo averla sondata con la sua percezione Spirit, ma quando l'aveva afferrata, aveva provato una sensazione indescrivibile, quasi "mistica".


Qiushui Fuyan si rassicurò e Taikou e gli altri non la fermarono più. Lasciarono che si avvicinasse a Huangfu Haoyue. Dopo aver visto come il vecchio cieco aveva aiutato Chu Feng, si fidavano abbastanza di lui.


Così Qiushui Fuyan si avvicinò con cautela ad Huangfu Haoyue e, mentre l'uomo stava ululando, lei colse l'occasione per lanciare la pillola nella sua bocca.


Sorprendentemente, si sciolse e fu raffinata all'istante nella sua bocca. Huangfu Haoyue poi chiuse gli occhi, si accasciò a terra e iniziò a cadere.


Qiushui Fuyan lo sorresse velocemente. Solo allora scoprì che l'uomo finalmente aveva un'espressione serena, come si stesse finalmente riposando dopo aver sofferto per molto tempo.


"La ringrazio Se..." Non c'era bisogno di menzionare quanto fosse contenta Qiushui Fuyan. Si girò e cercò di ringraziare il cieco.


Ma solo allora vide che erano rimasti solo Qiu Canfeng e gli altri. Per quanto riguardava il vecchio, era scomparso. Non c'erano nemmeno segni della sua presenza.
                                


                                



