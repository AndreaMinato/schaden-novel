---
title: Capitolo 983 – Dopo il Risveglio
pubDate: 2024-07-02T13:13:16.452Z
tags:
    - mga
---


<em>CAPITOLO SPONSORIZZATO, ringraziamo Dio!
82 capitoli in coda (79 Dio + 3 Federico), 1/3,
-Schadenfreude</em>


Chu Feng si era ritrovato in un mondo caotico dove figure indistinte apparivano e scomparivano. Stava continuando a chiamare lo spirito: "Ovetto, Ovetto, Ovetto..."


Sapeva che questo era un sogno molto lungo da cui non riusciva a svegliarsi.


Ma continuò a chiamare Ovetto. Sperava che chiamarla sarebbe stato utile. Sperava che lo spirito potesse perseverare e sopravvivere.


Era molto difficile accorgersi dello scorrere del tempo nei sogni, perfino Chu Feng stesso non sapeva quanto tempo fosse passato. Comunque non smise di chiamarla perché in questo sogno non aveva bisogno di dormire, né si sentiva stanco. Poteva solo provare preoccupazione per Ovetto.


"Smettila di chiamarmi! Stavo dormendo proprio bene e mi hai svegliata bruscamente." Alla fine risuonò la voce soave di Ovetto. Il suo tono non era debole e sembrava perfino un po' dispettoso.


"Ovetto, stai bene?"


Chu Feng divenne entusiasta. Non solo non sembrava ferita, ma era perfino piena di energia. Ma comunque provò un po' di dubbi, dopotutto questo era un sogno. Non era nemmeno certo che questa voce provenisse da Ovetto.


"Mi sono ripresa da tempo. Tu invece dovresti smettere di dormire; ti stanno aspettando! Svegliati, presto." La voce di Ovetto risuonò di nuovo, ma scomparì molto velocemente.


All'improvviso ci fu un bagliore, poi l'oscurità completa. Quando riaprì gli occhi, si ritrovò in un letto confortevole. Questo ambiente familiare e la sensazione di sicurezza che gli dava questo posto gli fece capire che era il Picco Nebbioso.


"Ahah, finalmente ti sei svegliato!" La voce di Ovetto risuonò di nuovo.


"Ovetto, stai davvero bene! Grandioso!" Chu Feng aveva una buona capacità di valutazione e nell'istante in cui si svegliò, si rese conto di aver smesso di sognare.


Ora Ovetto stava bene e, aspetto più importante, ora era diventata una Martial Lord di ottavo livello, come Chu Feng. Un cambiamento del genere naturalmente era dovuto alla raffinazione dell'Energia Primaria di Jiang Qisha, Murong Mingtian e dei membri del Sect della Distruzione dei Demoni della Notte e dei tre grandi clan mostruosi.


Ovetto era molto speciale. C'era un sigillo che reprimeva la sua vera coltivazione. Così, anche se poteva assorbire l'Energia Primaria degli umani e recuperare la sua energia, c'erano molti limiti.


Queste restrizioni si erano rivelate sempre di più mentre la sua coltivazione migliorava. Avrebbe dovuto ottenere più energia del normale per aumentare di livello, proprio come Chu Feng.


Però era diversa da lui che poteva rafforzarsi usando ogni sorta di Stranezza Naturale o risorsa, Ovetto poteva contare solo sull’Energia Primaria.


Nonostante avesse raggiunto questo livello dopo aver consumato così tante risorse, la forza combattiva di Ovetto era comunque di gran lunga superiore a quella di Chu Feng. Così, da questo punto di vista, l'ottavo livello era comunque un buon risultato.


Si poteva perfino dire che fosse stata lei ad aver tratto maggior guadagno da questa battaglia.


Ovetto annuì. "Mm, sembra che qualcuno ci abbia aiutato. Altrimenti non saremmo guariti così velocemente."


"Davvero?" Chu Feng ne fu stupito. Si ricordo in effetti che, mentre sognava, aveva sentito un potere gentile, ma non sapeva da dove provenisse. Dopotutto stava dormendo e non sapeva cosa fosse reale e cosa non lo fosse.


"Chu Feng, ti sei svegliato!" Risuonò una voce familiare. Chu Feng vide Qiushui Fuyan che si avvicinava velocemente con un'espressione gioiosa.


"Sorella Fuyan!" Chu Feng si rallegrò quando la vide. Aveva scoperto che il suo colorito era piuttosto vivace e quindi non doveva essere accaduto nulla agli altri. Altrimenti non sarebbe stata così contenta.


"Chu Feng, non alzarti subito. Ti sei appena svegliato, dovresti riposarti." Qiushui Fuyan lo fermò.


"Non si preoccupi. Sono pieno di energie e non sono ferito." Chu Feng sorrise lievemente e si tirò comunque su a sedere. Conosceva bene il suo corpo e in effetti si era ripreso completamente.


"Sembra che il senior avesse proprio ragione. Aveva detto che il giorno in cui ti saresti svegliato saresti guarito completamente." Dopo aver esaminato con attenzione il giovane e non aver visto niente di strano, il sorriso di Qiushui Fuyan si allargò.


"Senior?" L'espressione di Chu Feng cambiò.


"Quel giorno in cui sei svenuto non potevamo fare nulla per aiutarti. Ma durante quel momento cruciale, è spuntato fuori un Senior e ti ha aiutato."


"Quel vecchio aveva i capelli bianchi come la neve ed era anche cieco. Ha detto di averti incontrato una volta e per questo ha deciso di darti una mano."


"Ah, giusto. Qualcuno ha detto che quel Senior ha vagato per il Mare del Sangue Immortale per molti anni. Ti ricordi di lui?" Disse la donna.


"Lui?" Chu Feng si ricordò del vecchio cieco. Era la persona che gli aveva narrato la leggende del Progenitore.


Allora, aveva pensato che non fosse una persona semplice come sembrava, ma non si aspettava che sarebbe stato così potente. Non solo aveva salvato Chu Feng, ma anche Ovetto.


Prima Chu Feng aveva sentito quanto Ovetto si era indebolita, era ancora più esausta di lui e molto più in pericolo. Eppure ora non solo Ovetto era così vivace, ma aveva anche raffinato tutta l'Energia Primaria. Tutto questo grazie al vecchio cieco.
Chu Feng provò gratitudine per questo.


"Chu Feng, sei sveglio?" Risuonò un'altra voce dolce. Una persona splendida stava camminando lentamente verso Chu Feng.


Era Chu Yue della famiglia Chu. Sul suo bellissimo viso c'era un sorriso gioioso. Stava anche portando dei piatti deliziosi.


Erano molto speciali e, anche se erano pochi, erano pieni di sostanze nutritive. Inoltre contenevano anche delle medicine guaritive, chiaramente erano stati preparati apposta per Chu Feng.


"Chu Yue, perché sei qui anche tu?"


Chu Feng divenne molto contento quando la vide. Allora, quando stava affrontando varie difficoltà in famiglia ed era stato trattato ingiustamente, Chu Yue era stata l'unica a mostrargli affetto a parte suo padre e suo fratello.


Tuttavia era confuso. Aveva condotto Chu Yue e gli altri nei continenti meridionali, al sicuro. Perché era apparsa qui ora?
                                


                                



