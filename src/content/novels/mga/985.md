---
title: Capitolo 985 - Un discorso a quattr'occhi
pubDate: 2024-07-02T15:13:16.453Z
tags:
    - mga
---


<em>CAPITOLO SPONSORIZZATO, ringraziamo Dio!
80 capitoli in coda (77 Dio + 3 Federico), 1/3,
-Schadenfreude</em>


Il cielo brillante ora era avvolto da un velo nero illuminato da bagliori viola appariscenti che aleggiavano per tutta la volta celeste e si estendevano a vista d'occhio. Ma sopratutto risaltava l'enorme campana. Dava una sensazione minacciosa che incuteva paura e rispetto.


Tuttavia, anche se il fenomeno era molto spaventoso, nessuno aveva paura. Invece sui loro volti c'era entusiasmo e gioia. Sapevano molto bene da chi proveniva questo potere.


*hmm*


Alla fine il fenomeno iniziò ad affievolirsi. I bagliori viola tornarono nella torre fluttuante e quando svanirono tutti, anche il cielo tornò a brillare.


Ben presto le porte della struttura si aprirono lentamente. Una persona splendida uscì lentamente.


Era una giovane con un vestito viola che metteva in risalto perfettamente le sue curve delicate e il suo viso bellissimo. Sembrava una fata discesa nel mondo dei mortali, la sua bellezza era semplicemente travolgente.


Naturalmente si trattava di Zi Ling. Inoltre era avanzata di livello. Ora era diventata una Martial Lord.


"Ahah, Zi Ling, ci sei riuscita?" Su Rou, Su Mei e gli altri accorsero da lei. Erano pieni di emozioni ed entusiasti mentre aspettavano la sua conferma.


"Mm." Zi Ling mostrò un sorriso commovente alla folla, poi annuì fermamente.


Erano tutti emozionati. La loro gioia era contagiosa.


Avevano già visto la forza di un Corpo Divino grazie a Tantai Xue. Ora Zi Ling poteva sfoderare il suo talento. Molto presto sarebbe nata una seconda Tantai Xue, forse ancora più formidabile.


"Chu Feng?" Zi Ling però cambiò espressione all'improvviso e si rallegrò.


Balzò in avanti e volò verso Chu Feng.


"Chu Feng?"


Anche la folla notò il giovane a causa della reazione di Zi Ling. Quando lo videro, i loro sguardi si accesero. Entusiasti, si avvicinarono e circondarono Chu Feng.


"Finalmente ti sei svegliato! Come ti senti? Senti dolore da qualche parte?" Zi Ling lo squadrò, esaminandolo attentamente, temendo che fosse ancora ferito.


"Non preoccuparti, sono guarito completamente." Chu Feng sorrise lievemente. Accarezzò gentilmente i capelli morbidi di Zi Ling e disse: "Congratulazioni. Finalmente ti sei liberata dalle catene della Pillola del Controllo Celeste."


"Sono più contenta che ti sia svegliato." Gli occhi di Zi Ling brillarono, poi balzò in avanti e si gettò tra le braccia di Chu Feng.


Il giovane non la rifiutò anche se c'erano molti spettatori e la abbracciò.


Si commossero tutti quando lo videro, la gioia sui loro volti divenne ancora più intensa a causa loro, questo era un raro momento di riunione.


Come aveva detto Zi Ling, in confronto alla sua liberazione, il risveglio di Chu Feng era un motivo ancora più valido per festeggiare. Questo non valeva solo per Zi Ling, ma per tutti gli altri.


Naturalmente decisero di organizzare un banchetto visto cos'era successo. Quel giorno tutti sospesero il loro lavoro e fecero brindisi entusiasti.


Indubbiamente Chu Feng e Zi Ling divennero i protagonisti del banchetto, ma il giovane comunque stava osservando anche la folla. Tra i volti familiari riconobbe una persona che non sarebbe dovuta essere qui: il Primo Immortale.


Il precedente capo dei Nove Immortali, aiutando Chu Feng, aveva evitato un disastro ed era rimasto nel Picco Nebbioso.


Sembrava un buon esito, ma Chu Feng scoprì che il vecchio non era molto contento. Invece dalla sua espressione traspariva un po' di preoccupazione e impotenza.


"Sorella Fuyan, perché non vedo Ya Fei?" Chiese confuso Chu Feng.


"Questo..."


"Chu Feng, ad essere sincera, il corpo di Ya Fei è stato distrutto. Sarà molto difficile ricrearlo... In realtà mia madre ha mentito al Primo Immortale." Disse Qiushui Fuyan.


"Ha mentito? Significa che Ya Fei non è stata riportata in vita?" Chu Feng ne fu molto sorpreso.


"Anche se gli hanno mentito, Ya Fei non morirà. Anche se non possono ricostruire il suo corpo, la sua Coscienza non morirà nel Picco Nebbioso. Non ci saranno problemi per lei nel sopravvivere in quello stato." Disse Qiushui Fuyan.


"Capisco." Chu Feng capì perché il Primo Immortale sembrava così triste. Data la sua natura, era impossibile che rimanesse nel Picco Nebbioso. Tuttavia lo aveva fatto per sua nipote.


Chu Feng si sentì un po' in colpa. Nonostante non fosse stato troppo a contatto con il Primo Immortale, se non fosse stato per lui, sarebbe stato quasi impossibile per Chu Feng coltivare la Tecnica Misteriosa del Trasferimento dell'Immortale.


Ora avevano sconfitto i loro nemici, quindi doveva riconoscere che l'aiuto del vecchio era stato considerevole.


Ma ora non potevano rispettare la loro promessa. Come poteva Chu Feng non biasimarsi, specialmente considerando che il Primo Immortale aveva tradito la sua organizzazione per sua nipote, eppure non era riuscito a riportarla in vita.


Chu Feng fece una decisione. Se avesse ottenuto buoni risultati in futuro, sicuramente sarebbe tornato nella Regione del Mare Orientale e avrebbe aiutato Ya Fei a ricostruire il suo corpo. Avrebbe ricambiato questo favore per il Primo Immortale.


"Senior Primo Immortale, esprimo le mie scuse riguardo a Ye Fei." Chu Feng andò dal Primo Immortale e si inchinò di fronte a lui con rimorso.


"Non dipendeva da te, né biasimo la signora Piaomiao. Dopotutto, se non fosse stato per lei, mia nipote non sarebbe sopravvissuta. Nonostante sia solo una Coscienza, almeno può ancora parlare con me." Il Primo Immortale scosse la testa.


"Senior, non si preoccupi. Il mondo è così grande; esiste ogni sorta di tecnica mistica. Quando entrerò nella Terra Sacra delle Arti Marziali radunerò informazioni al riguardo. Credo che troverò un metodo per resuscitare Ya Fei." Giurò con gravità Chu Feng.


L'espressione del Primo Immortale si irrigidì. Poi mostrò un'espressione di gratitudine indescrivibile. Non disse nulla e continuò ad annuire. Solo dopo un po' disse: "Allora aspetterò il giorno in cui tornerai."


Il Primo Immortale era speranzoso. Sapeva che sorta di potenziale e talento aveva Chu Feng. Era sicuro che, dall'atteggiamento del giovane, Chu Feng avrebbe mantenuto la parola data. C'erano speranze per la resurrezione di sua nipote.


"Chu Feng." Proprio in quel momento una voce lo chiamò.


Chu Feng, sorpreso, si girò. Scoprì che c'erano un uomo e una donna dietro di lui. Qiushui Fuyan, splendida e incantevole e l'altro dalla costituzione possente, Huangfu Haoyue.


"Chu Feng, voglio parlarti di un po' di cose da solo. Hai del tempo?" Disse con un lieve sorriso Huangfu Haoyue.
                                


                                



