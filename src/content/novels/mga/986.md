---
title: Capitolo 986 – Il Luogo dell'Incontro
pubDate: 2024-07-02T16:13:16.453Z
tags:
    - mga
---


<em>CAPITOLO SPONSORIZZATO, ringraziamo Dio!
79 capitoli in coda (76 Dio + 3 Federico), 1/3,
-Schadenfreude</em>


"Senior Huangfu, finalmente ci rincontriamo." Chu Feng era pieno di entusiasmo. Non poté che rivelare un sorriso pieno di gioia irreprimibile.


Huangfu Haoyue aveva un'espressione lieta. Prima disse a Qiushui Fuyan: "Aspettami qui," poi gettò un'occhiata verso Chu Feng e disse: "Seguimi."


*whoosh*


Huangfu Haoyue si levò nell'aria. Il giovane lo seguì ed entrambi scomparirono all'orizzonte.


La folla si preoccupò e mostrò una serie di emozioni contrastanti perché tutti sapevano che la conversazione che avrebbero tenuto sarebbe stata della massima importanza per Chu Feng.


I due continuarono a volare finché non furono lontani dal clamore.


Dopo essersi fermato, Huangfu Haoyue iniziò ad esaminare con attenzione Chu Feng. Il suo sguardo era pieno di emozioni contrastanti ed indescrivibili. Dopo molto tempo poi annuì e disse: "Sei cresciuto. La mia missione dovrebbe essere considerata completa."


"Senior Huangfu, può dirmi la verità ora?" Chiese Chu Feng, incapace di trattenersi.


"Verità? Ti stai riferendo da dove e da chi ti ha affidato a me?" Disse con un sorriso Huangfu Haoyue.


"Vorrei sapere tutto. Cos'è successo da quando è entrato nella Strada Celeste, fino a quando ha lasciato la Strada Celeste, tutto ciò che è successo in quel periodo." Disse Chu Feng.


"Mm. Se vuoi davvero saperlo, allora dovrò partire fin dall'inizio." Huangfu Haoyue sorrise lievemente. Fece un respiro profondo e poi cominciò a narrare.


"Allora la Chiesa del Fuoco Celeste si è avventurata nella Strada Celeste. Voleva entrare nella Terra Sacra delle Arti Marziali e perseguire un metodo di coltivazione migliore."


"Tuttavia abbiamo sottovalutato la Strada Celeste. C'erano degli ostacoli lì, e questo ha causato gravi perdite nella chiesa. Tutti, milioni di membri, sono morti. Sono sopravvissuto solo io."


"Ostacoli? Uccisi? Cos'è successo? Senior Huangfu, chi ha incontrato nella Strada Celeste?" Chiese Chu Feng.


"Non ho capito cosa fosse. Tuttavia, dato che sei pronto ad entrare nella Strada Celeste, devo ricordarti che non è facile da superare." Huangfu Haoyue prima sospirò, poi disse: "In realtà il motivo per cui abbiamo osato avventurarci lì è perché avevamo una certa sicurezza. Uno dei nostri antenati aveva visto una tavola di pietra in alcuni antichi resti. Su di essa c'erano scritti i segreti della Strada Celeste."


"Per entrare nella Strada Celeste, bisogna sfidare la volontà del cielo. Chi ci entra rischierà la vita, chi si ritira morirà sicuramente."


"Questo era ciò che era scritto nella tavola. Sai cosa significa?" Chiese Huangfu Haoyue.


"Per entrare nella Strada Celeste, bisogna sfidare la volontà del cielo. Chi ci entra rischierà la vita, chi si ritira morirà sicuramente?" Ripeté Chu Feng. Poi disse: "Se non erro, la parte precedente conferma che la Strada Celeste è la via che conduce alla Terra Sacra delle Arti Marziali. È impossibile che tutto che sia così facile attraversarla, dev'essere davvero arduo."


"Per quanto riguarda la seconda parte, potrebbe ricordare che non ci si può ritirare una volta entrati. Se uno avanzerà coraggiosamente, potrà arrivare a destinazione. Tuttavia, se uno fosse codardo e si ritirasse, si incamminerebbe verso la morte e perirebbe nella Strada Celeste."


"Esattamente. La prima parte della Strada Celeste era molto calma, inducendo ad un falso senso di sicurezza. Mentre camminavamo, ci siamo riempiti di speranze per il futuro."


"Ma a metà sono apparse molte creature sconosciute. Erano davvero strane. Non posso dire per certo cosa fossero, ma erano molto potenti e terrificanti."


"Erano in gran numero e ci hanno bloccato la strada. Hanno cercato di farci a pezzi."


"L'unico modo per oltrepassarle è avanzare con fiducia e coraggio. Se c'è anche solo un briciolo di timore nel proprio cuore, si verrà inghiottiti da quelle creature. Ma quei mostri non possono fare nulla contro una persona impavida."


"Eppure di fronte ad esseri così terrificanti è difficile rimanere calmi e non provare terrore."


"Anche se ci siamo allenati apposta prima di entrare nella Strada Celeste, gran parte di noi ha perso la propria razionalità."


"Il settanta per cento fu inorridito da quei mostri. Si sono dimenticati delle lezioni del papa e hanno iniziato a scappare. Alla fine sono stati catturati da quelle creature e hanno perso la vita."


"Il resto ha continuato a marciare con coraggio. Ma pochissimi non avevano paura. Del trenta per cento rimasto, solo l'un per cento è sopravvissuto."


"Ma ben presto, sono arrivati altri pericoli. Erano diversi da quelli precedenti però."


"In superficie, erano meno pericolosi, ma non siamo riusciti ad affrontarli."


"Quindi, dato che siamo riusciti a superare la prima carica di mostri nonostante fossero così terrificanti, abbiamo pensato che non fosse troppo difficile superare gli altri. Dopotutto sembravano molti di meno."


"Ma ci sbagliavamo. Anche se sembravano inferiori, i requisiti per superare la seconda carica erano ancora più duri."


"Forse... abbiamo avuto paura, così siamo stati attaccati dalla seconda carica."


"Hanno iniziato a massacrarci, spietati. Il nostro papa era in capo al gruppo ed è stato ucciso spietatamente. Ben presto tutti hanno ricevuto un colpo fatale."


"Quei mostri erano troppo terrificanti. Non avevamo nessuna possibilità contro di loro. Spaventato e desideroso di sopravvivere, ho rinunciato ad avanzare. Ho scelto di scappare."


"Mentre fuggivo nel panico, sono capitato in in un posto che non dimenticherò mai." Il respiro di Huangfu Haoyue divenne irregolare e anche la sua espressione cambiò.


Chu Feng non cercò di incalzarlo perché era evidente che Huangfu Haoyue fosse molto emozionato. Così aspetto che continuasse.


"La sensazione che quel posto mi ha dato era molto speciale e non posso davvero descriverla. Sia lo stile, che l'aura di quel luogo era molto cupa e piena di inquietudine. Descriverlo come terrificante non sarebbe sufficiente."


"Ma... se volessi davvero descrivere la sensazione che ho provato in quel posto, non sarebbe di spavento, ma di sacralità." Huangfu Haoyue sorrise con amarezza, poi guardò Chu Feng e disse: "Quello è il posto in cui ci siamo incontrati."
                                


                                



