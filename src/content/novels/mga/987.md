---
title: Capitolo 987 – Grazie
pubDate: 2024-07-02T17:13:16.453Z
tags:
    - mga
---


<em>CAPITOLO SPONSORIZZATO, ringraziamo Dio!
78 capitoli in coda (75 Dio + 3 Federico), 1/3,
-Schadenfreude</em>


Il battito di Chu Feng accelerò. Nonostante sembrasse calmo, iniziò ad emozionarsi.


"Senior Huangfu, cos'ha visto lì?" Chiese Chu Feng. Era davvero impaziente di scoprire chi fossero gli abitanti di quel luogo. Erano i suoi genitori? C'era la sua famiglia lì? O forse era successo qualcos'altro?"


"Ah..." Huangfu Haoyue sospirò a lungo, come se ci fosse qualche problema di cui non potesse parlare. Solo allora disse: "Sono entrato anche in una Tomba Imperiale. Ho visto cose incredibili."


"Tuttavia era la prima volta che vedevo un posto come quello. La sua aura sacra era soffocante. Non destava semplice paura, ma venerazione. Una sensazione del genere mi ha fatto fermare e normalmente non avrei osato entrare."


"Ma visto che ero inseguito da molti mostri, non ho avuto altra scelta se non entrare. Lì ho visto un uomo."


"Quell'uomo..." Huangfu Haoyue interruppe bruscamente il suo discorso. Puntò lo sguardo verso Chu Feng e il suo sguardo si riempì di emozione. Non era più calmo, stava provando paura.


Panico, timore e paranoia.


"Senior Huangfu, sta bene?" Chu Feng era un po' preoccupato. Sapeva che i ricordi di quel periodo avevano avuto un effetto troppo grande sulla psiche di Huangfu Haoyue.


L'uomo tremò lievemente e poi si riprese. Si asciugò il sudore freddo dalla fronte e disse: "In realtà, quando ho visto quell'uomo, non ero lucido. Non ricordo il suo volto, ma credo che fosse molto simile al tuo."


"Stranamente... non ricordo il suo aspetto, ma quando ti vedo, ho la sensazione che assomigli molto a te." Huangfu Haoyue sorrise perché perfino lui stesso lo trovava divertente.


"Chu Feng, questo Huangfu Haoyue deve aver visto tuo padre. A parte lui, chi altri potrebbe sembrare così simile a te?"


"Il motivo per cui non si ricorda dell'aspetto di tuo padre è perché i suoi ricordi sono stati confusi. Un vero esperto può influenzare i ricordi di qualcun altro senza nemmeno farglielo percepire."


"Questo segmento di memoria è pieno di paura ed è indistinto. Non osa ricordare perché aveva paura. Presto, chiedigli cos'è successo dopo. Devi finire presto di fargli le tue domande. Altrimenti danneggerà la sua mente e forse tornerà di nuovo ad impazzire." Ricordò all'improvviso Ovetto.


"Senior Huangfu, cos'è accaduto dopo?" Chiese velocemente Chu Feng.


"È un po' vergognoso da dire... Nonostante non abbia visto chiaramente il suo aspetto, ero terrorizzato da lui. Sai cos'è la prima cosa che ho fatto dopo che l'ho visto?" Chiese a Chu Feng.


Il giovane scosse la testa e chiese: "Che cosa ha fatto?"


"Prima che dicesse qualcosa, mi sono inginocchiato. Non solo, mi sono prostrato e l'ho implorato."


"Nonostante non sia una persona così valorosa, non sono un codardo. Mi sono inginocchiato di fronte a pochissime persone in tutta la mia vita, solo per i miei genitori e il mio maestro."


"Prima, anche se mi avessi picchiato a morte, non avrei mai creduto che avrei implorato qualcuno di risparmiarmi."


"Tuttavia quel giorno l'ho fatto. Ricordo chiaramente quanto ero misero, eppure disposto a farlo." Huangfu Haoyue ridacchiò con amarezza, poi continuò: "Avevo davvero paura di quell'uomo. Quella paura proveniva dal profondo del mio cuore. È stato come un comune mortale che vedeva un dio. Una sorta di reverenza a cui non si può resistere."


"Ma in realtà non mi ha fatto nulla di male, non mi ha minacciato, né ferito. Invece è stato piuttosto benevolente. Ti ha affidato a me e mi ha detto di portarti fuori dalla Strada Celeste e di darti ad una famiglia di nome Chu. Ti ha chiamato Chu Feng e mi ha detto di proteggerti finché non fossi cresciuto."


"Ho accettato; non ho osato rifiutare. pensavo di non avere altra scelta se non accettare e dopo... la mia vista si è offuscata. Quando è tornata alla normalità, ero tornato nella Regione del Mare Orientale. Sono sicuro che tu sappia cos'è successo dopo. Una volta tornato, il mio stato mentale ha iniziato a deteriorarsi."


"Nonostante quell'uomo non mi abbia spaventato, né minacciato, pensavo di dover finire questa missione, altrimenti mi avrebbe ucciso. Non temevo molto la morte, ma quando ricordavo di come mi avrebbe ucciso, ho provato un enorme terrore."


"Sapevo molto bene che ero stato sconvolto dalla paura. Sapevo che sarei impazzito. Tuttavia non potevo controllare il mio destino, ero così impotente."


"Prima di impazzire, sono andato a trovare Fuyan. Le ho detto di non entrare nella Strada Celeste. Dopodiché sono andato nelle nove Province e ti ho fatto sistemare lì."


"In realtà c'erano molti clan di nome Chu nella Regione del Mare Orientale, ma non ho osato metterti lì. Sapevo che avevo poco tempo a disposizione e avrei perso il potere di proteggerti. Non potevo essere certo che saresti potuto crescere in un posto come quello."


"Per questo motivo ti ho portato nelle Nove Province e ho scelto una piccola famiglia. pensavo che, con le mie minacce, non avrebbero osato maltrattarti a causa del terrore che avrebbero provato."


"E dopo averti affidato alla famiglia Chu, li ho sorvegliati di nascosto per un po'... finché non sono più riuscito a controllarmi. Solo allora me ne sono andato perché temevo che ti avrei ferito dopo essere impazzito."


"Sono sicuro che sai cos'è accaduto dopo." Disse Huangfu Haoyue.


"Senior, ricorda il posto di cui ha parlato? La posizione in cui era nella Strada Celeste?" Chiese Chu Feng.


Huangfu Haoyue aveva fornito degli indizi, ma non gli aveva detto la risposta che voleva sapere. Così Chu Feng aveva deciso di dirigersi personalmente nella Strada Celeste ad indagare.


"Non ricordo. Tuttavia, la Strada Celeste rimane sempre uguale. Dopo aver incontrato il secondo gruppo di creature, vai un po' avanti e poi dirigiti ad est. Dovresti trovarlo..." Disse con un tono incerto Huangfu Haoyue.


"La ringrazio Senior Huangfu." Chu Feng si inchinò e porse i suoi rispetti. Non continuò a fare domande perché sapeva che non ne avrebbe ricavato nulla. Era meglio non continuare a fare ricordare Huangfu Haoyue del passato.


"Non c'è bisogno di ringraziarmi. Se non fosse stato per te forse sarei già morto nella Strada Celeste. Non importa ciò che ho sperimentato in questi anni, almeno sono vivo. Inoltre sono diventato un Martial King di ottavo livello. Questa non è assolutamente una coincidenza. Credo che il mio talento ora sia ancora più elevato rispetto ad allora. Forse un giorno diventerò perfino un Martial Emperor.


"E questo... è tutto grazie a te. Dovrei essere io a ringraziarti." Huangfu Haoyue guardò Chu Feng con immensa gratitudine.
                                


                                



