---
title: Capitolo 988 – Prima della Partenza
pubDate: 2024-07-02T18:13:16.453Z
tags:
    - mga
---


<em>Capitolo regolare,
78 capitoli in coda (75 Dio + 3 Federico), 1/3,
-Schadenfreude</em>


Chu Feng non lo negò, dopotutto aveva ragione. Se non fosse stato per lui, forse Huangfu Haoyue sarebbe già morto nella Strada Celeste. Sarebbe davvero sopravvissuto fino ad oggi?


Nonostante fosse impazzito per molto tempo e avesse sofferto molto, aveva anche ottenuto diversi benefici. Col tempo la sua coltivazione era cresciuta, non solo, anche la sua comprensione si era rafforzata.


Inoltre, dopo aver sperimentato un tale dolore, aveva capito che non era la coltivazione ad essere la sua priorità. Anche se desiderava diventare un Martial Emperor, non aveva intenzione di entrare nella Terra Sacra delle Arti Marziali, invece desiderava rimanere nella Regione del Mare Orientale insieme a Qiushui Fuyan.


"Chu Feng, so che devi andarci. Non posso fermarti, così non lo ci proverò nemmeno."


"Ma è un posto davvero pericoloso. Quindi ti consiglio di non portare Zi Ling e gli altri con te. Sei diverso da loro. Hai una determinazione molto forte; puoi superare la Strada Celeste, tuttavia questo potrebbe non valere per loro." Raccomandò Huangfu Haoyue.


"La ringrazio per il consiglio Senior. Ho già deciso." Chu Feng annuì, poi tornò nel Picco Nebbioso con lui.


Quando tornò, chiamò Zi Ling e gli altri.


Tuttavia, quando vide i loro volti sorridenti, Chu Feng ebbe difficoltà a parlare. Avevano tutti i loro sogni e non temevano i pericoli. Si sarebbero dovuti dirigere nella Terra Sacra delle Arti Marziali, ma Chu Feng non sapeva come convincerli a rimanere.


"Junior Chu Feng, c'è qualcosa che io e il fratello Wushang vorremmo dirti." Disse all'improvviso Zhang Tianyi con un'espressione colpevole.


"Dite pure." Disse Chu Feng.


"Mi dispiace davvero. Non possiamo accompagnarti nella Terra Sacra delle Arti Marziali." Disse con rimorso Zhang Tianyi, anche Jiang Wushang sembrava un po' dispiaciuto.


"Senior Zhang, fratello Wushang, intendete dire...?" Chu Feng ne fu un po' sorpreso.


"So che abbiamo detto che dovremmo affrontare ogni pericolo e condividere insieme la propria fortuna, ma c'è una differenza troppo grande tra le nostre coltivazioni. Non vogliamo stare in guardia costantemente dopo che saremo entrati nella Terra Sacra delle Arti Marziali. Non vogliamo influenzare il tuo futuro a causa della nostra debolezza."


"Così ne abbiamo già discusso con la sorella Fuyan. Ha permesso a me e al fratellone Tianyi di rimanere nel Picco Nebbioso per coltivare. Tramanderà anche i metodi di coltivazione del Picco Nebbioso."


"Il Picco Nebbioso proviene dall'Antica Era. E il fatto che perfino Jiang Qisha e gli altri desideravano conquistarlo dimostra quanto è impressionante. Così, visto che rimarremo qui a coltivare, la nostra velocità potrebbe non essere inferiore alla tua... Forse un giorno ti raggiungeremo perfino! Quando sentiremo di non essere un peso, andremo nella Strada delle Arti Marziali e ti cercheremo." Disse ridacchiando Jiang Wushang.


"Avete davvero deciso?" Chiese Chu Feng.


"Mm. Perfino tu non puoi convincerci del contrario." Dissero Zhang Tianyi e Jiang Wushang.


"Chu Feng, avevamo intenzione anche noi di fare lo stesso." Disse all'improvviso Zi Ling. Su Rou e Su Mei stavano tenendo per il braccio Zi Ling sorridendo dolcemente.


"Avete intenzione anche voi di rimanere nel Picco Nebbioso?" Chu Feng ne fu ancora più sorpreso.


"Mm. Anche se il mio Corpo Divino è stato curato, la mia coltivazione è ancora troppo debole. Come ha detto, sarebbe troppo pericoloso per noi entrare nella Terra Sacra delle Arti Marziali. È meglio rimanere qui e rafforzarci prima. Quando otterremo una certa quantità di risultati, potremo sempre unirci a te in quel luogo." Zi Ling annuì.


Chu Feng rimase un po' senza parole. In quel momento sentì un po' di riluttanza nel dividersi da loro. Avevano detto che sarebbero entrati nella Terra Sacra delle Arti Marziali insieme, ma ora lui sarebbe partito da solo, di nuovo.


Senza i suoi cari, non importava quanto fosse meraviglioso il nuovo viaggio, gli sarebbe mancata una certa emozione.


Tuttavia pensava che fosse meglio così. Così, non provò solo riluttanza nel separarsi, ma anche gratitudine. Era molto riconoscente del fatto che fossero così premurosi.


Chu Feng sapeva bene quanto speravano di andare nella Terra Sacra delle Arti Marziali con lui. Tuttavia, proprio perché erano preoccupati per lui, avevano rinunciato a farlo senza che il loro amico lo chiedesse.


Mancavano ancora alcuni giorni all'apertura della Strada Celeste. Così Chu Feng non aveva fretta di andarsene. Prima della sua partenza si sarebbe tenuto un evento gioioso nel Picco Nebbioso: il matrimonio tra Huangfu Haoyue e Qiushui Fuyan.


Questo matrimonio non era stato annunciato all'esterno, né fu troppo sontuoso. Tuttavia tutte le persone che volevano loro bene erano presenti. Fu un momento molto caloroso e, tra gli auguri della folla, questa coppia finalmente sarebbe tornata a vivere insieme.


Inoltre, dato che la coltivazione della signora Piaomiao era sparita, non poteva più proteggere il Picco Nebbioso, così aveva affidato questa missione a Qiushui Fuyan e a Huangfu Haoyue.


Per quanto riguardava il Sect della Distruzione dei Demoni della Notte, Chu Feng diede piena autorità a Qiu Canfeng. Nonostante Chu Feng stesse per partire, per la gente del Sect della Distruzione dei Demoni della Notte sarebbe stato in eterno il loro capo.


Alla fine, il giorno dell'apertura della Strada Celeste arrivò. Dopo aver superato il mare celeste, avrebbero raggiunto la loro destinazione.


Era un evento che accadeva ogni anno e ogni volta ci sarebbero state molte persone a guardare. La maggior parte non aveva intenzione di entrare; veniva solo per dare un'occhiata.


Tuttavia quest'anno ci furono molte più persone rispetto al solito, diverse migliaia in più. Divenne ancora più animato di quell'anno in cui era ascesa la Chiesa del Fuoco Celeste.


Una grande quantità di persone volava a mezz'aria, era davvero uno spettacolo mozzafiato.


Il motivo di un'anomalia del genere erano le voci di come una persona molto famosa stesse per entrare nella Strada Celeste quest'anno.


Colui che aveva annientato l'Arcipelago Immortale della Condanna e i tre grandi clan mostruosi, che aveva ucciso Murong Mingtian, Jiang Qisha e i suoi compari, l'attuale capo del Sect della Distruzione dei Demoni della Notte, Chu Feng.


"Guardate, è Chu Feng! È davvero venuto! Sembra che sia pronto ad entrare nella Strada Celeste." Esclamò qualcuno tra la folla. Molto presto tutti puntarono gli sguardi verso di lui. Potevano vedere moltissima gente volare lentamente verso l'entrata.


Tutti iniziarono a provare entusiasmo, la loro emozione era palpabile.


Tra l'immenso mare di persone, c'erano moltissimi coltivatori famosi, ma era stato Chu Feng ad attirare di più l'attenzione.


Era a bordo di un cavallo volante, pieno di spirito e così giovane.


Il suo volto non era tanto bello, ma era pieno di risoluzione, sorrideva con sicurezza.


Alla sua sinistra c'erano Su Rou, Su Mei e Zi Ling. Alla sua destra Jiang Wushang, Zhang Tianyi e la famiglia Chu.


Dietro di lui c'erano la signora Piaomiao, Qiushui Fuyan, Huangfu Haoyue, Qiu Canfeng e molti altri esperti del Sect della Distruzione dei Demoni della Notte.


Tuttavia, indubbiamente, era Chu Feng ad essere al centro dell'attenzione.
                                


                                



