---
title: Capitolo 989 – La Strada Celeste si Apre
pubDate: 2024-07-02T19:13:16.453Z
tags:
    - mga
---


<em>Capitolo regolare,
78 capitoli in coda (75 Dio + 3 Federico), 1/3,
-Schadenfreude</em>


La folla iniziò a discutere quando apparì Chu Feng.


Gli Anziani annuivano in continuazione verso di lui. Mentre lo guardavano, parlarono di lui alla giovane generazione dei loro clan. Sollecitarono anche di prendere Chu Feng come loro modello, di lavorare sodo e diventare una persona eccezionale.


Questo fece battere gli occhioni innocenti dei bambini. Quando guardavano Chu Feng, a loro sembrava più un dio che una persona. I loro sguardi erano pieni di fervente adorazione.


Il sogno di ogni bambino era di diventare un grande esperto, specialmente se proveniva da un clan famoso. Chu Feng rappresentava l'ideale a cui aspiravano.


Tuttavia, in confronto alle conversazioni appassionate dei vecchi e dell'ammirazione sincera dei bambini, i coetanei di Chu Feng chiaramente erano molto più vivaci.


Stavano tutti esultando per lui; alcuni stavano perfino gridando. Il grado di rispetto nei suoi confronti era diventato folle.


I maschi erano un po' più decorosi. Sembravano dei bambini mentre guardavano Chu Feng, nutrivano ancora più ammirazione per lui perché stava portando onore alla loro generazione.


Le femmine invece avevano un atteggiamento completamente diverso, non lo ammiravano soltanto, ma lo veneravano un po'. Molte giovani lo ritenevano un compagno ideale e ora che era apparso di fronte ai loro occhi, come potevano non emozionarsi? Naturalmente persero il controllo.


"Oh? Sembra che il mio Chu Feng sia piuttosto popolare!" Disse Su Mei ridacchiando, ma aveva un tono un po' geloso.


Chu Feng si limitò a mostrare un calmo sorriso. Era abituato a situazioni del genere. Nel mondo della coltivazione, il forte veniva rispettato. Quando era un ricercato dell'Arcipelago Immortale della Condanna era stato considerato alla pari di un ratto di strada, pochissimi sarebbero stati disposti ad aiutarlo.


Ma ora, in un batter d'occhio, era diventato l'idolo dell'intera Regione del Mare Orientale. Questo era un grande cambiamento per cui Chu Feng aveva lottato da solo.


*rumble rumble rumble*


Proprio in quel momento risuonarono dei rimbombi dalle profondità del mare. Sulla superficie del mare iniziarono ad apparire enormi vortici.


Si sollevarono degli schizzi. L'area dei vortici continuò perfino ad allargarsi. Alla fine, ricoprirono quasi tutto il mare. Era davvero uno spettacolo mozzafiato.


*bang*


*bang*


*bang*


*bang*


All'improvviso dai vortici sfrecciarono dei raggi di luce. Si fusero insieme e formarono una formazione dorata accecante.


La formazione occupava un'area enorme. Trapassava le nuvole e si allungava fino al mare. Sembrava un muro dorato che bloccava una parte di questo mondo, eppure era simile ad un sole abbagliante.


"Così questa Strada Celeste è una formazione mistica."


Vedendo la barriera dorata nel cielo, Chu Feng rimase sbalordito. Anche se aveva sentito di come la Strada Celeste era stata aperta da una formazione nascosta nel mare, provava ancora stupore vedendo un evento del genere.


Si poteva già capire ad occhio nudo quanto era complessa e potente la formazione. A che livello era la persona che aveva creato questo passaggio?


*hmm*


Dopo la sua emersione, la formazione iniziò velocemente ad accendersi. Tutti videro un'entrata apparire lentamente al centro di essa, era l'accesso alla Strada Celeste.


"La Strada Celeste! La Strada Celeste si è aperta con successo!" La folla si riempì di emozioni contrastanti come entusiasmo e paura quando la videro.


La Strada Celeste era la via che conduceva alla Terra Sacra delle Arti Marziali. Fin dai tempi antichi erano entrate innumerevoli persone, tuttavia, con l'eccezione di Huangfu Haoyue, nessuno ne era tornato.


Huangfu Haoyue aveva annunciato di non aver attraversato la Strada Celeste, né di essere entrato nella Terra Sacra delle Arti Marziali.


Nonostante non avesse detto a tutti come ne fosse uscito, aveva riferito che tutti gli altri erano morti al suo interno.


Questo, prevedibilmente, scioccò tutti. Molti avevano sospettato che la Strada Celeste fosse un posto estremamente pericoloso e, sentendo le parole di Huangfu Haoyue, riconoscevano che non era qualcosa che una persona normale potesse superare.


Così, anche se la Strada Celeste si era aperta, nessuno vi entrò. Anche le persone che avevano intenzione di andarci non si mossero. Puntarono tutti lo sguardo verso Chu Feng.


"Fratellone Chu Feng, sembra che vogliano che sia il primo ad entrare." Ridacchiò Jiang Wushang.


Chu Feng poté solo sorridere. Naturalmente, poteva capire cosa voleva la folla. Anche se Chu Feng era solo un Martial Lord di ottavo livello, dopo gli eventi al Picco Nebbioso, molti pensavano che fosse la persona più potente della Regione del Mare Orientale.


Inoltre, correva voce che Chu Feng sarebbe entrato nella Strada Celeste, le persone che volevano fare lo stesso naturalmente avrebbero voluto seguirlo. Forse avrebbero potuto trarne vantaggio.


Ma chissà come si sarebbero sentiti se avessero saputo che perfino Chu Feng stesso non era assolutamente sicuro di poter attraversare la Strada Celeste.


*whoosh*


Ma proprio quando tutti fissarono gli occhi su Chu Feng, i loro sguardi si accesero. Una persona era apparsa dal nulla e si stava incamminando verso l'entrata della Strada Celeste. Aveva anche riconosciuto quella persona: Tantai Xue.


"Tantai Xue, aspetta!" Chiamò Chu Feng. Simultaneamente balzò in avanti e volò verso di lei.


"Tantai Xue? Lei è la persona con il Corpo Divino che proveniva dalla Terra Sacra delle Arti Marziali?" A causa della chiamata di Chu Feng, tutti l'avevano notata. Quando si erano ricordati di chi era, era inevitabile che provassero un po' di riverenza.


"Sì?" Chiese con indifferenza Tantai Xue, mentre si girava e si fermava sentendo Chu Feng.


Al momento, Tantai Xue indossava un abito bianco e un velo. Aspetto più importante, dava una sensazione di gelo e di enorme distacco.


"Volevo solo ringraziarti."


Chu Feng la ringraziò di cuore. Allora, se Tantai Xue non avesse usato Kuang Bainian come pedina di scambio e non avesse scambiato gli ostaggi, Chu Feng non sarebbe riuscito a sconfiggere così facilmente Murong Mingtian e Jiang Qisha.


Tantai Xue meritava pieno credito per il suo ruolo.


"Ho solo fatto ciò che avrei dovuto fare. Non c'è bisogno di ringraziarmi. Ma dato che mi hai salvato, posso dirti una cosa." Disse Tantai Xue.
                                


                                



