---
title: Capitolo 99 - Premi e Punizioni
pubDate: 2024-05-26T17:13:16.346Z
tags:
    - mga
---


Nel campo di arti marziali della città Pendente. C'era un silenzio totale e la tensione stava aumentando sempre di più.


Si poteva vedere la polvere nell'aria da lontano e sentire i cavalli che galoppavano.
L'esercito della Città Viola Dorato era arrivato.


"Presto, seguitemi per dare il benvenuto al lord della città." Gridò il direttore Lin, che si recò in fretta verso l'entrata della città. Sembrava quasi fosse già il capo della montagna.


La folla non osò mancare di rispetto e lo seguì velocemente. Se prima nutriva qualche sospetto nei confronti del direttore Lin, dopo aver visto l'esercito della Città Viola Dorato, i suoi dubbi svanirono come fumo.


Vedendo il movimento della folla, nonostante fosse riluttante, Chu Feng non reagì. Poté solo seguire il flusso della gente fino all'entrata della città e dare il benvenuto al lord della Città Viola Dorato.


Nonostante non lo ritenesse importante, prima di avere il potere assoluto non aveva altra scelta se non cedere. Non poteva offenderlo per niente.


"Chu Feng, la tua famiglia Chu non si è inginocchiata nemmeno dopo aver visto il Distintivo di Comando, lo riferirò al lord della città." Disse freddamente il diretto Lin dopo essere arrivato all'entrata della città.


"Fa quello che vuoi." Chu Feng gli diede un'occhiata e non si disturbò a sprecare tempo con quel miserabile.


"Umpf, aspetta un po'. La pagherai." Sbuffò freddamente il direttore Lin, sorridendo ancora più sinistramente.


*rumble rumble*


I rimbombi si avvicinarono sempre di più. Molto presto videro le figure dell'esercito della Città Viola Dorato tra la polvere.


Vedendo la truppa armata e ben organizzata, quasi tutti rimasero scioccati dalla sua grandiosità.


In quell'istante i nemici della famiglia Chu gioirono internamente.
Erano sicuri che la famiglia Chu avrebbe incontrato una calamità. Ripensando all'arroganza di Chu Feng e ai problemi che avrebbe dovuto affrontare, erano diventati incredibilmente eccitati.


Sotto gli sguardi tesi della folla, l'esercito della Città Viola Dorato arrivò maestosamente all'entrata della Città Pendente sotto la guida di Chen Hui.


"Porgiamo i nostri rispetti al lord della città!"


Vedendo questo, il direttore Lin si inginocchiò e, allo stesso tempo, molti altri lo seguirono. Perfino la famiglia Chu lo fece. Non osavano essere irrispettosi di fronte alla persona che controllava la Città Viola Dorato. Chu Feng invece rimase in piedi.


"Oltraggioso Chu Feng! Inginocchiati di fronte al lord della città!" Gridò il direttore Lin indicandolo.


"Un vero uomo dovrebbe avere un po' di dignità e non essere servile. A parte di fronte ai genitori e alle persone a cui debbo dei favori, io, Chu Feng, non mi inchinerò, non lo farei nemmeno di fronte al cielo. Perché dovrei inginocchiarmi di fronte agli altri?"


<em>Nota Traduzione: "Un vero uomo dovrebbe avere un po' di dignità e non essere servile" è una frase idiomatica e letteralmente si traduce con "C'è dell'oro sotto le ginocchia di un uomo" (男儿膝下有黄金)</em>


Chu Feng si rivolse a Chen Hui. Nel suo sguardo non c'era alcuna paura, era pieno di sincerità perché quelle parole provenivano dal suo cuore. A parte di fronte ai genitori e alle persone a cui doveva dei favori non si sarebbe inchinato nemmeno se fosse stato picchiato a morte. Questo riguardava la sua dignità.


Anche mentre cedevano, gli esseri umani avrebbero avuto un limite. Chu Feng avrebbe accettato di essere colpito e insultato, ma non si sarebbe mai inchinato.


Le sue parole terrorizzarono Chu Yuan e gli altri. Erano sicuri che avrebbe fatto infuriare Chen Hui.


Il direttore e gli altri invece erano contenti. Nonostante sapessero della sfrontatezza di Chu Feng, non credevano che arrivasse fino a questo punto. Stava praticamente provocando Chen Hui, era praticamente uno schiaffo fatto di fronte alla folla.


Tuttavia quando la gente stava aspettando di vedere un bello spettacolo mentre Chen Hui si sarebbe occupato di Chu Feng, videro che il lord si limitò a sorridere lievemente, balzò dal suo cavallo e si avvicinò al ragazzo.


Allo stesso tempo anche molti ufficiali scesero da cavallo e seguirono Chen Hui.


"Sei Chu Feng?" Chen Hui sorrise mentre valutava il ragazzo. Nel suo sguardo c'era anche un po' di ammirazione.


"Sono io." Disse Chu Feng senza essere umile né orgoglioso.


"Che giovane eroico, hai un'aura del genere alla tua età, è davvero raro."
Di fronte al comportamento di Chu Feng, Chen Hui non si arrabbiò, invece sorrise e poi guardò la famiglia Chu per poi dire: "Chi è il padre di Chu Feng?"


"Sono il padre di Chu Feng. Questo ragazzo è ancora giovane, quindi le sue parole potrebbero essere un po' troppo dirette. Spero che lo potrà perdonare." Chu Yuan temeva che Chen Hui avrebbe fatto del male a suo figlio, così si scusò per lui.


"Ahh, non c'è bisogno di dirlo. Avere un figlio del genere è una fortuna ed è anche la fortuna della mia Città Viola Dorato! Questa persona dev'essere coltivata bene."


"La sua famiglia Chu ha avuto il merito di scoprire la miniera di ferro nero. Quindi premierò suo figlio Chu Feng con 1000 Perle Spirituali, così la sua coltivazione potrà avanzare di livello e combattere per la gloria della mia Città Viola Dorato nella Scuola del Drago Azzurro."


"Per quanto riguarda la miniera di ferro nero, la sua famiglia Chu sarà responsabile dell'estrazione. Nessuno dei minerali estratti dovrà essere consegnato alla mia Città Viola Dorato. Appartiene tutto alla sua famiglia Chu."


"A parte questo, d'ora in avanti quest'area montagnosa sarà gestita dalla famiglia Chu. Quelli che non oseranno ascoltare gli ordini della famiglia Chu significa che non stanno ubbidendo a me, Chen Hui e li punirò di conseguenza, senza alcuna pietà."


La voce di Chen Hui fu estremamente chiara e le sue parole si impressero a fuoco nelle menti della gente.


In quell'istante, a parte le persone della Città Viola Dorato, quasi tutti spalancarono gli occhi e le bocche, erano rimasti scioccati. Figuriamoci il direttore Lin e i nemici della famiglia Chu, perfino Chu Yuan e gli altri pensavano che fosse inspiegabile e non sapevano come reagire.


Che situazione era? Non solo il lord della Città Viola Dorato non aveva punito la famiglia Chu a causa del comportamento di Chu Feng, aveva perfino premiato il ragazzo con 1000 Perle Spirituali. 1000 Perle Spirituali!


Non solo, aveva anche consegnato la miniera di ferro nero alla famiglia Chu. Il valore della miniera superava di gran lunga quello di 1000 Perle Spirituali, sarebbe stato di almeno decine di migliaia di Perle Spirituali. Era una ricchezza inestimabile.


Cosa più importante, aveva lasciato che la famiglia Chu gestisse l'area montagnosa. Com'era possibile? Se era la famiglia Chu ad occuparsene, cosa stava facendo il direttore Lin?


In quel momento il direttore Lin si alzò frettolosamente e arrivò di fronte a Chen Hui tremando di paura. Usò un tono basso e remissivo per chiedere: "Mio signore... non... non ha detto prima che l'area montagnosa sarebbe stata gestita dalla mia Agenzia di Scorta delle Tigri Feroci?"


Sentendo questo, Chen Hui cambiò espressione e guardò freddamente il direttore Lin mentre diceva: "La sua condotta morale è inappropriata, non è degno di servirmi. Qualcuno gli prenda il Distintivo di Comando Viola Dorato e lo decapiti!"





