---
title: Capitolo 990 – Attacco Terrificante
pubDate: 2024-07-02T20:13:16.453Z
tags:
    - mga
---


<em>CAPITOLO SPONSORIZZATO ringraziamo Dio!
77 capitoli in coda (74 Dio + 3 Federico), 1/3,
-Schadenfreude</em>


"Che cosa?" Chiese Chu Feng.


"Se uno entra nella Strada Celeste, sfiderà le leggi celesti. Chi ci entrerà rischierà la vita; chi si ritirerà morirà assolutamente."


"Ricorda, dopo che entrerai nella Strada Celeste, non importa quanto saranno terrificanti le cose che vedrai, sono solo illusioni. Sono lì per mettere alla prova il tuo coraggio. Finché le ignorerai e non avrai paura, non avrai problemi a superare la Strada Celeste."


Tantai Xue aveva comunicato telepaticamente queste parole. Chiaramente non voleva che anche gli altri lo sapessero. Le persone erano egoiste e lei non faceva eccezione.


"Ti ringrazio per avermi avvertito." Anche se Chu Feng lo sapeva già, quando Tantai Xue lo menzionò nuovamente, lo rassicurò perché era ciò che aveva detto anche Huangfu Haoyue.


Inoltre le parole di Tantai Xue erano molto più lucide, sarebbe bastato ignorare quelle creature terrificanti. Per Chu Feng non sarebbe stato difficile.


"Non c'è bisogno di ringraziarmi. Un conto è dirlo, un altro è farlo. Che tu possa superare questa Strada Celeste o no dipenderà dalle tue capacità." Tantai Xue si girò e si diresse verso il varco.


Era evidente che non avesse intenzione di accompagnare Chu Feng. Le parole che aveva detto erano solo un avvertimento. Dopotutto la sua sopravvivenza non la riguardava affatto.


*whoosh whoosh whoosh*


Dopo che Tantai Xue fece la sua mossa, decine di persone avanzarono. Lanciarono delle tecniche marziali intricate e inseguirono più velocemente che potevano la donna.


Pensavano che la donna conoscesse il metodo per superare la Strada Celeste dato che proveniva dalla Terra Sacra delle Arti Marziali. Così stavano cercando di approfittarsi della situazione.


Chu Feng non entrò dopo di loro, invece tornò da Zi Ling e dagli altri per dare loro un breve addio.


Gli amici del giovane naturalmente erano dispiaciuti per la sua partenza, ma non lo diedero a vedere. Anzi, cercarono di sorridere in modo incoraggiante.


Dopo il breve addio, Chu Feng si girò e volò nella Strada Celeste e gli altri pronti ad entrare lo seguirono.


Tuttavia Chu Feng non notò le espressioni preoccupate e incerte dei suoi cari quando passò oltre l'ingresso.


All'inizio del varco c'era solo oscurità. Dava la sensazione di essere entrati in un buco nero. Tuttavia, mentre continuava ad avanzare, presto vide della luce di fronte. Era un bagliore azzurro emesso da un oggetto fluttuante.


Era grosso quanto un melone e c'erano molti oggetti simili in questo vasto mondo. Guardando avanti, la Strada Celeste sembrava più una volta celeste che un territorio. Era splendida e misteriosa.


Prima di andare troppo lontano, Chu Feng e il suo gruppo videro decine di persone. Stavano volando verso di lui nelle profondità della Strada Celeste. Dopo averlo visto, annuirono e sorrise con fare un po' adulante. Dissero all'unisono: "Lord Chu Feng."


"L'avete persa?" Chiese con un lieve sorriso il giovane. Queste decine di persone erano gli uomini che avevano cercato di seguire Tantai Xue. Ma chiaramente avevano perso le sue tracce.


"Eheh..." Provarono un bel po' di imbarazzo di fronte a questa domanda e poterono solo ridacchiare con fare sciocco mentre si grattavano la testa. Non risposero, ma confermarono l'ipotesi di Chu Feng.


Il giovane si guardò indietro. C'erano diverse centinaia di persone dietro di lui e, insieme a questo gruppo, non arrivavano nemmeno a mille.


Anche se non c'erano molte persone qui, erano tutti membri d'élite. La maggior parte erano uomini di mezz'età ed erano tutti Martial Lord. Il resto erano più anziani, tutti al picco del Martial Lord realm. C'era perfino un Martial King di primo livello, era una vecchia che Chu Feng non aveva mai visto prima d'ora, probabilmente un'esperta uscita da un lungo isolamento.


Tuttavia, proprio in quel momento questa Martial King non mostrò nessuna arroganza di fronte a Chu Feng. Invece sembrava piuttosto umile e forse un po' a disagio perfino.


Nonostante sembrasse molto strano questo trattamento, non era anormale considerando quanto fosse famoso Chu Feng. Se anche un Martial King di primo livello lo trattava così, il resto naturalmente mostrò ancora più rispetto.


"La Strada Celeste è pericolosa. Potete ancora tornare indietro." Disse Chu Feng.


"Lord Chu Feng, dato che siamo entrati qui, abbiamo già deciso. Non torneremo indietro nemmeno a costo di morire."


Ma inaspettatamente nessuno si ritirò, anzi lo stavano pregando: "Sì!" Lord Chu Feng, sappiamo che riuscirà a superare questa Strada Celeste. Potrebbe guidarci?"


Vedendoli così, Chu Feng ne fu commosso. Così disse loro: "Non sono sicuro di poterci riuscire, figuriamoci accompagnarvi."


"Tuttavia posso avvertirvi. Questa Strada Celeste è una prova di coraggio. Quindi, non importa che sorta di cosa spaventosa vedrete dopo, non abbiate paura, né evitatela. Sono mere illusioni. Finché mi seguirete e andrete avanti, non vi faranno nulla. Tuttavia, se avrete paura, sicuramente cadrete in preda alle illusioni."


"Lord Chu Feng, vi ringraziamo. Dato che abbiamo osato entrare nella Strada Celeste, potremo essere di scarso talento, ma sicuramente siamo coraggiosi."


"Lord Chu Feng, grazie per il consiglio. Non la deluderemo. Non importa cosa affronteremo, non ci ritireremo. Avanzeremo soltanto." La folla si espresse, le loro espressioni erano risolute.


"Bene. Seguitemi tutti. Ricordate, non importa cosa vedrete, non temete. Finché mi seguirete, non vi accadrà nulla." Chu Feng si girò. Attivò gli Occhi Celesti e volò in avanti.


Nonostante queste persone avrebbero davvero rallentato Chu Feng, provenivano comunque dalla Regione del Mare Orientale. Prima non teneva così tanto a loro, ma dopo essere partito, provava un po' di senso di comunanza con il gruppo.


Così, dato che Chu Feng poteva aiutarli, naturalmente avrebbe fatto del suo meglio. Naturalmente sperava di portarli tutti nella Terra Sacra delle Arti Marziali, questo mondo definito sacro.


*roaaar*


*AHHH*


*roaar!*


Tuttavia, poco dopo la loro avanzata, risuonarono degli strani rumori dalle profondità della Strada Celeste.


Facevano rabbrividire. Sembravano pianti di bambini, urla di donna, ma anche ruggiti. Erano spaventosi e alcuni iniziarono ad innervosirsi.


Inoltre questi suoni stavano aumentando di volume, sempre più distinti. Era chiaro che si stessero avvicinando.
                                


                                



