---
title: Capitolo 991 – Spiriti Vendicatori Assassini
pubDate: 2024-07-02T21:13:16.453Z
tags:
    - mga
---


<em>CAPITOLO SPONSORIZZATO ringraziamo Dio!
76 capitoli in coda (73 Dio + 3 Federico), 1/3,
-Schadenfreude</em>


Chu Feng non poté che accigliarsi. Non aveva paura, ma alcuni tra la folla stavano tremando lievemente. La gente si stava spaventando ancora prima che le creature si avvicinassero.


Chu Feng non poté che ricordarsi del fato della Chiesa del Fuoco Celeste e delle parole di Tantai Xue: un conto è dirlo, un altro è farlo.


Questa Strada Celeste... non sarebbe stata facile da superare.


Aveva già il presentimento che gran parte delle persone che lo seguivano sarebbero morte durante questa traversia.


"Non abbiate paura. Ricordate, non importa quanto sono terrificanti, sono tutti falsi. Seguitemi e le supererete." Ricordò di nuovo Chu Feng.


"Sì!" Rispose la folla. Nonostante sembrassero individui sbalorditivi, i semi del dubbio erano stati piantati nei loro cuori.


"Seguitemi."


Chu Feng avanzò verso la fonte dei rumori spaventosi. Gli altri lo seguirono velocemente.


Mentre continuavano ad avanzare, i suoni peculiari e terrificanti si intensificarono sempre di più. Alla fine, nelle profondità della Strada Celeste, incontrarono una massa di gas rosso sangue.


Era davvero sconfinata, mentre si agitava, ostacolava il cammino. Era da lì che provenivano i rumori.


Si stava precipitando velocemente verso Chu Feng e gli altri. Dava la sensazione di un demone incredibilmente affamato che aveva trovato una preda deliziosa. Voleva inghiottire Chu Feng e gli altri.


Molti stavano già iniziando a farsi cogliere dal panico e questo effetto aumentò ulteriormente quando il banco di nebbia rosso sangue si avvicinò. Videro ogni sorta di oggetto al suo interno.


Arti mozzati, teste, corpi mutilati, organi... e si stavano dimenando emettendo suoni bizzarri. Nonostante non avessero un loro potere, rilasciavano un'aura insopportabile, così terrificante da essere soffocante.


"Ascoltate tutti. Non è un'illusione semplice. Influenzerà anche la mente. Seguitemi; non ritiratevi." Gridò Chu Feng mentre scorgeva con gli occhi il gas rosso.


Grazie al potere degli Occhi Celesti aveva già capito che erano illusioni, ma non erano normali, avevano il potere di uccidere. Nonostante fossero diverse, alla fine avevano solo la funzione di spaventare. Potevano terrorizzare gli altri forse, ma non Chu Feng.


Proprio in quell'istante, Chu Feng volò senza esitare verso il gas rosso sangue.


Tutti si spaventarono vedendolo. Sembrava volesse suicidarsi.


Ma ricordando ciò che aveva detto prima, molti strinsero i denti e avanzarono.


Tuttavia alcuni di loro non riuscirono a sopportare l'aura terrificante emanata dal gas rosso sangue. Avevano lasciato che la paura si intensificasse. Dopo un po' di esitazione, non seguirono Chu Feng e scelsero invece di fuggire.


Chu Feng se lo aspettava. Ignorò quelli che stavano scappando e non disse nulla. Aveva già detto ciò che aveva da dire; il loro successo sarebbe dipeso dalla fortuna. Ora poteva solo badare a sé stesso.


*roaaar*


Mentre correva, Chu Feng entrò in mezzo al banco di nebbia rosso. Risuonarono ululati da ogni direzione, terrificanti e inquietanti.


Un fetido odore di sangue lo travolse. Poteva perfino sentire gli arti mozzati toccare il suo corpo. Era davvero rivoltante.


Chu Feng e gli altri ebbero la sensazione di essere entrati in una vasta pozza di sangue. Dovevano calpestare quella poltiglia di sangue disgustosa e gli arti spezzati per avanzare.


Innumerevoli fantasmi erano in agguato, pronti ad ucciderli. Volevano costringere i nuovi arrivati ad unirsi a loro.


Ma non importa quanto terrore istigassero, non ebbero nessun effetto su Chu Feng. Grazie ai suoi Occhi Celesti, non potevano ostacolare la sua visuale. Stava già ignorando i ruggiti e sembrava che stesse volando normalmente. Fu rapido e impassibile.


Tuttavia non tutti avevano una mentalità ferma come quella di Chu Feng. In realtà, gran parte della gente che lo stava seguendo si era già fatta cogliere dal panico. Sarebbe stata una menzogna dire che fossero impavidi. Avevano soltanto seguito Chu Feng mostrando una facciata coraggiosa.


Ma il gas color rosso sangue non era così semplice. Anche se gli altri stavano seguendo Chu Feng, stavano iniziando a subire l'attacco degli arti mozzati e dei fantasmi invisibili.


Non potevano difendersi dai loro colpi. Risuonò ogni sorta di grido di dolore e gran parte delle persone che seguivano Chu Feng morirono.


Dopo questi eventi, perfino quelli che non provavano molta paura furono influenzati. Anche loro furono attaccati a causa del terrore nato nei loro cuori.


"Lord Chu Feng, non ha detto che erano illusioni e che potevamo ignorarli? Se lo sono davvero, perché stanno uccidendo?"


Alcuni iniziarono perfino a questionare Chu Feng. Tuttavia ciò che li aspettava sarebbe stata solo la morte.


Riecheggiarono innumerevoli grida dietro Chu Feng. Tuttavia non si girò nemmeno e continuò a correre. Alla fine superò l'ostacolo.


Tuttavia, quando Chu Feng si fermò e si girò, vide soltanto il gas rosso sangue che si stava allontanando rapidamente.


"Ahh..."


Chu Feng non poté che sospirare. Erano comunque diverse centinaia di vite e provenivano anche loro dalla Regione del Mare Orientale.


Chu Feng aveva sperato sinceramente che arrivassero nella Terra Sacra delle Arti Marziali insieme a lui, ma purtroppo i loro cuori non erano sufficientemente fermi. Non potevano nemmeno superare il primo stadio, figuriamoci gli ultimi. Erano destinati a fallire.


"Non è colpa tua. Non erano degni di andare avanti. Se questa Strada Celeste fosse così facile da superare, non sarebbero entrati tutti nella Terra Sacra delle Arti Marziali?" Disse Ovetto ridacchiando. La sua voce era dolce come al solito; ma dal suo tono non traspariva la minima compassione per le persone che erano appena morte.
                                


                                



