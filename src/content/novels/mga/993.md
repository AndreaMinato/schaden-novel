---
title: Capitolo 993 – Non una Prova
pubDate: 2024-07-02T23:13:16.454Z
tags:
    - mga
---


<em>CAPITOLO SPONSORIZZATO ringraziamo Dio!
74 capitoli in coda (71 Dio + 3 Federico), 1/3,
-Schadenfreude</em>


Chu Feng non poteva aprire la porta, né osava farlo. Sentiva che si celava ogni sorta di pericolo dall'altra parte. Sarebbe stato qualcosa contro cui non aveva nessuna possibilità di opporsi.


Chu Feng aveva la sensazione che se avesse osato varcare l'ingresso, qualcosa al suo interno gli avrebbe portato innumerevoli sofferenze.


Dato che non aveva altra scelta, Chu Feng usò gli Occhi Celesti, ma purtroppo fu comunque inutile. Nemmeno usando questa abilità riuscì a vedere attraverso la porta.


Dato che gli Occhi Celesti non funzionavano, Ovetto gli chiese: "Allora? Senti qualche familiarità con questo posto?"


"No. Sembra il territorio di qualcuno, ma non mi è affatto familiare. Non credo di essere mai venuto qui prima d'ora.


"Inoltre, in base a ciò che ha detto Senior Huangfu, non può essere il luogo dove mi ha incontrato." Chu Feng scosse la testa.


Nonostante questo posto fosse misterioso e fosse pieno di innumerevoli pericoli, e il suo creatore doveva essere una persona eccezionale, era comunque diverso dalle descrizioni di Huangfu Haoyue.


Se non altro non gli dava l'impressione che fosse un posto sacro... nonostante questo luogo non fosse affatto semplice, Chu Feng sapeva che finché non avesse aperto la porta, sarebbe stato al sicuro.


Era un'esperienza completamente diversa da quella di Huangfu Haoyue. Anche se ognuno aveva il suo punto di vista, non ci sarebbe dovuta essere una differenza del genere.


Così Chu Feng intuì che non doveva essere il luogo in cui lui e Huangfu Haoyue si erano incontrati.


"Allora è strano. Chi costruirebbe una struttura del genere in questo posto?" Ovetto era confusa. Sapeva che, anche se questa terra fosse stata disabitata, doveva esserci sicuramente qualcosa al suo interno. Dopotutto doveva appartenere a qualcuno.


"Chissà. Questa Strada Celeste è sempre stata misteriosa." Chu Feng sorrise lievemente. Poi si girò e ritornò da dov'era venuto. Sapeva che non avrebbe ottenuto nulla rimanendo lì.


Dopo essersene andato, Chu Feng continuò a cercare. Sorprendentemente trovò un'altra porta simile a quella di prima.


Lo stile della struttura però era completamente differente. Chu Feng ebbe perfino la sensazione che fosse stata costruita in un'era diversa da quella precedente. Sicuramente queste costruzioni non erano state erette dallo stesso gruppo di persone.


Aspetto più importante, anche se la Strada Celeste era così grande, scoprire due terre diverse ad una distanza così breve non doveva essere una coincidenza.


Probabilmente c'erano molti altri posti così nella Strada Celeste e Huangfu Haoyue ne aveva trovato uno tra tanti.


"Strano. Perché ci sono così tante strutture così nella Strada Celeste? Che sia qualche sorta di segreto in questo luogo?"


Chu Feng era pieno di domande. Aveva sempre più la sensazione che questa Strada Celeste non fosse così semplice come sembrava. Sicuramente non era solo una via che conduceva alla Terra Sacra delle Arti Marziali.


Tuttavia, non importava cosa ci fosse celato in questo posto, Chu Feng non poteva scoprirlo. Ora la sua missione più importante era trovare il luogo in cui era stato Huangfu Haoyue. In altre parole, dov'era suo padre.


Era già stato nella Strada Celeste per un po' di giorni, eppure non aveva incontrato nessun attacco da parte dei mostri. Non aveva visto nessuna creatura vivente. Così Chu Feng giunse ad una conclusione.


Le prove nella Strada Celeste probabilmente dipendevano dalla distanza percorsa. Dato che stava vagando in giro, stava facendo progressi molto lentamente. Non avrebbe incontrato la seconda ondata di creature sconosciute di cui aveva parlato Huangfu Haoyue in poco tempo.


Se avesse voluto trovare il posto in cui era nato, allora doveva avanzare velocemente. Sarebbe riuscito a trovarlo dopo aver incontrato la seconda prova.


Così Chu Feng smise di camminare in giro e dedicò tutte le sue energie ad avanzare.


In effetti dopo un po' sentì un'aura pericolosa più avanti.


Chu Feng sentì perfino dei rimbombi, erano i rumori di una battaglia. Inoltre la potenza di questo conflitto era fuori dal comune, probabilmente era uno scontro tra Martial King.


"Cosa sono?" Chu Feng vide una scena sbalorditiva, era apparso un grande gruppo di mostri di fronte a lui.


Erano enormi, ciascuno di essi era alto decine di metri e avevano anche un aspetto orribile. Non solo possedevano varie forme, ma rilasciavano un'aura davvero malvagia.


Ad una sola occhiata era evidente che ce n'erano diversi milioni e ognuno di essi era un Martial King. C'erano anche dei maestri al picco di questo stadio tra di loro.


Diversi milioni di mostri al Martial King realm. Sarebbero venuti i brividi solo immaginando una scena del genere, figuriamoci assistervi personalmente.


"Cosa sta succedendo? Che sia questa la seconda carica di creature sconosciute di cui parlava Senior Huangfu?" Chu Feng non poté rimanere composto quando li vide.


Aveva scoperto che non erano affatto illusione. Erano in carne ed ossa.


Tuttavia l'aspetto più spaventoso era che c'era una persona che doveva combattere contro quei mostri. Era Tantai Xue.


Stava affrontando decine di creature. La loro coltivazione variava; alcuni erano Martial King di quarto livello, altri di quinto. Erano tutti di grado e forza superiore rispetto a lei. Chu Feng poteva capire quanto erano forti a giudicare dagli attacchi che scagliavano.


Era più accurato dire che invece che lottare, stavano giocando con Tantai Xue.


In effetti si stavano prendendo gioco di lei. Data la loro potenza, anche se la donna aveva un Corpo Divino, sarebbe stato facile per loro ucciderla.


Inoltre, gli altri mostri che stavano a guardare ogni tanto rilasciavano dei rumori strani: il suono di risate di derisione.


"Chu Feng, scappa! Questi mostri non sono illusioni!" Perfino Ovetto fu colta dal panico quando li vide. Poteva sentire quanto erano terrificanti quelle creature.


Emanavano un'aura spietata, crudele e assetata di sangue... erano quasi l'incarnazione della malvagità. Un gruppo di mostri che vivevano per uccidere. Se avessero scoperto Chu Feng, sarebbe stato assolutamente spacciato.


"No, non posso ignorarla." Tuttavia il giocane scosse la testa. Non poteva abbandonarla.


"Tantai Xue, non farti prendere dal panico. Non dimenticare che è solo una prova."


Chu Feng pensava che Tantai Xue avesse perso la calma e fosse stata spaventata dai mostri. Così le comunicò telepaticamente: "Non importa se sono illusioni o no, finché non hai paura, non possono farti nulla." 


"Dannazione, perché ti sei avvicinato? Scappa! Queste cose non fanno parte delle prove della Strada Celeste! Non importa se le temi o no, ti uccideranno! Scappa!" Rispose Tantai Xue. Si allarmò dopo che ricevette il messaggio.


"Cosa? Questi mostri non fanno parte della prova? Cosa sono?" L'espressione di Chu Feng cambiò drasticamente e mostrò uno sguardo stupito. Sapeva che Tantai Xue sicuramente non stava scherzando.


Una voce divertita e malvagia all'improvviso disse: "Kukukuku, sembra che il raccolto di quest'anno sia piuttosto buono. Ne sono arrivati due!"


"Ragazzi, prendete anche il maschio laggiù."
                                


                                



