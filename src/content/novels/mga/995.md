---
title: Capitolo 995 – Martial Emperor
pubDate: 2024-07-03T01:13:16.454Z
tags:
    - mga
---


<em>Capitolo regolare,
73 capitoli in coda (70 Dio + 3 Federico), 1/3,
-Schadenfreude</em>


Dopo aver sentito quelle parole, l'esercito dei mostri sussultò. Le creature che prima ruggivano, ora stavano ululando come se fossero impazzite. Ad essere più precisi erano grida di dolore.


Nonostante Chu Feng non potesse aprire gli occhi, poteva sentire i cambiamenti attorno con il suo Potere Spirit. La luce stava distruggendo i corpi dei mostri.


Di fronte a quel bagliore, anche una marea di mostri grossi come montagne erano completamente impotenti.


Potevano solo rimanere a guardare mentre venivano fatti a pezzi, per poi essere raffinati fino a scomparire completamente.


"Questa sensazione... è una Potenza Imperiale!"


Chu Feng ne fu scioccato. Poteva sentire il potere della luce, dava la sensazione di essere semplicemente inarrestabile, capace di distruggere ogni cosa. Anche i corpi indistruttibili di Martial King non avevano nessuna possibilità.


Un Martial Emperor. Chu Feng aveva davvero trovato un Martial Emperor nella Strada Celeste.


"Cosa sta succedendo?" Anche Tantai Xue era rimasta un po' inebetita.


Quando fu attaccato, il Martial King di nono livello minacciò: "Bastardo, sai da dove proveniamo? Osi ucciderci?! Credi di..."


Prima che potesse finire di parlare, ululò di dolore e poi scomparì completamente.


La Strada Celeste tornò alla calma, sembrava che i mostri non fossero mai apparsi lì. Era mortalmente silenzioso.


La luce accecante si spense lentamente e l'oscurità tornò ad avvolgerli tutti.


"Questo..."


Chu Feng riuscì finalmente a riaprire gli occhi. Ma dopo che vide la scena di fronte a lui, anche se aveva sperimentato diverse battaglie e massacri, non poté che agitarsi.


I mostri erano tutti morti. Diversi milioni di Martial King, erano stati uccisi.


Ma non erano completamente scomparsi, erano rimasti i loro enormi arti rivoltanti insieme ad una fetida foschia di sangue.


Questi resti sembravano estendersi a vista d'occhio. Era davvero una scena terrificante.


"Così questo è un Martial Emperor!"


Chu Feng non poté che rimanere impressionato dalla forza della persona che aveva attaccato. Un Martial Emperor, un'esistenza leggendaria. Il suo potere in effetti era inimmaginabile.


*bang... bang... bang... bang...*


In quel momento risuonarono dei rimbombi in lontananza. Parevano esplosioni di meteore che precipitavano sulla terra. Erano tonanti e sconvolgenti, ma in realtà erano semplici passi.


Anche Chu Feng si accigliò lievemente. Sapeva che doveva essere la persona che aveva ucciso i milioni di Martial King.


In realtà anche Tantai Xue, la persona definita una strega nella Terra Sacra delle Arti Marziali, aggrottò le sopracciglia. Anche lei era estremamente nervosa.


I due puntarono lo sguardo in direzione del rumore. Alla fine un'enorme ombra apparì nelle profondità della foschia di sangue.


Era alta diverse centinaia di metri, di fronte ad essa, i mostri uccisi sembravano piccoli.


A causa della nebbia sanguinosa era molto difficile vedere che aspetto avesse. Potevano scorgere solo un profilo scuro.


Chu Feng e Tantai Xue ormai non potevano essere descritti come formiche, ma come polvere di fronte a questa creatura.


"Interessante. Sembra che questo Martial Emperor non sia umano. La Strada Celeste è davvero interessante!" Ovetto era piuttosto entusiasta.


Chu Feng invece non era dell'umore per scherzare. Non sapeva se fosse un nemico o un alleato, ma sapeva che era ancora più terrificante dei mostri di prima. Un Martial Emperor, solo un suo pensiero poteva estinguere un'anima.


Quando l'enorme creatura si avvicinò, anche se Chu Feng e Tantai Xue erano a mezz'aria, lo spazio sotto i loro piedi tremò ogni volta che faceva un passo. I due non riuscirono nemmeno a volare con stabilità.


L'enorme creatura si era avvicinata molto, ma i lineamenti del suo corpo erano ancora indistinti. Si potevano vedere solo un paio di occhi rossi.


Erano davvero enormi, più che uno sguardo, sembrava un paio di luci brillanti color sangue.


Poi si fermò all'improvviso. Il bagliore dei suoi occhi avvolse Chu Feng e Tantai Xue. Li stava esaminando con cautela.


"Senior, la ringrazio per averci aiutato." Chu Feng porse i suoi rispetti. Non importava cosa aveva pianificato, la creatura li aveva comunque salvati.


"Seguitemi." Risuonò una voce antica e profonda dall'enorme creatura. Dopodiché si girò e tornò nella direzione da cui proveniva.


Chu Feng non esitò e la seguì velocemente. Tantai Xue fece lo stesso.


"FERMA!"


Ma proprio in quel momento l'enorme creatura si voltò. I suoi occhi rosso sangue emanavano un terrificante intento omicida.


Fissò Tantai Xue e disse con un tono estremamente gelido: "Se osi fare un altro passo, ti farò a pezzi."


<em>Nota traduzione: in cinese non si coniugano i verbi a seconda del pronome e quindi in questo caso poteva significare sia "seguimi" che "seguitemi". Da qui l'equivoco.</em>


Tantai Xue tremò, spaventata. Non osò più avanzare. Nonostante non potesse vedere il suo volto, Chu Feng poteva sentire che era fradicio di sudore.


Martial Emperor: ogni sua parola colpiva l'animo. Un'esistenza che superava i normali coltivatori.


"Continua avanti e supererai la Strada Celeste. Non ti fermerà nessuno." Il tono dell'enorme creatura divenne molto più gentile quando la donna si fermò.


"La ringrazio per il consiglio Senior." Tantai Xue fece un sospiro di sollievo. Lei, tipicamente fredda, fece un raro inchino e porse i suoi rispetti.


Ma l'enorme creatura non gli porse più attenzione. Continuò ad avanzare con passi pesanti. In effetti non era diretta verso la Terra Sacra delle Arti Marziali, ma in un altro posto particolare nella Strada Celeste.
                                


                                



