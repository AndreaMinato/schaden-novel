---
title: Capitolo 996 – Ombra
pubDate: 2024-07-03T02:13:16.454Z
tags:
    - mga
---


<em>Capitolo regolare,
73 capitoli in coda (70 Dio + 3 Federico), 1/3,
-Schadenfreude</em>


"Chu Feng, sta attento. Non importa qual è il motivo per cui è venuto, non discuterci. Ci sono delle volte in cui uno deve abbassare la testa e ora sei di fronte ad un Martial Emperor!"


"A volte essere un po' più umile forse può salvarti la vita!" Disse telepaticamente Tantai Xue dopo che l'enorme creatura se ne andò. Nemmeno lei osava essere imprudente.


"Umile? Tu potresti farlo?" Chiese con un sorriso Chu Feng.


"Io..." Tantai Xue non rispose. Era un discorso relativo. Alcuni non sarebbero mai stati disposti ad inchinarsi di fronte a qualcun altro nemmeno a costo di morire. Chu Feng era una persona del genere e lo stesso valeva per Tantai Xue.


"Eheh, signorina Tantai, ti ringrazio comunque per la premura. Non preoccuparti. Un giorno ti rivedrò nella Terra Sacra delle Arti Marziali. Ritroviamoci in futuro." Chu Feng sorrise di nuovo, poi inseguì l'enorme creatura che si stava allontanando sempre di più.


Il mostro stava diventando sempre più veloce. In un batter d'occhio scomparì nella foschia di sangue e Chu Feng lo seguì velocemente.


Rimase solo Tantai Xue. Continuò a guardare in direzione di Chu Feng per molto tempo. Dopo un po' mormorò tra sé e sé: "Da dove proviene Chu Feng? Perché un Martial Emperor lo stava cercando?" Era incuriosita e perplessa. Comunque non riuscì a venire a capo del mistero e così smise di pensarci. Balzò in avanti e puntò verso la direzione che la creatura le aveva indicato.


Chu Feng naturalmente seguì il mostro.


Ora la foschia di sangue era svanita. Inoltre, dato che i due erano molto più vicini, Chu Feng poteva vedere chiaramente l'aspetto della creatura.


In effetti era più un umanoide. La sua testa era simile a quella di un cane, o ad essere più precisi a quella di un lupo. Ma in realtà non apparteneva a nessuna delle due razze. Era una bestia che Chu Feng non aveva mai visto prima.


Era alta diverse centinaia di metri, come una scala che raggiungeva il cielo. Portava un'armatura dorata che però non emetteva nessuna luce.


In quel momento, ciò che attirò l'attenzione di più l'attenzione di Chu Feng fu l'arma nelle mani dell'enorme creatura. Era uno scettro molto speciale.


Sembrava che provenisse dal corpo della creatura stessa e di sicuro conteneva un potere estremamente terrificante.


Lungo la strada, Chu Feng tentò di comunicare con il mostro, ma fu ignorato. Nonostante la creatura non lo avesse rimproverato, non gli aveva nemmeno prestato attenzione. Più che permettere a Chu Feng di accompagnarlo, era più accurato dire che lo stesse guidando.


"Questo coso con la testa di cane non ti aiuterebbe senza motivo. Non sarà un tuo parente, vero? Eheh..." Ovetto sorrise in modo birichino; era molto contenta.


"Basta assurdità." Chu Feng era esasperato. Solo lo spirito poteva rimanere così calmo e perfino osare fare una battuta in una situazione del genere.


Nonostante il suo intervento fosse stato fin troppo ridicolo, anche Chu Feng stava tentando di indovinare le origini della creatura. Anche se aveva la sensazione che non potesse essere un suo familiare, probabilmente c'era un qualche tipo di rapporto tra di loro.


Chu Feng stava perfino pensando che lo stesse portando nel posto in cui lui e Huangfu Haoyue si erano incontrati per la prima volta. In altre parole, questa enorme creatura era dalla sua stessa parte.


Più ci pensava, più Chu Feng si riempì di entusiasmo mentre la seguiva sempre più velocemente. Temeva che se non fosse stato abbastanza rapido si sarebbe potuto perdere l'occasione di risolvere il mistero delle sue origini.


Con la creatura a fargli da strada, Chu Feng in effetti arrivò al confine della Strada Celeste ed entrò in un altro vasto tunnel. Anche questa era il territorio di qualcuno, ma era molto più vasto rispetto a quelli che aveva visto prima. Era ad un livello completamente diverso.


Mentre guardava le strutture, Chu Feng diventò sempre più agitato. La sensazione che gli dava questo posto era esattamente uguale a quella delle descrizioni di Huangfu Haoyue.


Era sufficiente usare una parola per descriverlo: oscuro, ma emanava un'atmosfera completamente opposta, di sacralità.


In effetti le strutture di questo posto davano una sensazione contrastante.


Perfino Ovetto non poté trattenersi dall'esclamare: "Wow, ci sono così tanti tipi con la testa di cane?"


Ai lati della strada c'erano enormi statue grigio scuro. Erano alte diverse centinaia di metri e tenevano tutte degli scettri, identiche alla creatura che stava conducendo Chu Feng.


La sola differenza era che quello davanti a Chu Feng era un Martial Emperor vivente.


All'inizio il giovane pensò che le statue fossero state costruite da questa enorme creatura, ma presto scoprì di sbagliarsi.


In quel momento, vide una grande porta. Era già aperta e l'interno era illuminato da una luce crepuscolare. Solo nelle sue profondità c'era un po' di luce. Il varco poteva bloccare il potere Spirit; perfino gli Occhi Celesti di Chu Feng non fecero eccezione.


Tuttavia, ciò che scioccò di più Chu Feng non fu la porta, ma l'esterno. C'erano due posti per due statue, ma uno era vuoto.


L'enorme Martial Emperor arrivò in quel posto vuoto e poi assunse la stessa posizione delle altre statue.


*hmm*


Il suo corpo iniziò a solidificarsi e la sua armatura dorata iniziò a cambiare. Divenne grigio verde e la sua aura scomparì. Alla fine era diventata una statua, esattamente uguale alle altre.


"Wow, cosa? Quel coso con la testa di cane che ti ha salvato era una statua!"


"Ce ne sono così tante qui; non saranno tutte Martial Emperor, vero?" Ovetto spalancò la bocca per lo stupore. Lo ritenne piuttosto inconcepibile.


"Ahah, interessante. Davvero interessante! Come previsto dall'esistenza che ha potuto sigillarmi nel tuo corpo. Chu Feng, sono sempre più curiosa di conoscere la tua famiglia!"


"Presto! Presto entriamo! Fammi vedere come sono!" Sollecitò Ovetto. Non era solo Chu Feng ad essere impaziente, anche lei non vedeva l'ora di trovare la famiglia del giovane. Non solo avrebbe svelato i misteri dietro le sue origini, ma forse anche su come sciogliere il suo sigillo.


Dopo aver fatto un respiro profondo, Chu Feng avanzò verso la porta.


Quando superò il varco, l'ambiente attorno si oscurò all'improvviso. Tuttavia era diverso dal buio della Strada Celeste. Prima poteva scorgere ancora il percorso con le sue abilità fino ad un certo raggio, ma ora aveva perso il potere che avrebbe dovuto possedere un coltivatore. Era così buio attorno. Non cambiava nulla nemmeno usando gli Occhi Celesti.


Così Chu Feng poté solo dirigersi verso il lieve bagliore. Dopo essersi avvicinato, la sua espressione cambiò drasticamente.


Finalmente capì da dove proveniva il bagliore. Da un piccolo fuoco. Ma ora ciò che attirò di più l'attenzione di Chu Feng non furono le fiamme, ma la persona seduta a gambe incrociate davanti al falò.
                                


                                



