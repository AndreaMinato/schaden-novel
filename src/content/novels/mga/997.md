---
title: Capitolo 997 – Vecchia Scimmia
pubDate: 2024-07-03T03:13:16.454Z
tags:
    - mga
---


<em>CAPITOLO SPONSORIZZATO, ringraziamo Dio!
72 capitoli in coda (69 Dio + 3 Federico), 1/3,
-Schadenfreude</em>


Chu Feng guardò con attenzione la figura e rimase di nuovo scioccato.


Era una scimmia magra come un fiammifero, dagli abiti laceri e il pelo scompigliato. Sembrava sul punto di morire a giudicare dalle sue pessime condizioni.


Tuttavia Chu Feng individuò una ferocia quasi impercettibile nascosta nel suo sguardo spento, una fierezza che poteva solo essere nata dopo una certa serie di esperienze e sofferenze. Chu Feng al momento era ben lontano dal poterla eguagliare.


"Wow, cos'è questa? Perché c'è una scimmia dopo i cosi con le teste di cane? Non siamo mica capitati in uno zoo, vero?" Esclamò sorpresa Ovetto.


Anche lei era certa che fosse il luogo in cui era stato Huangfu Haoyue. Così, dopo aver varcato la soglia, lei e il giovane avevano pensato che avrebbero incontrato i genitori, o se non altro i parenti di Chu Feng.


Ma la scimmia di fronte a loro non sembrava appartenere alla sua famiglia.


Non pareva nemmeno una Bestia Mostruosa, ma solo una normalissima scimmia. Tuttavia Chu Feng era una persona dal potere speciale, come poteva essere imparentato con un animale?


"Junior Chu Feng porge i suoi saluti al Senior." Nonostante fosse confuso e non sentisse la minima familiarità con la creatura, Chu Feng porse comunque i suoi rispetti e si inchinò.


Chu Feng era certo che fosse questo il posto in cui lui e Huangfu Haoyue si erano incontrati. Non importava chi fosse quella scimmia, probabilmente non era una nemica dato che era qui. Anche se non faceva parte della famiglia di Chu Feng, sicuramente dovevano esserci qualche tipo di rapporto tra di loro. Così era degna di un saluto.


Ma chi avrebbe pensato che la vecchia scimmia gli avrebbe solo dao un'occhiata. Poi tornò a guardare il fuoco e disse: "Sei troppo debole. Non provi vergogna nel tornare così? Vattene via!"


Le sue parole erano gelide. Contenevano perfino un forte sdegno e disprezzo.


Chu Feng, che pensava di poter scoprire le sue origini e credeva di stare per incontrare i suoi parenti non riuscì ad accettare quelle parole.


Tuttavia, considerando che non conosceva bene la situazione, non disse molto. Invece porse di nuovo i suoi rispetti e disse: "Senior, mi riconosce? Dato che lo ha fatto, può dirmi dove sono i miei genitori?"


Ma la vecchia scimmia ignorò le sue parole. Invece usò un bastone di legno per ravvivare il falò.


"Senior, non so cosa ho sbagliato per destare il suo scontento nei miei confronti, ma si può dire che abbia superato molte difficoltà per arrivare fin qui. Non ho molte richieste; voglio solo vedere la mia famiglia. Così... se l'ho offesa in qualche modo, per favore mi perdoni."


Dopo aver visto che le sue parole erano inefficaci, Chu Feng ancora una volta porse i suoi rispetti. Poi avanzò.


Dato che aveva un atteggiamento così pessimo, Chu Feng non ebbe più intenzione di sprecarci fiato e decise di andare oltre. Questa terra era così grande; se la famiglia di Chu Feng fosse stata davvero qui, allora l'avrebbe trovata sicuramente.


*bang*


Tuttavia, prima ancora che facesse qualche passo in avanti, un potere invisibile lo colpì velocemente.


"Ah!"


Questa energia lo costrinse ad arretrare di diversi metri. Chu Feng rimase basito mentre cadeva a terra. Tuttavia non provò molto dolore, il potere lo aveva solo respinto; non lo aveva ferito.


Puntò lo sguardo verso il posto da cui era stato respinto e non trovò nessuna formazione. Non era stata una barriera a respingerlo.


Dopodiché riguardò la vecchia scimmia, ma notò che non lo stava guardando nemmeno. Chu Feng era stato colto alla sprovvista prima, così non aveva capito se il potere provenisse da lei o no.


*whoosh*


All'improvviso Chu Feng si rialzò. Poi usò una tecnica marziale per correre velocemente e si precipitò in avanti con fare fulmineo.


*bang*


Tuttavia, com'era accaduto precedentemente, Chu Feng fu respinto da un potere invisibile ancora prima di superare la scimmia.


Stavolta si arrabbiò un po'. Chu Feng era rimasto in allerta e ora era quasi certo che era stata la vecchia scimmia a bloccarlo.


Anche se era scontento, non mostrò nessuna rabbia. Aveva la sensazione che la scimmia avesse qualche sorta di rapporto con la sua famiglia. Così chiese con molto rispetto: "Senior, perché deve fermarmi?"


Ma inaspettatamente la scimmia rimase impassibile, non lo considerava nemmeno.


Questo mise Chu Feng in una posizione difficile. Era certo che questo era il posto giusto, se non altro ci sarebbe dovuto essere qualche suo parente qui. Anche questa vecchia scimmia probabilmente aveva un rapporto con lui, altrimenti non avrebbe detto le parole di prima.


Quelle parole, nonostante fossero sprezzanti, indicavano che la creatura sapeva qualcosa.


Eppure ora non era disposta a lasciarlo passare e lo stava perfino scacciando via.


La sua potenza era indescrivibile. Chu Feng non era in grado di superarla con la forza, così poteva solo chiederle di farlo passare. Eppure era stato ignorato, cos'altro poteva fare?


Ovetto disse all'improvviso: "Chu Feng, lasciami uscire e fare un tentativo. Questa scimmia non è semplice come sembra. A giudicare dalla sua forza, probabilmente è ancora più formidabile di quanto lo ero in passato prima di essere catturata. Non è assolutamente un normale Martial Emperor. Forse è stata lei a sigillarmi nel tuo corpo."


"Lasciami uscire e gli chiederò di dirmi dei dettagli. Anche se non sapesse nulla delle tue origini, almeno fammi capire perché mi ha sigillato nel tuo corpo."


Chu Feng non rifiutò. Prima di tutto lo stava aiutando e, secondo, lo spirito aveva il diritto di fare domande. La sua richiesta non era irragionevole.


Così Chu Feng evocò il Portale degli Spiriti e la grande regina ne uscì lentamente.


Dopo che lo spirito apparì, l'espressione della scimmia cambiò lievemente. Sembrava piuttosto sorpresa, ma dopo un'occhiata, non le prestò più attenzione.


Ovetto non sembrò stupita da una reazione del genere. Mostrò un sorriso dolce e affascinante. Camminò in avanti con le sue lunghe gambe slanciate, ma quando si fermò, fece qualcosa che lasciò completamente sbigottito Chu Feng.
                                


                                



