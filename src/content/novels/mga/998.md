---
title: Capitolo 998 – Il Mistero delle sue Origini
pubDate: 2024-07-03T04:13:16.454Z
tags:
    - mga
---


<em>CAPITOLO SPONSORIZZATO, ringraziamo Dio!
da editare
71 capitoli in coda (68 Dio + 3 Federico), 1/3,
-Schadenfreude</em>


Ovetto si mise le mani sui fianchi e aggrottò le sopracciglia. Con tono alto e chiaro, iniziò ad insultare: "Vecchia scimmia bastarda, chi diavolo ti credi di essere, comportandoti come se fossi un signore qui? Credi di poter fare il bullo solo perché sei un po' più grande? E osi dire a Chu Feng di andarsene via da qui? E osi anche fermarlo? Credi di essere un dio?"


"Ti dirò questo: puoi scacciare via Chu Feng, ma dovrai fare i conti con me. Perché hai sigillato la mia coltivazione? Oggi mi devi dare una spiegazione soddisfacente! Altrimenti ti strapperò tutti i peli e ti farò diventare pelato!"


Chu Feng rimase sbalordito da queste parole. Aveva pensato ai molti modi a cui sarebbe ricorda per persuadere la vecchia scimmia, ma non si sarebbe mai aspettata che sarebbe stata così feroce. Non aveva nemmeno detto una parola cortese e aveva iniziato ad insultarla. Aveva parlato con un tono così accanito.


*boooom*


La vecchia scimmia si alzò all'improvviso e allo stesso tempo una feroce Potenza Imperiale iniziò a travolgerli come un uragano.


Era davvero troppo potente. Chu Feng si irrigidì di fronte ad essa. Aveva problemi perfino a respirare e Ovetto si inginocchiò con un'espressione di dolore.


"Un mero spirito Asura osa parlarmi così? Chi ti ha dato questo coraggio?!" La scimmia rivelò un'espressione furiosa. Le sue parole erano piene di rabbia e si poteva perfino sentire il rumore dei suoi denti digrignati.


"Mm..." Oltre al dolore, Ovetto mostrò un'espressione testarda. Sembrava che volesse rispondergli, ma non ci riusciva. La sofferenza trapelava sempre più dal suo volto, facendo preoccupare Chu Feng.


"Senior, Ovetto si è sempre espressa senza avere molta considerazione. Inoltre il suo potere è stato legato ed è stata sigillata nel mio corpo per molti anni. Prova del rancore e per questo ha detto parole del genere. Senior, spero che possa risparmiarle la vita." Pregò velocemente Chu Feng.


"Non importa quanto siano forti, gli spiriti sono sempre schiavi. La mancanza di una scortesia è dovuta al suo padrone."


"Ora, se ti inginocchierai e mi implorerai, la risparmierò. Altrimenti questo posto diventerà la sua tomba!" Disse con ferocia la vecchia scimmia.


"Mm!!" Ovetto si infuriò. Voleva intervenire, ma non riusciva nemmeno a parlare.


La vecchia scimmia era troppo terrificante. Aveva una Potenza Imperiale molto più potente di quella del tipo con la testa di cane. Come aveva detto Ovetto, in effetti questa vecchia scimmia era una persona spietata e indescrivibilmente potente.


"Senior, se l'ho davvero offesa in qualche modo, può dirmelo. Se l'ho delusa in qualche modo, mi inginocchierò comunque anche se non lo desidera."


"Tuttavia se non mi spiegherà il motivo e vorrà scacciarmi e basta... Ad essere sinceri Ovetto ha ragione. Se vuole che venga punito io per il suo affronto, posso farlo; tuttavia non mi inchinerò assolutamente." Rifiutò fermamente Chu Feng.


"Basta assurdità. Ti inginocchierai o no?" Gridò con furia la vecchia scimmia. L'ambiente attorno sembrava tremare; non solo il suo potere era soverchiante, ma il suo tono era perentorio. Se Chu Feng non si fosse inchinato, allora avrebbe davvero ucciso Ovetto.


"Senior, se non mi dice il motivo, allora non mi inginocchierò."


"Tuttavia per me Ovetto non è solo uno spirito, né una schiava. È una compagna molto importante per me."


"Chiedo di dare la mia vita al suo posto e di risparmiarla. Finché la lascerà viva, sono disposto a morire al suo posto." Disse di nuovo Chu Feng. Il suo sguardo era risoluto.


"Mm!" Quando sentì quelle parole, Ovetto tremò. I suoi splendidi occhi si arrossarono all'istante e due rivoli di lacrime scintillanti rigarono il suo viso. Nonostante la vecchia scimmia la stesse bloccando, non poteva controllare le sue emozioni.


Quando Ovetto aveva sentito che Chu Feng era disposto a morire per lei, il cuore di questa regina si sciolse. Ne era stata davvero colpita.


"Ahahahah..." Proprio in quel momento la vecchia scimmia scoppiò a ridere. Sembrava molto contenta. Solo dopo un po' guardò Chu Feng con soddisfazione e disse: "Nonostante la tua coltivazione sia carente, hai un po' di coraggio. Non hai gettato disonore sul nome di tuo padre."


La vecchia scimmia fece un cenno. Le fiamme nel falò divennero una lanterna che atterrò nelle sue mani.


"Seguimi." Si girò. Avanzava con la schiena curva nelle profondità del mondo nero come la pece. Simultaneamente la terrificante Potenza Imperiale scomparì.


Una volta liberata, Ovetto si alzò velocemente. Piena di furia, balzò in avanti e cercò di attaccare la vecchia scimmia.


*hmm*


Tuttavia Chu Feng era già pronto e fece apparire un Portale degli Spiriti di fronte ad Ovetto. Colta di sorpresa, lo spirito saltò nel portale.
Vedendo che il suo piano aveva avuto successo, Chu Feng lo richiuse frettolosamente.


"Cosa stai facendo? Fammi uscire! Non sono mai stata umiliata così tanto in tutta la mia vita! Ucciderò quella vecchia scimmia!" Ruggì furiosa Ovetto quando si era resa conto di essere caduta nel tranello di Chu Feng.


"So che serbi rancore, ma ora non siamo abbastanza forti. Se combattessimo, saremmo noi i soli a soffrire."


"Se vuoi comunque andare, posso unirmi a te. Non rimarrò a guardare mentre ti suicidi. Anche se morirai, mi unirò a te."


"Se vuoi davvero condannarti a morte senza alcun motivo, mi unirò a te ora." Chu Feng aprì di nuovo il Portale degli Spiriti.


Ovetto però non uscì. Prima si asciugò le lacrime contrariata, poi disse: "Per questa volta mi tratterrò per te."


Dopo aver parlato, Ovetto si sedette in un angolo dello Spazio del Mondo degli Spiriti. Si rannicchiò e mise la testa tra le gambe senza dire più nulla.


Chu Feng si addolorò vedendola così, ma non poteva farci nulla. A parte il fatto che la vecchia scimmia era troppo potente, aveva comunque un rapporto molto significativo con lui.


Nonostante il suo atteggiamento fosse orribile e li avesse ridicolizzati, non li aveva feriti. Ora il suo comportamento era anche cambiato all'improvviso e stava perfino facendo strada a Chu Feng. Le sue azioni precedenti potevano essere state una prova.


La scimmia non voleva davvero mettere in difficoltà Chu Feng, quindi, figuriamoci vendicare Ovetto, era molto difficile serbarle rancore.


Ma proprio per questo Chu Feng sentiva che Ovetto era stata davvero contrariata. Per questo soffriva per lei.


Non gli importava quante umiliazioni avrebbe subito lui, ma Chu Feng non voleva che i suoi cari dovessero sopportare questo dolore. Naturalmente Ovetto era compresa nella categoria.


"Che stai aspettando?" La voce impaziente della vecchia scimmia risuonò dalle profondità di questa terra.


"Arrivo." Chu Feng non osò esitare e la seguì.


In quel momento aveva davvero troppe domande. Forse tra poco avrebbe svelato il mistero dietro le sue origini.
                                


                                



