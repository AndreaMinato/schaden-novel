---
title: Capitolo 1 - Lin Ming
pubDate: 2024-05-22T16:10:15.557Z
tags:
    - mw
---


Nella città di Fortuna Celeste, la capitale del regno, il Palazzo delle Sette Arti si ergeva di fronte alle grandi montagne Zhou. Il Palazzo delle Sette Arti era l'accademia fondata dalla Valle dei Sette Misteri, una setta con un retaggio di oltre seicento anni. Era anche l'unica organizzazione che avevano creato nel regno di Fortuna Celeste.


Visto che era l'accademia più grande del territorio, il Palazzo delle Sette Arti era dotato di una vasta quantità di tecniche marziali e tutori. Era solo naturale che fosse diventato una terra sacra per molti giovani aspiranti praticanti di arti marziali. Corrispondentemente, i requisiti per accedervi erano estremamente elevati. Non sarebbe stato esagerato dire che ammettevano solo una persona su un milione.


Nel torrido caldo estivo, un giovane si stava allenando in una foresta delle grandi montagne Zhou. I suoi pugni erano fasciati e fronteggiava a petto nudo un grosso albero dalla corteccia ruvida. Scagliava un colpo dopo l'altro, colpendo con forza contro il tronco.


Bang!


Bang!


I tonfi riecheggiavano nella foresta. Lo strato spesso della corteccia si era incavato, rivelando una consistenza grigiastra. Sulla sua superficie c'erano delle macchie di sangue.


Il nome di questo giovane era Lin Ming. Possedeva un talento marziale di terzo livello.


Nel regno di Fortuna Celeste, metà dei cittadini non avevano un talento speciale nelle arti marziali e non potevano allenarle, mentre l'altra metà, almeno l'ottanta per cento di loro, avrebbe avuto un talento di primo livello.
Queste persone, anche se avessero potuto praticare le arti marziali, non sarebbero riuscite ad ottenere risultati significativi. Il venti per cento degli uomini rimasti per lo più avrebbe avuto un talento di secondo livello. Se si fossero allenati diligentemente, avrebbero avuto una possibilità di raggiungere qualche risultato, ma non sarebbero quasi mai riusciti a diventare dei maestri di arti marziali.


Il talento di terzo livello di Lin Ming poteva essere considerato di alta classe. Se uno fosse stato vanaglorioso, avrebbe potuto definirlo addirittura la crème de la crème, ma perfino con il suo talento sarebbe stato comunque difficile essere ammessi al Palazzo delle Sette Arti!


Lin Ming ne era ben consapevole. Infatti aveva scelto il Palazzo Marziale di Fortuna Celeste anche se era un’accademia di qualità inferiore a quella delle Sette Arti e si era messo d'accordo di partecipare all'esame di ammissione con la sua amica d'infanzia, la splendida Lan Yunyue, che aveva un potenziale uguale al suo.


Il Palazzo Marziale di Fortuna Celeste era stato fondato dal regno. Aveva solo quasi ottant'anni di storia, un numero davvero limitato. Le antiche tecniche e il retaggio di un'organizzazione erano di massima importanza per i praticanti di arti marziali. Senza delle buone tecniche, sarebbe stato quasi impossibile arrivare o superare lo stadio della Circolazione, la fase finale della trasformazione del corpo.


Molti guerrieri sognavano di entrare nello stadio della Circolazione. Era anche il primo punto di svolta per un coltivatore della via marziale. Una volta raggiunto, la durata della vita di una persona sarebbe aumentata di molto. Inoltre un guerriero di questo livello avrebbe ottenuto un titolo nobiliare, permettendogli di condurre una vita di prosperità e portando benefici ai suoi discendenti.


Il Palazzo Marziale di Fortuna Celeste era molto indietro rispetto a quello delle Sette Arti e non riusciva ad allenare così tanti maestri allo stadio della Circolazione.


Lin Ming dedicava il cuore e l'anima alle arti marziali. Era solo naturale che desiderasse anche lui entrare nel Palazzo delle Sette Arti. Se il suo talento non fosse stato sufficiente, allora avrebbe potuto solo contare sulla sua diligenza e sulla sua perseveranza per impressionare positivamente gli esaminatori. Tuttavia le possibilità di essere ammessi erano molto basse. Inoltre, una volta che avesse fallito, avrebbe sprecato sei mesi per aspettare un'altra opportunità. Per i praticanti di arti marziali il tempo era una risorsa preziosa.


Considerando la situazione e anche la promessa che aveva fatto a Lan Yanyue, aveva deciso invece di provare ad entrare nel Palazzo Marziale di Fortuna Celeste.


Lin Ming e Lan Yunyue si erano allenati e avevano giocato insieme per molti anni. Anche se entrambi erano giovani e nessuno aveva parlato di matrimonio, stava iniziando a sbocciare l'amore tra di loro. I genitori di Lin Ming avevano mostrato la loro approvazione e la loro premura nei confronti di Lan Yunyue. L'avrebbero sempre invitata a casa per cena.


Lin Ming e Lan Yunyue provavano affetto l'uno per l'altra e ormai dovevano solo dichiararsi. Una volta che fossero cresciuti, sicuramente il loro amore sarebbe sbocciato.


Lin Ming dava molta importanza al loro accordo. Anche se si fosse accontentato di andare nel Palazzo Marziale di Fortuna Celeste, era determinato a raggiungere lo stadio della Circolazione!


Tuttavia, al giorno dell’esame Lan Yunyue non si era presentata.


All'inizio Lin Ming aveva pensato che non fosse riuscita ad arrivare a causa di qualche imprevisto. Era stato solo dopo che aveva saputo che sarebbe entrata nel Palazzo delle Sette Arti. Inoltre, la persona che le aveva garantito un posto nell’accademia era Zhu Yan, il signorino talentuoso della famiglia numero uno di Qingsang.


Nota traduzione: Qingsang letteralmente sarebbe “moro verde”.


Anche se Lin Ming aveva solo quindici anni, aveva accompagnato i suoi genitori in viaggi fuori città in passato e quindi era più maturo dei suoi coetanei. Aveva capito il significato dietro l'intervento di Zhu Yan.


Per una famiglia importante come gli Zhu, il prerequisito fondamentale delle future mogli dei loro discendenti non era un bell'aspetto, ma un discreto talento marziale. Una moglie estremamente talentuosa avrebbe avuto molte più possibilità di dare alla luce un genio delle arti marziali.
Nonostante la famiglia di Lan Yunyue fosse mediocre, il suo talento marziale di terzo livello era molto buono considerato il suo genere. Inoltre, Lan Yunyue era una bellezza dal temperamento sbalorditivo. Era solo naturale che Zhu Yan si fosse innamorato di lei.


Per Lan Yunyue la differenza tra il Palazzo Marziale di Fortuna Celeste e quello delle Sette Arti era semplicemente troppo vasta. Le opportunità, l'onore, la gloria e il potenziale che potevano procurare entrambi erano nettamente differenti. Inoltre, dopo aver raggiunto lo stadio della Circolazione, ci sarebbe stata la possibilità di mantenere un aspetto giovane. Una tentazione del genere era semplicemente irresistibile per le ragazze.


Di fronte a queste prospettive allettanti, molte donne avrebbero scelto di stare con Zhu Yan. Dopotutto lui stesso era di bell'aspetto, e le sue origini e il suo futuro erano entrambi di gran lunga migliori rispetto a quelli di Lin Ming.


Nonostante potesse comprenderlo, sarebbe stata una menzogna dire che non lo aveva abbattuto. Era rimasto chiuso nella sua stanza per tre giorni. Dopodiché era tornato fuori e aveva iniziato ad allenarsi in continuazione e con molta più intensità.


In passato aveva già deciso di raggiungere lo stadio della Circolazione e perseguire un livello ancora superiore. Non aveva cambiato idea. Se prima aveva dubbi, l'abbandono di Lan Yunyue aveva rafforzato la sua risoluzione.


Era deciso a tentare l'esame del Palazzo delle Sette Arti, non importava quanto sarebbe stato difficile.


Bang!


Bang!


I tonfi provocati dai colpi risuonavano continuamente per tutta la foresta. Lin Ming stava colpendo un Albero di Ferro. Non solo l'albero possedeva uno strato di corteccia estremamente duro, aveva anche delle forti capacità di rigenerazione. Per questo molti principianti lo avrebbero scelto per allenarsi.


Dopo aver tirato chissà quanti pugni, alla fine Lin Ming esaurì le forze. Appoggiandosi al tronco, si sedette su un pezzo di roccia e tirò fuori un po' di erbe da uno zaino appoggiato a terra. Le strofinò sulle sue ferite e aprì e chiuse le mani. Per i praticanti di arti marziali, spesso era necessario utilizzare delle erbe curative, altrimenti le ferite interne si sarebbero accumulate. Una volta raggiunto il limite, si sarebbe rischiato di diventare invalidi o perfino di morire.


Questa erba si chiamava Filo di Ferro perché il succo verde che produceva, nonostante avesse proprietà curative, avrebbe causato un dolore terribile, come quello che si sarebbe provato passandosi dei fili di ferro su una lesione.


Lin Ming strinse i denti mentre sopportava il dolore. Recuperò delle bende bianche dal suo zaino e le avvolse attorno ai suoi pugni, fasciandoli.


A dire la verità, c'erano molte altre erbe più efficaci in confronto al Filo di Ferro. Queste erbe avevano anche degli effetti collaterali più tenui, ma costavano molto di più. Lin Ming però non poteva permettersele.


I suoi genitori gestivano un ristorante a Qingsang, ma non erano i proprietari, in realtà la struttura apparteneva alla famiglia Lin.


Nonostante condividessero lo stesso cognome, la stirpe di Lin Ming era stata separata dalla famiglia Lin da diverse generazioni. La famiglia Lin aveva affidato la gestione di alcuni affari meno importanti ai parenti più distanti. I genitori di Lin Ming dipendevano completamente dalla gestione del ristorante per sopravvivere. Ogni anno avrebbero ricevuto un introito fisso e qualche commissione. Questi soldi naturalmente erano sufficienti per sopravvivere per loro, ma sarebbe stato azzardato usarli per finanziare un praticante di arti marziali.


I genitori di Lin Ming in origine volevano che il loro figlio continuasse gli affari di famiglia e diventasse il gestore del ristorante, ma vedendo la devozione ardente di Lin Ming nei confronti delle arti marziali, avevano scelto di usare tutti i loro risparmi per acquistare delle erbe curative per lui.


Da allora i risparmi della famiglia di Lin Ming erano diminuiti poco a poco, ma il ragazzo era rimasto al primo stadio dell'allenamento.


La trasformazione del corpo era la prima fase della strada delle arti marziali. Consisteva nella tempra del corpo ed era separata in sei stadi. Il primo era lo stadio della forza, il secondo era quello della carne, poi c'era quello delle viscere, dell'alterazione dei muscoli, forgia delle ossa e della circolazione. Dopodiché uno sarebbe riuscito ad arrivare allo stadio Houtian.


Dopo aver cosparso le sue ferite con il succo del Filo di Ferro, Lin Ming si riposò per un'ora per permettere alla sua pelle di assorbire le proprietà medicinali della pianta. Poi si rialzò con l'intenzione di continuare ad allenarsi quando vide arrivare un giovane paffuto che stava portando con sé una spada lunga. Vedendo Lin Ming, fece un largo sorriso e disse: "Fratello Lin, oggi è il giorno di registrazione per partecipare alla prova del Palazzo delle Sette Arti, te ne sei dimenticato? Perché ti stai ancora allenando qui?"


Il nome di questo ragazzo era Lin Xiaodong, era un po' più giovane di Lin Ming.
Crescendo insieme i due avevano sviluppato un forte legame di amicizia.


Lin Xiaodong era un diretto discendente della Famiglia Lin, ma anche gli eredi diretti erano divisi in categorie. Lui faceva parte del gruppo di livello inferiore. Per quanto riguardava i suoi genitori, avevano anche loro un'attività e avevano un rapporto stretto con i genitori di Lin Ming.


Dopo aver visto Lin Xiaodong, Lin Ming tornò a rivolgere l'attenzione al tronco e disse: "All'inizio ci saranno troppe persone. Ci vorranno dalle due alle quattro ore per fare la coda. Andare lì adesso sarebbe uno spreco di tempo."


"Dannazione, non sprechi nemmeno un secondo. Devi davvero spingerti fino a questo punto?" Disse esasperato Lin Xiaodong. Si avvicinò al tronco e, vedendo i buchi causati dai pugni e le tracce di sangue nel legno, osservò le bende di Lin Ming. Poi sospirò con delusione: "Sei proprio impazzito, sei riuscito a danneggiare l'Albero di Ferro fino a questo punto. Di questo passo il Filo di Ferro non sarà sufficiente. Se continui così, ti rovinerai le mani!"


Lin Ming non rispose. La strada delle arti marziali era una continua lotta contro le leggi della natura. Considerando il suo talento marziale di terzo livello, arrivare al sesto stadio della Trasformazione del Corpo sarebbe stato incredibilmente difficile. Se non si fosse impegnato a fondo quando era ancora giovane, allora non avrebbe avuto speranze di raggiungere il suo obiettivo.
Di questo passo avrebbe rischiato di diventare un invalido a causa dell'accumulo di ferite interne. Forse però sarebbe riuscito a farcela prima che accadesse. E una volta che fosse arrivato allo stadio della Circolazione, il suo corpo sarebbe stato temprato e le sue ferite interne sarebbero svanite.


Per Lin Ming questa era una battaglia estenuante.


Era anche una scommessa dove stava mettendo in gioco la sua vita.


Lin Xiaodong sospirò e tirò fuori un involto dal suo abito. Lo aprì poco alla volta e disse: "Tieni."


Lin Ming si girò e fu scioccato nello scoprire che c'era un ginseng cremisi nel fagotto. A giudicare dal suo aspetto, questo ginseng aveva almeno cento anni d’età. Era una medicina di alto livello usata per guarire le ferite e arricchire il proprio sangue. Ad ogni utilizzo era sufficiente una fetta sottile. Inoltre le sue proprietà erano molto delicate. Doveva valere almeno centocinquanta liang, l'equivalente degli introiti annuali della famiglia di Lin Ming.


Lin Ming si irrigidì e scosse la testa: "Non posso accettarlo."


Anche se erano affiatati come fratelli, questo Ginseng Sanguigno era semplicemente troppo costoso. La posizione in famiglia di Lin Xiaodong era molto bassa. Anche se la sua situazione era di gran lunga migliore in confronto a quella di Lin Ming, non sarebbe stata comunque sufficiente per finanziare l'allenamento marziale di Lin Xiaodong.


Lin Xiaodong diede direttamente il Ginseng Sanguigno all'amico e disse: "L'ho comprato per te. Sai come mi alleno; non combino granché."


"Le mie ferite non sono nulla. Sarebbe uno spreco se lo usassi io. Se lo rifiuterai, allora l'avrei comprato per niente. Non ho molte ambizioni nella vita. Voglio solo continuare a mantenere la mia posizione come discendente diretto della famiglia Lin. Per me sarà sufficiente non perdere questa posizione e assicurarmi che anche la prossima generazione della mia famiglia mantenga il suo posto nella famiglia Lin."


Lin Ming rimase in silenzio per un momento per poi accettare il medicinale. Poi disse: "Molto bene, lo accetterò. Avanzerò fino allo stadio della Circolazione per questo ginseng."


"Ahah, ora sì che mi piaci. Non solo dovresti avanzare allo stadio della Circolazione, devi anche picchiare quel figlio di put***a di Zhu Yan. Quel bastardo è sempre stato una spina nel fianco!"


'Zhu Yan, uh...' Lin Ming sospirò lievemente. Zhu Yan era stato già ammesso nel Palazzo delle Sette Arti. Inoltre al momento era uno dei discepoli di alto livello nella Dimora Celeste interna, la sua forza era arrivata al picco del terzo stadio della trasformazione del corpo. Nonostante questo, Lin Ming era deciso a sconfiggerlo. Questo non a causa di Lan Yunyue, ma per perseguire la via delle arti marziali. Doveva fronteggiare un ostacolo dopo l'altro, superando i suoi limiti. Così Zhu Yan aveva ottenuto il posto d'onore come primo obiettivo da raggiungere.


Alla base delle grandi montagne Zhou c'era una fila di costruzioni che si estendeva per venti chilometri. Questa era il dominio del Palazzo delle Sette Arti e oggi era il giorno di registrazione per chi desiderava partecipare alla loro prova. Si era radunata una folla nel campo di fronte al palazzo.


Anche se Lin Ming e Lin Xiaodong avevano deciso apposta di arrivare tardi, si resero conto di aver sottovalutato il numero di candidati che si sarebbero presentati. Si erano formate tre file lunghe diversi metri. A giudicare dal ritmo con cui venivano smaltite le richieste, ci sarebbe voluta un'ora prima che arrivasse il loro turno.


"Dovremo aspettare." Lin Xiaodong sospirò e poté solo rimanere ad aspettare.


"Mm." Lin Ming annuì.


"Ehi, ci sono pochissime persone lì." Lin Xiaodong indicò una piccola porta vicina. Non passavano molte persone per quel cancello. Inoltre il pavimento lì era ricoperto da un tappeto rosso.


"Quel posto è riservato ai nobili..." Lin Ming aveva notato le scritte su un'insegna.


Dato che il Palazzo delle Sette Arti era stato costruito nel territorio del regno di Fortuna Celeste e usava le sue risorse, era solo naturale che concedesse dei privilegi ai membri d'élite del posto. In effetti molti degli incarichi dei palazzi marziali sarebbero stati affidati a queste persone importanti. Un esempio del genere era proprio la gestione delle registrazioni di oggi.


"Dannazione." Mormorò scontento Lin Xiaodong. Le cariche nobiliari potevano essere concesse solo dalla famiglia imperiale ed erano ereditabili. Anche se la famiglia Lin era  ricca, non apparteneva a questa categoria.


Mentre Lin Xiaodong stava maledicendo i nobili per sfogarsi, il cancello si aprì. Due giovani uscirono dalle porte; uno di loro indossava abiti blu e aveva una spada lunga appesa al fianco. Era di bell’aspetto e i suoi capelli erano legati da una fascia dorata.


Lin Ming si accigliò quando lo vide perché era Zhu Yan in persona.


Una discendente degli Zhu si era sposata nella famiglia imperiale ed era diventata la concubina preferita dell'imperatore. Grazie a questa connessione, la famiglia Zhu era diventata la numero uno a Qingsang. Inoltre aveva ottenuto titoli nobiliari e quindi aveva permesso a Zhu Yan di ammettere direttamente Lan Yunyue nel Palazzo delle Sette Arti.


"Dannazione, abbiamo finito per incontrare quella persona odiosa." Mormorò scontento Lin Xiaodong.


Accanto a Zhu Yan c'era un altro giovane. Un po' di altri nobili in attesa fuori scelsero poi di seguirli. Sembrava che Zhu Yan avesse portato l'altro giovane a registrarsi. I due continuarono ad avanzare. Di questo passo inevitabilmente lui e Lin Ming si sarebbero incontrati.


Lin Ming probabilmente avrebbe avuto la peggio se fosse successo, ma non decise di ritirarsi e invece guardò con calma Zhu Yan mentre si avvicinava.


Quando vide Lin Ming e Lin Xiaodong, Zhu Yan si fermò per un attimo. La sua prima reazione fu di stupore, poi si accigliò. Vedere Lin Ming lo metteva a disagio. Nonostante gli avesse portato via Lan Yunyue, la ragazza aveva rifiutato di entrare in intimità con lui prima del matrimonio.
Chiaramente era ancora affezionata a Lin Ming, per non parlare del senso di colpa che nutriva nei suoi confronti. Il solo motivo per cui aveva scelto Zhu Yan, era per poter ammessa nel Palazzo delle Sette Arti. In quanto uomo, Zhu Yan non poteva tollerare il fatto che la sua futura moglie stesse pensando ad un'altra persona.


"Ti chiami Lin Ming, vero? È davvero inaspettato che tu ci abbia seguito fin qui. Tu, con un mero primo livello dello stadio della Forza vuoi provare ad entrare nel Palazzo delle Sette Arti?"


Il significato dietro queste parole era ovvio. Zhu Yan non avrebbe mai permesso a Lin Ming di entrare nel Palazzo delle Sette Arti. Anche se non lo considerava una minaccia, la sua presenza avrebbe reso impossibile a Lan Yunyue di scordarsi di lui.


"Che riesca a superare o no l'esame è un mio problema. Non sono qui perché ho seguito qualcuno. Sono qui perché voglio perseguire la strada delle arti marziali."


"La strada delle arti marziali? Un mero talento appena sopra alla media osa dire parole del genere? Che insolenza!" Ci fu un fruscio e la sua spada lunga fu estratta dal suo fodero! Zhu Yan la strinse e menò un fendente, rilasciando un'energia intensa. Un'onda d'urto a stento visibile tranciò a metà la chioma di un albero vicino.


Ci fu un crepitio e una grande quantità di rami e foglie caddero a terra. Le persone attorno lo fissarono strabuzzando gli occhi. Molti avevano circa la stessa età di Zhu Yan e non erano molto più giovani di lui, ma dovevano riconoscere di essere di gran lunga più deboli.


Il motivo per cui Zhu Yan aveva scagliato questo colpo era per scoraggiare Lin Ming e mostrargli il divario che c'era tra di loro: "Sono un talento marziale di quarto livello. Ho iniziato ad allenarmi a dodici anni, consumando innumerevoli pillole medicine, e ora sono entrato nella Dimora Celeste della fazione della Spada nel Palazzo delle Sette Arti. Al momento sono al picco del terzo stadio della Trasformazione del Corpo. Anche così, sono ancora un principiante. Eppure qualcuno come te osa parlare della strada delle arti marziali?"


L'atteggiamento di Zhu Yan era così arrogante che fece infuriare Lin Xiaodong: "Umpf! Sei semplicemente nato due anni prima di noi! Di che ti stai vantando? Se avessi la tua stessa età ti batterei con una sola mano!"


Zhu Yan si accigliò e si girò verso Lin Xiaodong. Fece un passo avanti e l'energia primaria nel suo corpo si scatenò mentre chiedeva: "Chi sei tu?"


"Io..." A causa dell'aura di Zhu Yan, Lin Xiaodong non riuscì a rispondere. Fece un passo indietro, deglutì e si batté il petto per poi dire: "Mi chiamo Lin Xiaodong, ricordatelo bene!"


"Lin Xiaodong? Umpf, i membri della famiglia Lin che sono degni di parlare con me possono essere contati con le dita di una mano. Cosa ti fa pensare che un pagliaccio come te abbia il diritto di rivolgersi a me? Questo include anche te Lin Ming! Se non fosse per Lan Yunyue, non saresti degno di parlarmi! Ti darò questo consiglio, un uomo deve capire i suoi limiti. Una persona come Lan Yunyue non è alla tua portata."


Una donna talentuosa di bell'aspetto e con un portamento eccezionale era rara a Qingsang. Solo le grandi famiglie avrebbero fatto nascere giovani del genere. Tuttavia, considerando i conflitti di interesse tra le grandi famiglie, non avrebbero mai permesso che le donne talentuose si sposassero in altre famiglie, rafforzando la stirpe dei loro rivali. Quindi, le famiglie più importanti avrebbero richiesto che l'uomo si unisse al loro clan. Questo era il motivo per cui Zhu Yan aveva detto tutto questo.


"Mille liang d'oro! D'oggi in avanti non voglio più vederti!" Disse Zhu Yan mentre tirava fuori una pila di banconote dalla manica.


Le persone attorno rimasero senza parole. Mille liang d'oro erano una cifra elevata, sufficiente per comprare le erbe necessarie ad un coltivatore del primo stadio per tre anni.


"Mille liang d'oro? Ci hai preso per dei mendicanti?" Lin Xiaodong spinse via le banconote. A dire la verità stava solo mostrando una facciata coraggiosa. Perfino per lui mille liang d'oro erano una cifra enorme.


Zhu Yan fece un cenno e spinse via Lin Xiaodong con la sua energia. Zhu Yan fissò freddamente Lin Ming, in attesa della sua risposta.


Lin Ming fece un respiro profondo per poi dire con lentezza, ma con decisione: "Zhu Yan, non sono talentuoso come te, ancora meno posso competere con te in quanto a origini. Tuttavia la coltivazione delle arti marziali non dipende solo da questi fattori; c'è una cosa ancora più importante... il cuore di un praticante di arti marziali!"


"Coltivi per ottenere ricchezze, prestigio e per vanità. Io invece per perseguire la strada delle arti marziali. La strada delle arti marziali non esiste per chi ha talento, autorità o soldi. Esiste per le persone piene di dedizione! Arriverà il giorno in cui ti supererò!" Ogni parola di Lin Ming era stata pronunciata con enfasi e chiarezza. Tutte le persone vicine avevano sentito chiaramente ciò che aveva detto.


Un talento di terzo livello voleva inseguire un coltivatore di quarto. Inoltre c'era un enorme divario tra di loro in termini di origini. Questo moccioso era impazzito!


Sentendo queste parole, Zhu Yan rimase momentaneamente sbalordito e poi scoppiò a ridere: "Bene! Molto bene davvero! Ti aspetterò!" Dopo aver detto questo, si riprese le banconote e con un sibilo fece tornare la spada nella sua guaina. Zhu Yan squadrò per un po' Lin Ming e poi si voltò.





