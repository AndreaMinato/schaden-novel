---
title: Capitolo 100 - [ ]
pubDate: 2025-10-16T07:28:18.426Z
tags:
    - mw
---


100esimo capitolo e come premio... l'influenza! Evvvaaai!
*Coff coff* Ho messo il titolo in fondo al capitolo perché è uno spoiler.
- Schadenfreude


La Pillola del Midollo Draconico Oro-cremisi era un medicinale potente e pericoloso. Per questo Lin Ming non l'aveva assunta subito dopo aver completato il simbolo di iscrizione.


Comunque ormai era entrato nel secondo livello della 'Formula True Primal Chaos' e aveva completamente raffinato l'essenza della Pillola Serpe Oro-cremisi, Lin Ming sentiva che ormai era pronto a fare il passo successivo.


Fece un respiro profondo, prese la pillola e la ingoiò.


Il medicinale scivolò nel suo stomaco dove si assestò senza alcuna reazione.


Ma Lin Ming sapeva che questa era solo la calma prima della tempesta.
Una volta che la pillola si fosse sciolta avrebbe immediatamente attaccato le sue interiora, provocandogli dolore.


Lin Ming aveva preparato un barile pieno d'acqua. Ci saltò dentro e iniziò a far circolare la 'Formula True Primal Chaos'.
L'acqua poteva aiutarlo a rilassarsi e a calmarsi.


Dopo che era passata mezz'ora, Lin Ming sentì un calore febbrile provenire dal suo stomaco. All'inizio si sentiva come se avesse bevuto un bicchiere di liquore, ma poco dopo iniziò a bruciare. Il calore si diffuse in tutte le direzioni e Lin Ming si sentì come se fosse caduto in un forno. La superficie della sua pelle iniziò ad emettere vapore, che si dissipava attraverso i suoi pori. Al momento sembrava ci fosse una forza invisibile che stesse ostacolando questo calore, cercando di trattenerlo nel corpo del ragazzo!


Questo era l'effetto del simbolo di iscrizione.


Se non ci fosse stato, l'efficacia si sarebbe dissipata, ma il simbolo stava trattenendo queste forze all'interno del corpo di Lin Ming. Un altro effetto era che aumentava le sofferenze del ragazzo!


La Pillola Serpe Oro-cremisi era gelida e mangiarla l'aveva fatto sentire come se fosse caduto in un gelido abisso. Ma questa Pillola del Midollo Draconico Oro-cremisi era calda come il fuoco e assumerla lo faceva sentire come se si fosse suicidato buttandosi in un inferno di fuoco; era un tormento difficile da sopportare!


Lin Ming si sentì bruciare e percepì un doloroso sfregamento per tutto il corpo. Questo tormento straziante lo fece quasi crollare.


All'inizio poteva far circolare la 'Formula True Primal Chaos' ma dopo un po' non ci riuscì più! Era un dolore così debilitante da essere insopportabile. Anche se Lin Ming aveva un forte cuore delle arti marziali, non poteva usare le sue forze in queste condizioni.


L'acqua nel barile diventò sempre più calda a causa di Lin Ming. Presto iniziò a bollire, emettendo un'enorme quantità di vapore bianco.


L'acqua stava bollendo.


Durante questa agonia, Lin Ming non era in grado di comprendere in quale situazione fosse. Ma in quel momento le cellule del suo corpo iniziarono spontaneamente a respirare per assorbire il calore del corpo di Lin Ming.


Il movimento delle piccole cellule formò una risonanza di vera essenza. Grazie a questa vibrazione il calore nel corpo di Lin Ming cominciò a disperdersi e il suo dolore si attenuò leggermente.
"Mmh? Anche questa volta..."


Quando Lin Ming aveva preso la Pillola Serpe Oro-cremisi, le cellule erano entrate spontaneamente nello stato adatto ad usare la 'Forza Penetrante', disperdendo le masse di aria fredda.
Stava succedendo la stessa cosa con la Pillola del Midollo Draconico Oro-cremisi.


Le innumerevoli piccole unità avevano formato una resistenza compatta contro un comune nemico. Era un loro istinto, Lin Ming non doveva coordinarle coscientemente.


Questo era senza dubbio un vantaggio di 'Forza Penetrante' della Trasformazione del Corpo.


"I 'Meridiani Chaotic Virtues Combat' sono davvero un metodo di coltivazione divino!" Quante volte Lin Ming si era stupito delle capacità di questo manuale!


Se non fosse stato per 'Forza Penetrante' Lin Ming non sarebbe riuscito a resistere così a lungo.
Se avesse ceduto, anche se fosse riuscito ad assorbire l'efficacia della pillola, trattenendo il calore troppo a lungo avrebbe danneggiato i suoi meridiani e avrebbe necessitato di un lungo periodo di guarigione.


Ma in quel momento Lin Ming poté assorbire e raffinare completamente la Pillola del Midollo Draconico Oro-cremisi.


Rimaneva soltanto il processo di assorbimento e consolidazione.


Mentre il tempo passava lentamente, Lin Ming era stato nel barile per due ore.


Durante il processo di raffinamento, la vera essenza di Lin Ming progredì ulteriormente e permeò tutti gli organi.
Questo era il Gran Successo dello Stadio delle Viscere!


Lin Ming aprì gli occhi ed esalò una boccata d'aria. Questo respiro si mescolò con il vapore bianco che riempiva la stanza e formò un piccolo vortice. Continuò a respirare così per un po' di tempo e il mulinello non mostrava ancora segni di rallentamento.


<em>'Ispirare come un serpente ed esalare una freccia di vapore era un segno del Gran Successo dello Stadio delle Viscere, ma ci ero già riuscito agli inizi del Terzo Stadio. Ora il mio respiro è come un vortice. Nei ricordi dell'anziano, una persona che allenava perfettamente il "Chaotic Virtues Combat Meridian" poteva creare tempeste e distruzione con un solo respiro e il suo grido sarebbe risuonato come il fulmine di un dio furioso. Davvero un potere che poteva stravolgere i cieli e seminare distruzione sulla terra.'</em>


Dopo aver raggiunto il Gran Successo nel Terzo Stadio della Trasformazione del Corpo, Lin Ming non si dimenticò di testare la sua forza. Non appena la sua forza aumentava, l'avrebbe misurata per confrontarla con quella di Ling Sen. Questa volta non sarebbe stata un'eccezione.


Era già tardi. La stanza di valutazione della forza era vuota. Lin Ming scelse un pilastro di pietra a caso e fece una piccola preghiera. Raccolse le sue forze e sferrò un pugno!


Peng!


Ci fu un rumore sordo e il pilastro iniziò ad oscillare avanti e indietro. Il raggio di luce balzò in alto, sorpassando cinque piedi e continuando ad andare su!


5000 jin!


5100 jin!


5200 jin!


Alla fine il raggio si fermò a 5300 jin!


Vedendo questo numero Lin Ming fece un sospiro di sollievo. Aveva sorpassato la forza di Ling Sen!


La 'Formula True Primal Chaos' era avanzata al secondo livello, insieme al Gran Successo dello Stadio delle Viscere, la potenza del suo pugno aveva sorpassato i 5000 jin!


<em>'All'inizio quando Ling Sen aveva fatto quella dimostrazione con un pugno dato con noncuranza aveva raggiunto i 4900 jin. Ma probabilmente non avrà dato del suo meglio. La sua forza dovrebbe superare i 5300 jin.'</em>


'Ma indipendentemente da questo, il punto forte di Ling Sen sta nelle sue capacità di combattimento che ha coltivato con il suo intento marziale Ashura. Mentre il mio punto forte sta nella forza. Non solo la mia forza è inferiore alla sua, ma anche le mie capacità di combattimento lo sono di molto!'


Le persone decise a perseguire il pinnacolo delle arti marziali avrebbero incontrato altri guerrieri e si sarebbero confrontate con loro, analizzando i punti di forza e di debolezza di questi avversari.


Lin Ming non faceva eccezione.


...


Passarono altri dieci giorni.


Bang!


Lin Ming diede un pugno al tronco di un grosso albero. Le foglie iniziarono a vorticare mentre cadevano. Lin Ming diede un colpetto ad Arcobaleno Penetrante e si mosse come un fulmine!


<em>Ta ta ta!</em>


In diversi respiri di tempo, trafisse tutte le foglie!


Ma Lin Ming non era riuscito ad arrivare al livello di Hong Xi, che aveva infilzato tutte le foglie disponendole in serie sulla punta della lancia. Era migliorato in velocità e precisione, ma non riusciva ancora a controllare la sua forza.


Lin Ming non cercava di controllarlo, ciò che desiderava era potere distruttivo!


Lasciò che le vibrazioni di 'Forza Penetrante' viaggiassero per la sua arma. Le scosse di vera essenza sulla punta della lancia toccavano le foglie cadenti, polverizzandole direttamente!


Poteva farlo perché aveva raggiunto il Gran Successo nello Stadio delle Viscere. La sua vera essenza era diventata più densa e aumentando la forza e velocità del suo corpo.
Nel breve periodo in cui aveva assorbito l'efficacia della Pillola del Midollo Draconico Oro-cremisi, Lin Ming aveva usato la maggior parte del tempo che gli era rimasto nelle sette formazioni principali. Gli erano rimaste solo 6 ore.


"Non male!" Hong Xi disse lì accanto. Erano ben pochi i discepoli che potevano strappare un complimento al severo istruttore.


"Negli ultimi 20 giorni sei riuscito a raggiungere il Gran Successo del Terzo Stadio della Trasformazione del Corpo. Il tuo intento marziale etereo fa davvero invidia."


L'ultima volta che l'istruttore gli aveva insegnato delle tecniche di lancia se n'era andato per dieci giorni. Dopo che era tornato, Lin Ming inaspettatamente aveva raggiunto il Gran Successo dello Stadio delle Viscere. Questo lo aveva fatto sbalordire.


Lin Ming rispose, "Istruttore Hong, prima non avevo preso la Pillola del Midollo Draconico Oro-cremisi, avevo solo mangiato la Pillola Serpe Oro-cremisi. Molti giorni fa ho mangiato la Pillola del Midollo Draconico Oro-cremisi. Ecco perché sono progredito da allora."


Hong Xi rimase un po' sorpreso. Saltava fuori che questo Lin Ming aveva contato solo sulla Pillola Serpe Oro-cremisi per avanzare al Terzo Stadio della Trasformazione del Corpo e sconfiggere Zhang Cang. Tutti, incluso l'istruttore, avevano pensato che il ragazzo avesse mangiato entrambe le pillole. Questo Lin Ming era imprevedibile.


Hong Xi disse, "Non me lo sarei immaginato. Il tuo corpo allora dev'essere particolarmente capace di assorbire i medicinali. Insieme al tuo intento marziale etereo, avrai dei risultati inimmaginabili. E questo solo perché il tuo talento marziale è scarso. Se fosse più alto di due livelli, allora non oserei nemmeno immaginare a che livelli arriveresti!"


"Beh, a partire da oggi, per dieci giorni, ti aiuterò ad allenarti. Sei già veloce, preciso e stabile, ma manca ancora un punto: il momento! Nonostante maneggiare la lancia non sia tecnico e particolare come il combattimento con la spada, la lancia ha comunque molte più mosse e variazioni! I principali metodi di attacco di una spada sono affondi, tagli e affettamenti. Ma una lancia può fare molto di più. Una lancia può affondare, spazzare, fare un arco e così via. Non ti insegnerò dei movimenti fissi. Ti aiuterò a consolidare le tue tecniche con la pratica!"


"Iniziamo! Reprimerò la mia vera essenza ad un livello simile al tuo. Non mostrerò alcuna pietà!" Mentre Hong Xi diceva quella parola, mosse rapidamente la sua lancia e fece un affondo verso il petto di Lin Ming.


Hong Xi aveva solo diminuito la sua vera essenza; non aveva soppresso la sua forza. Lin Ming non poteva reggere il confronto con lui, che era allo stadio Circolazione. La lancia dell'istruttore era fulminea e apparve istantaneamente di fronte a Lin Ming!


"Veloce!" In quel momento Lin Ming poteva sentire l'aura gelida della punta della lancia. Gli fece rizzare i peli del corpo.


<em>Peng!</em>


Lin Ming afferrò Arcobaleno Penetrante e spazzò. La lancia incontrò l'attacco di Hong Xi ed entrarono in collisione. Anche se la forza di Lin Ming aveva sorpassato i 5000 jin, la sua mano era diventata intorpidita per il colpo!


La forza di un praticante di arti marziali al picco dello stadio Circolazione era fin troppo anormale! Se Lin Ming non avesse incanalato le vibrazioni di 'Forza Penetrante' in Arcobaleno Penetrante allora sarebbe stato sconfitto in un solo colpo!



