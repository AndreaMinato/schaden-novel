---
title: Capitolo 1000 – Gran Successo del Concetto, Dominio del Loto Blu
pubDate: 2025-12-15T08:37:10.300Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
10 capitoli in coda, 0/5
-Schadenfreude</em>


Il Sovrano Chi era pronto a salvare Lin Ming, ma il giovane continuò a resistere per altri due bastoncini di incenso. Questo lo lasciò sbalordito. Solo perché uno poteva sopportare il dolore non significava che anche il corpo potesse farlo. Se qualcuno avesse cercato di superare i suoi limiti in questo modo sarebbe svenuto.


Lin Ming invece era ancora cosciente, il suo fisico era già abbastanza formidabile. Quando aveva attraversato la Distruzione l'ultima volta era stato temprato dall'energia del fuoco e la sua compatibilità con le Leggi del Fuoco era aumentata di molto per questo. Inoltre coltivava sia il corpo che l'energia. Anche il fisico di un guerriero al Lord Divino realm non poteva essere paragonato a quello di Lin Ming.


"Giusto, questo piccoletto coltiva il corpo e l'energia, quindi i suoi limiti sono superiori a quelli di un normale praticante di arti marziali. Incredibile, ha già resistito per cinque bastoncini di incenso di tempo. Per quanto ne so nessuno è mai riuscito ad arrivare a questo punto. Una volontà formidabile, delle fondamenta solide, coltivazione del corpo e dell'energia, sono tutti fattori indispensabili. Combinati insieme gli hanno permesso di arrivare a questo punto!"


"Negli ultimi due bastoncini di incenso di tempo ha compreso molto di più rispetto a ciò che ha appreso durante il primo quarto d'ora!"


Mentre il Sovrano Chi stava riflettendo, passò mezz'ora. L'energia si accumulava costantemente nel corpo di Lin Ming, come un vulcano pronto a scatenarsi da un momento all'altro. Conteneva una forza terrificante e ora era sul punto di esplodere!


L'ultimo simbolo della legge si precipitò nei meridiani di Lin Ming e fu l'ultima goccia che fece traboccare il vaso. Il suo corpo tremò e la sua vera essenza protettiva si ruppe completamente. Privo di difese, dovette sopportare direttamente l'impatto delle correnti brutali!


Se questa energia di fuoco lo avesse colpito, allora perfino Lin Ming sarebbe finito mezzo morto. E se avesse continuato per ancora più tempo allora il suo corpo sarebbe stato incenerito!


"Eheh, ragazzino, finalmente hai ceduto. Come avresti potuto continuare a persistere? Non mi andrebbe così a genio sicuramente." Il Sovrano Chi sogghignò insidiosamente, ma proprio quando stava per salvare Lin Ming, si fermò all'improvviso. L'energia piena del Concetto di Creazione che aveva preparato in anticipò ristagnò.


"Questo... cosa sta succedendo qui?"


Il Sovrano Chi spalancò gli occhi. Non si sarebbe mai immaginato che l'energia violenta che imperversava nel corpo di Lin Ming sarebbe stata soppressa da una qualche forza misteriosa che lo intimorì. Nonostante la natura di questo potere misterioso fosse molto debole, conteneva comunque un'aura sconfinata che sembrava possedere le leggi primarie del Grande Dao, sconvolgendo il Sovrano Chi.


Questo timore reverenziale era una memoria incisa nelle profondità dell'anima del Sovrano Chi. Dato che era un artefatto spirituale di tipo fuoco, aveva l'istinto di sottomettersi alle Leggi del Fuoco del Grande Dao.


"Questo potere... cos'è?"


.....


Nel frattempo stava avvenendo un cambiamento nell'energia Origin di fuoco nel corpo di Lin Ming. In origine, data la forza di Lin Ming, non avrebbe avuto modo di sopportare la temperatura ardente dell'energia negli Inferni di Fuoco, anche se ce l'avesse messa tutta.


Però dopo aver compreso le Leggi per mezz'ora, avvenne un lieve cambiamento nel Germoglio del Dio Blasfemo nel corpo di Lin Ming. Dopo che il suo corpo raggiunse il limite di sopportazione, il giovane si concentrò nel Germoglio del Dio Blasfemo e deviò tutta l'energia al suo interno.


Il Germoglio del Dio Blasfemo emanò raggi dorati, come un albero Bodhi che si sottoponeva ad un nirvana di fuoco. Tutta l'energia accumulata nel suo corpo fu risucchiata dal Germoglio del Dio Blasfemo in un secondo. Poi iniziarono a spuntare nuove foglie dal germoglio, due piccole foglie blu si spiegarono lentamente, il loro colore profondo e vibrante era molto appariscente. Poi queste foglie rigogliose formarono un cerchio, prendendo la forma di un piccolo loto blu.


Erano foglie di loto!


Lin Ming capì che tutte le foglie del Germoglio del Dio Blasfemo in realtà erano un tutt'uno. Erano la rappresentazione delle Leggi che aveva compreso negli Inferni di Fuoco e anche la rappresentazione del gran successo del Concetto di Creazione!


A questo punto il Germoglio del Dio Blasfemo ora aveva sei foglie, tre del fulmine e tre del fuoco. Tra quelle delle fiamme, una era stata formata dalla germinazione del Germoglio del Dio Blasfemo; era a forma di cuore cremisi. La seconda era stata creata dopo l'assorbimento dei frammenti della tavola di pietra lasciata da Xiao Daoji; aveva l'aspetto di un sigillo di giada imperiale quadrato dal color rame. Ora la terza foglia sembrava un loto blu.


Queste tre foglie complementavano la gloria e la bellezza l'una dell'altra, inghiottendo costantemente l'energia Origin di fuoco nel corpo di Lin Ming. Presto la spazzarono via, ma questo processo non finì qui! Il Germoglio del Dio Blasfemo non aveva assorbito abbastanza energia, così iniziò a divorare il potere delle fiamme attorno. Attorno a Lin Ming si formò un vortice risucchiante!


Visto che Lin Ming era andato ad isolarsi per conto suo e c'erano almeno 10.000 chilometri di distanza dal praticante di arti marziali più vicino, il solo a vedere questo spettacolo fu il Sovrano Chi, che rimase così scioccato al punto da non riuscire a parlare. "Cosa... cosa sta succedendo qui? Anche se la stirpe della fenice di questo bambino è così tenue, come può avere una compatibilità del genere con l'energia Origin di tipo fuoco? Questa è la prima volta che entra negli Inferni di Fuoco, quindi come può aver fatto dei progressi così enormi? Come è riuscito a fare un'impresa così assurda?"


Disse il Sovrano Chi. Anche con la sua esperienza incredibilmente ricca e le sue conoscenze, non era ancora capace di spiegare il fenomeno che stava accadendo nel corpo di Lin Ming. Il giovane sembrava contenere un potere inimmaginabile e, prendendo in prestito la potenza degli Inferni di Fuoco, era entrato in uno stato di improvvisa ispirazione e aveva iniziato ad assorbire moltissima energia!


Nonostante il Sovrano Chi fosse vissuto per innumerevoli migliaia di anni, la Forza del Dio Blasfemo era un'esistenza che superava la sua comprensione. Dopotutto era solo un artefatto spirituale; non era mai entrato in contatto con qualcosa al livello di un Empireo. E la Forza del Dio Blasfemo doveva essere almeno una potenza trascendente!


Una potenza trascendente sarebbe nata solo ogni qualche milione di anni o più!


Inoltre, dopo la loro creazione, alcune si sarebbero perse lentamente nel tempo. Ad esempio, la Forza del Dio Blasfemo, se non fosse stata ottenuta per caso da un supremo esperto del Regno Divino quando stava esplorando le antiche rovine di un Dio Blasfemo e se Lin Ming non avesse ottenuto il suo frammento spirituale, allora questa potenza trascendente sarebbe stata perduta per sempre.


Era difficile trovarne una anche solo nell'intero Regno Divino. Ognuna di esse era un potere sovrannaturale sconvolgente. Lo si poteva dedurre anche solo dall'intento marziale di Primordius. Lin Ming ne aveva solo padroneggiato un terzo, eppure riusciva a potenziare la sua forza combattiva fino a questo punto. Si poteva immaginare quanto sarebbe stato formidabile una volta completo.


E la Forza del Dio Blasfemo superava perfino l'intento marziale di Primordius!


All'inizio del suo viaggio nella strada delle arti marziali, Lin Ming aveva sempre avuto la Forza del Dio Blasfemo, ma anche così la sua percezione era sempre stata un punto debole.


Poteva essere considerata abbastanza buona in passato, ma in confronto ai talenti del Regno Divino c'era un enorme divario. Era come se avesse dei tesori e non potesse usarli. Ad esempio, di fronte alla tavola di pietra lasciata da Xiao Daoji, Lin Ming era riuscito solo a rilasciare la Forza del Dio Blasfemo per assorbire i frammenti del Grande Dao. Aveva compreso poco di essi.


Ora però, contando sul suo spirito da battaglia primordiale, Lin Ming era riuscito a sbloccare perfettamente la Porta dell'Apertura. Questo era un risultato impareggiabile per un genio del Regno Divino. La percezione di Lin Ming ora era arrivata ad un livello molto alto e sarebbe stata sfruttata al meglio usando la Forza del Dio Blasfemo, una potenza trascendente che era particolarmente utile nel coltivare le Leggi del Fulmine e del Fuoco!


Lin Ming ora stava facendo grandi progressi grazie all'accumulo di questi cambiamenti. Questa era un'improvvisa illuminazione!


Più roteava il vortice e più diventava violento. Continuò per molto tempo senza dare indicazione di rallentare. Il Sovrano Chi era pienamente concentrato nell'osservarlo. In quanto artefatto spirituale delle Leggi del Fuoco, poteva sentire che in quell'energia impetuosa si stavano iniziando a formare innumerevoli frammenti di Leggi del Fuoco mentre venivano risucchiati dal vortice!


Tra questa enorme quantità di frammenti, c'erano anche Concetti di quarto e quinto livello. Anche se Lin Ming non poteva comprenderli al momento, avrebbe potuto gettare delle solide fondamenta per studiarli in futuro. Era come un praticante di arti marziali che veniva battezzato dal Dao Celeste quando attraversava il nono Stadio della Distruzione. Nonostante fosse un processo di qualità inferiore, aveva comunque un effetto simile!


Il vortice delle fiamme continuò anche dopo un quarto d'ora. Il Sovrano Chi sospirò. "Che tipo di opportunità fortunata ha incontrato per arrivare a questo punto? È impossibile che sia dovuto solo ad una grande percezione. Ho visto innumerevoli geni con un talento e una percezione sorprendente. Figuriamoci i talenti precedenti, anche la percezione di quella Yue'er è assurdamente alta, ma nemmeno lei può arrivare al livello di questo ragazzino. È ben lontano dall'attraversare il nono Stadio della Distruzione, eppure è stato già battezzato dalle Leggi. È semplicemente innaturale!"


Disse il Sovrano Chi. In quel momento certamente Lin Ming non aveva bisogno di aiuto, aveva già assorbito completamente l'energia Origin del suo corpo e aveva iniziato ad assimilare quella attorno. Come poteva aver bisogno che qualcuno lo salvasse?


Dopo mezz'ora il vortice iniziò lentamente ad attenuarsi per poi svanire completamente. Lin Ming era completamente nudo e i suoi occhi erano fermamente chiusi, come se stesse dormendo fermamente.


In quel momento, visto che l'energia Origin era stata inghiottita tutta, si era creato un vuoto attorno a lui. Un'ondata di energia di fuoco si affrettò a riempire questo spazio. Proprio quando sembrò che avrebbe inghiottito Lin Ming, uno strato di energia verde e blu si diffusa dal dantian di Lin Ming!


<em>Hu!</em>


Lin Ming fu circondato all'istante dallo strato di energia blu. L'energia Origin impetuosa si scontrò con lo strato di energia blu per poi isolarsi all'esterno.


L'energia attorno imperversò come degli stalloni selvatici, ma nello strato blu sembrava essersi generato un altro mondo!


Iniziò ad apparire della vita. Fiori, uccelli, insetti, bestie, perfino innumerevoli piante spirituali e alberi sembrarono spuntare in quel mondo. Era un pianeta che sembrava una terra di immortali, un paradiso in un inferno di fuoco.


"Questo è... il Dominio del Loto Blu! Questo ragazzino... ha davvero compreso così velocemente il Dominio del Loto Blu?!" Borbottò il Sovrano Chi con un'espressione scioccata.


