---
title: Capitolo 1005 – La scelta di Lin Ming
pubDate: 2025-12-15T08:37:10.301Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
5 capitoli in coda, 0/5
-Schadenfreude</em>


"Abbiamo già scelto Lord messaggero." Disse Xiao Shaobai. Era soddisfatto della sua scelta. Nonostante non potesse essere paragonato al Sigillo del Cielo, era più adeguata ai suoi Concetti. Poteva essere considerata decente.


"Mm. Allora dite cosa avete scelto. Dopo non potrete più cambiarla, quindi rifletteteci bene." Disse impassibile il messaggero vestito di nero.


"Lord messaggero, ho già scelto la tavola di Cielo Ardente di 90 piedi!" Disse Xiao Shaobai. Dalle misure sembrava 10 piedi inferiore al Sigillo del Cielo, ma in realtà era a forma di rettangolo ed era ampia solo 20 piedi. Quindi era meno di un quinto delle dimensioni del Sigillo del Cielo.


Anche così, era stata creata dal nono patriarca del clan dell'Antica Fenice. Si chiamava Fentian e aveva una grande storia nel clan. Quando Lin Ming era andato nella città dell'Antica Fenice, anche il totem su cui aveva meditato era stato formato da lui. Allora Lin Ming non poteva percepire le pietre del caos, quindi aveva scelto il secondo totem migliore: il totem di pietra di Cielo Ardente.


Le due tavole erano entrambe opera del patriarca Fentian, ma il totem nella città dell'Antica Fenice conteneva solo i Concetti preliminari delle Leggi del Fuoco. Per quanto riguardava il totem di 90 piedi, su di esso erano incisi i primi otto livelli dei Concetti del Fuoco. I misteri che conteneva erano di gran lunga superiori. Naturalmente era prevedibile. Il totem di 90 piedi era 1800 volte più grande di quello nella città dell'Antica Fenice.


"Va bene. Il Totem di pietra di Cielo Ardente." Il messaggero vestito di nero annotò la scelta di Xiao Shaobai su una tavoletta di giada e poi si rivolse a Lin Ming:"Cos'hai scelto tu?"


Tutti rivolsero gli sguardi verso Lin Ming. Erano curiosi. Secondo loro, Lin Ming e Xiao Shaobai avevano un talento simile, ma Lin Ming era più orientato sul combattimento mentre Xiao Shaobai si era dedicato di più alla comprensione delle Leggi. In origine, data la presenza di Yan Yue'er, nessuno avrebbe badato a Lin Ming così tanto, ma la scommessa tra Chu Hongyun e Sun Baixing lo aveva reso il punto focale della situazione.


"Lin Ming è in difficoltà. Il migliore, il Sigillo del Cielo, è stato preso da Yan Yue'er, qualsiasi cosa che sceglierà sarà un avanzo."


"Sì, ma non ci si può fare niente. Chi ha lasciato che Yan Yue'er ottenesse la stirpe dell'Antica Fenice perfetta? Credo che Lin Ming sceglierà la Tavola del Dao Supremo. È alta 120 piedi e ampia 15; è simile a quella di Cielo Ardente. Dato che proviene dal membro della vecchia generazione Xiao Daoji, è un'opera di altissima qualità!"


"Lo penso anche io."


Diversi discepoli discussero tra di loro. Lin Ming alla fine aprì bocca per parlare. Tuttavia non disse direttamente la sua scelta. "Lord messaggero, avrei una domanda. Se scegliessi i totem che non ha scelto nessuno, potrei sceglierne più di uno?"


"Mm?"


La domanda improvvisa lasciò tutti esterrefatti. Cosa intendeva? Lin Ming voleva dei totem che nessuno avrebbe scelto?


La torre della Stella del Fuoco Spirituale aveva una ricchissima collezione di totem di pietra. Senza dubbio c'erano molti più totem di pietra che discepoli, ma quelli che non avrebbe selezionato nessuno non provenivano dai patriarchi, ma da degli Anziani.


Un vero Anziano del clan dell'Antica Fenice era allo stesso livello di un maestro di palazzo ed era una figura più comune. Questo perché il quartier generale del clan aveva un gran numero di Anziani Onorari, del dipartimento disciplinare, Sommi Anziani e di ogni altro tipo. In confronto ai 72 maestri di palazzo, ce n'erano ben più di cento.


Da questi numeri si poteva vedere la differenza di forza tra un patriarca e un Anziano. 


Il clan era esistito per innumerevoli decine di migliaia di anni. Quando tutti gli Anziani del passato e del presente venivano sommati insieme, potevano essere raggruppati in unità da 10.000!


Molte di queste persone avrebbero lasciato dei totem di pietra prima di morire. Le loro tavole certamente non potevano essere paragonate a quelle dei patriarchi. Quindi la maggior parte di esse venivano usate dai praticanti di arti marziali dei piani inferiori e solo quelle di più alta qualità sarebbero state tenute nelle torri del Regno Divino.


Naturalmente questo tipo di tavole non avrebbero potuto competere con il totem di Cielo Ardente.


Quindi il messaggero vestito di nero e gli altri discepoli furono scioccati dalla domanda di Lin Ming.


"Cosa sta cercando di fare? Aspetterà finché tutti gli altri discepoli non avranno scelto prima di scegliere?"


"Come può essere? Credi che sia un idiota? Anche se si combinassero 100 di quei totem di scarsa qualità, non potrebbero essere paragonati ad un solo totem di massima qualità!"


Le parole di Lin Ming lasciarono tutti perplessi. Anche Yan Yue'er fissò sorpresa il giovane. "Che trucchi sta cercando di fare?"


Il messaggero vestito di nero guardò un po' sorpreso Lin Ming. Poi sorrise con gentilezza e disse con un tono un po' interessato:"Se sceglierai totem che nessun altro ha scelto, allora ti permetterò di sceglierne di più!"


"Ottimo! Ringrazio il lord messaggero dell'aiuto. Scelgo quattro totem di pietra. Sono rispettivamente: la prima pietra del caos Yin Yang, la seconda degli innumerevoli anni, la terza dell'universo e la quarta dei cinque elementi!"


La voce chiara di Lin Ming risuonò per tutto il pubblico. Per un po' la folla rimase ammutolita. I discepoli erano senza parole. Lin Ming aveva elencato quattro pietre in un solo respiro ed erano tutte pietre del caos!


Le pietre del caos erano per lo più ignorate durante la prova dell'Antica Fenice e raramente degli sfidanti le sceglievano. Tuttavia occasionalmente alcuni lo facevano e di solito erano guerrieri al Divine Transformation realm come Bai Daohong e Lu Xiaoyun. Avevano già meditato sugli altri totem molte volte ed era difficile fare altri progressi. Solo allora avrebbero scelto una pietra del caos nella speranza di ottenere qualche ispirazione e avanzare di stadio. Ora però un discepolo della giovane generazione aveva davvero scelto le pietre del caos e ne aveva perfino selezionate quattro. Non era mai accaduto prima.


"Cosa sta pensando? Ha davvero scelto le quattro pietre e dai loro nomi solo la pietra del caos dei cinque elementi ha qualcosa a che fare con le Leggi del Fuoco. Ha intenzione di percepire le Leggi del Fuoco attraverso di essa?"


Era questo che stavano pensando i presenti. Anche Bai Daohong e Lu Xiaoyun non erano perplessi. Yan Yue'er stava spalancando gli occhi; non credeva che Lin Ming avrebbe fatto questa scelta.


Per quanto riguardava Xiao Shaobai, che era entrato nella torre insieme a Lin Ming, lo guardò con un'espressione sconcertata come se stesse pensando:"Mi stai prendendo in giro?" Tuttavia, anche se aveva aperto la bocca, non disse nulla. Era rimasto senza parole. Aveva già menzionato questo punto a Lin Ming e, dato che ormai aveva fatto la sua scelta, naturalmente non poteva dire altro.


Le persone che percorrevano la strada delle arti marziali rispettavano e ammiravano le persone dotate di grande ambizione. Le leggi nelle pietre del caos erano indefinite e misteriose, senza un contenuto specifico. Per fare un'analogia, i totem lasciati da tutti i patriarchi precedenti potevano essere considerati manoscritti estremamente rari e dettagliati sulle arti marziali. Le pietre del caos invece rappresentavano un profilo generale di ogni singolo manoscritto al mondo.
Era come se una persona che non aveva appreso le arti marziali volesse vedere un riassunto generale di ogni mossa possibile, questa sorta di approccio fece accigliare perfino Sun Baixing, che era la persona che aveva più fiducia in Lin Ming. Non capiva le sue intenzioni.


"Sai cosa stai facendo? Quelle pietre del caos normalmente sono per i guerrieri al Lord Divino realm e perfino loro lo fanno occasionalmente. Coltiviamo le Leggi del Fuoco e le leggi nelle pietre del caos sono semplicemente troppo generali e misteriose. Anche se ci meditassi sopra per molto tempo, non potrai imparare molto da loro; potrai solo usarle come punto di riferimento.
È la prima volta che entri nella torre, quindi hai il privilegio di scegliere per primo. Non hai notato che nemmeno Bai Daohong e Lu Xiaoyun possono scegliere prima di te? Questa è la tua opportunità più preziosa. Se ti perdi questa occasione, allora la prossima volta che verrai qui non avrai più questo privilegio. So che non sei contento di non poter scegliere il Sigillo del Cielo di cento piedi, ma anche la tavola di pietra del Dao Supremo è un'ottima scelta. Molti discepoli vogliono meditare su quel totem, ma non avranno l'occasione di farlo."


Sun Baixing mandò a Lin Ming una trasmissione di vera essenza, era sinceramente preoccupato per lui.


Lin Ming sorrise lievemente e rispose:"Ringrazio Senior Sun per il consiglio, ma dato che ho fatto questa scelta, sono sicuro di potercela fare."


"Beh... va bene." Sun Baixing pensò di poter aggiungere altro, ma poi scosse la testa. Pensandoci, finora tutto ciò che Lin Ming aveva fatto o detto aveva un chiaro obiettivo. In passato, quando nessuno aveva creduto in lui, ne era emerso comunque vittorioso. Forse anche stavolta aveva un motivo speciale?


Pensando a questo, Sun Baixing non tentò più di fermarlo. Gli ordinò solo:"Impegnati allora!"


"Sì."


Nella piazza della torre dei totem, il messaggero aveva aspettato per venti respiri di tempo. Guardò con significato Lin Ming e disse:"Sei sicuro della tua scelta? Una volta che l'avrai fatta non potrai più cambiarla. Non rimpiangere la scelta che hai fatto!"


"Ne sono sicuro."


"Bene, allora lo trascriverò!" Il messaggero mosse il pennello e disegnò un marchio sulla tavoletta di giada. "Il terzo gruppo di persone che entreranno saranno Bai Daohong e Lu Xiaoyun!"


Tra i talenti dello stesso livello, i discepoli della giovane generazione sarebbero passati per primi. Il messaggero vestito di nero aveva usato questo metodo per dire implicitamente che Lin Ming e Xiao Shaobai erano allo stesso livello di Bai Daohong e Lu Xiaoyun. Yan Yue'er però era ad un livello superiore.


Bai Daohong e Lu Xiaoyun volarono velocemente nella torre dei totem e fecero la loro scelta.


Dopo di loro ci fu Huang Yanguang. Huang Yanguang era il solo praticante di arti marziali al nono Stadio della Distruzione nel Palazzo del Grido della Fenice, inoltre aveva raggiunto anche i nove cieli. Nel palazzo della città della fenice era secondo solo a Lin Ming tra i discepoli della giovane generazione. Tutti gli altri geni superiori a Huang Yanguang non appartenevano più al gruppo dei giovani.


Dopo Huang Yanguang, poterono scegliere i discepoli più grandi che avevano superato nove Stadi della Distruzione.


Lentamente scelsero tutti. Ci volle un intero giorno per registrare tutti i discepoli dei tre palazzi.


"Molto bene. Tutti i discepoli hanno finito di scegliere. D'ora in avanti potrete coltivare liberamente. Potete fare come volete sia nei Diciotto Inferni che nella Torre dei Totem. Tra due anni metteremo alla prova i vostri risultati finali. La prova sarà divisa in due parti, una è nei Diciotto Inferni e mette alla prova la vostra comprensione delle Leggi e dei Concetti e l'altra è nella divina formazione da combattimento illusoria che testerà la vostra forza combattiva!
Le persone dai risultati straordinari potranno ottenere delle ricompense dal quartier generale! Elementali del Fuoco, pillole di massimo livello, artefatti Saint di altissima qualità, sangue di cuore, di piuma e perfino di corona di fenice, e artefatti Saint trascendenti! Finché sarete abbastanza forti, potrete conquistarli!"


"Ora potete andare! Coltivate quanto volete!"
                                


                                



