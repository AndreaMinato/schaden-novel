---
title: Capitolo 101 - Arriva la Battaglia Decisiva
pubDate: 2025-10-16T07:28:18.426Z
tags:
    - mw
---


Ni Hao!
Nel caso non lo sappiate:


-C'è un nuovo plugin sul sito: ora si può cambiare pagina con le frecce della tastiera.
Modi per muoversi il meno possibile sono sempre i benvenuti.


-Nuove/Vecchie http://novelleleggere.com/2016/12/10/news-10122016/ NEWS (dipende dai punti di vista).


-Se volete donare per MW non mi offendo ahah.


I capitoli ultimamente sono stati un po' più difficili... *fiuu*
-Schadenfreude


Comunque Hong Xi era ancora più sbalordito. Nonostante non avesse usato vera essenza, aveva comunque utilizzato tutte le sue forze, eppure Lin Ming era riuscito a bloccarlo direttamente!


Hong Xi sapeva già che la forza del ragazzo era stravolgente, ma non credeva che dopo aver raggiunto il Gran Successo del Terzo Stadio la sua forza sarebbe aumentata così tanto. Doveva essere non meno di 5000 jin! Era praticamente una bestia feroce!


Sebbene fosse sorpreso, i movimenti di Hong Xi non rallentarono minimamente. Si avvantaggiò del contraccolpo che aveva subìto Lin Ming e lo attaccò. Fece tre affondi e ogni colpo dell'istruttore non lasciava alcuna via di fuga. Il ragazzo riuscì solo sollevare la lancia per difendere!


Dong!


La lancia di Hong Xi si scontrò con Arcobaleno Penetrante e il ferro elastico viola scuro si piegò come un arco!


Mentre i piedi di Lin Ming affondavano nel terreno, il ragazzo mise tutte le sue forze in Arcobaleno Penetrante e riuscì a respingere a stento la lancia di Hong Xi.
Ma l'istruttore fece un salto mortale all'indietro e disegnò un arco perfetto mentre era a mezz'aria, per poi fare un affondo dritto verso la gola di Lin Ming.


L'attacco era troppo veloce. Dopo aver bloccato due dei colpi di Hong Xi, Lin Ming aveva esaurito la sua vera essenza e il sangue nel suo petto stava ribollendo. Non riuscì a reagire al colpo e l'arma di Hong Xi si avvicinò pericolosamente alla gola del ragazzo.


In quel momento Lin Ming sentì sulla pelle la presenza agghiacciante che proveniva dalla lancia, ma Hong Xi si trattenne e la punta si fermò a mezzo pollice di distanza dalla gola di Lin Ming, senza ferirlo minimamente.


Che controllo!


Anche sapendo che la lancia di Hong Xi non lo avrebbe trafitto, Lin Ming aveva trattenuto il respiro. Questo affondo era stato troppo spaventoso.


Tre mosse. Lin Ming era stato sconfitto in sole tre mosse!


Mentre ritraeva la sua lunga lancia, Hong Xi disse, "Lin Ming, nonostante abbia soppresso la mia vera essenza, non ho diminuito la mia forza. Sei comunque stato capace di resistere fino alla terza mossa! La tua forza dev'essere sbalorditiva; immagino sia più di 5000 jin!"


"5300 jin." Lin Ming rispose con sincerità.


"5300 jin!" Hong Xi fece schioccare la lingua, "Un praticante con la tua stessa coltivazione sarebbe stato scagliato via. La tua forza è davvero appropriata per brandire la lancia; usare una spada sarebbe stato uno spreco! Quando hai ricevuto i miei tre colpi in realtà non stavi sfruttando le tue potenzialità, hai un grande punto debole. Il tuo slancio!"


Slancio!


Lin Ming era un po' stupito. All'inizio era stato schiacciato e sbaragliato dalle rapide mosse di Hong Xi!


"Quando hai combattuto Zhang Cang hai usato le mosse più semplici 'Ponte di ferro blocca il fiume' e 'Drago del fiume si addentra nei mari' per distruggere il 'Taglio del Tramonto'. Questo perché la tua lancia aveva uno slancio impetuoso! Ma un momento fa, visto che le mie mosse erano troppo veloci, non hai avuto abbastanza tempo per esprimere il tuo potenziale! Sì, nonostante tu abbia un forte slancio, in realtà hai un punto debole fatale, inizi ad attaccare troppo lentamente!"


"Zhu Yan ha padroneggiato la spada. I suoi attacchi sono rapidi e aggressivi. Se verrai messo alle corde, allora i suoi movimenti saranno un passo avanti ai tuoi e non riuscirai ad accumulare abbastanza slancio. Quando accadrà, andrai in svantaggio e verrai sconfitto!"


Hong Xi era un istruttore del Palazzo delle Sette Arti; aveva notato subito un'altra debolezza di Lin Ming.


Effettivamente anche la tecnica più perfetta diventava inutile se non si aveva tempo di usarla!


"Ora devi imparare ad accumulare il tuo slancio mentre stai attaccando! Hai mai sentito di alcune tecniche marziali che sono in serie, ad esempio qualcosa come 18 palmi o 9 spade o qualcosa di stupido del genere?"


Lin Ming annuì.


Hong Xi disse, "Sono stili che partono dall'attacco più debole e ogni mossa sarà più forte della precedente! Potrebbe venirti da chiedere; perché le persone non usano l'attacco più forte fin dall'inizio senza sprecare tempo ed energie? La verità è che, vorrebbero farlo, ma non possono. Bisogna accumulare lo slancio e cominciare dall'inizio, per accumulare energia e alla fine farla esplodere nell'ultima mossa! Questo è ciò che significa accumulare il tuo slancio!"


Lin Ming ne fu illuminato, "Capisco."


"Se vuoi imparare ad accumulare il tuo slancio è molto semplice. Tutto quello che devi fare è combattere! A partire da oggi, a parte quando mangiamo e dormiamo, combatteremo ogni momento!
Voglio vedere quanto riuscirai a resistere!"


Per i dieci giorni successivi Lin Ming iniziò una routine di allenamento infernale.


Nonostante Hong Xi avesse detto quelle parole, non credeva che il ragazzo sarebbe stato capace di resistere.


Nonostante un praticante di arti marziali allo Stadio delle Viscere fosse resistente e i suoi organi fossero pieni di vitalità, era impossibile mantenere un ritmo di combattimento così intenso a quel livello. Tuttavia Hong Xi scoprì presto che aveva sottovalutato ancora una volta Lin Ming.


Questo Lin Ming è una macchina da guerra. La sua resistenza è anormale!


La sua vera essenza era più densa degli altri ed era anche più pura; sembrava fosse inesauribile!


Anche Qin Xingxuan che coltivava i manuali segreti della Valle dei Sette Misteri non era così tenace. Hong Xi era senza parole e attribuì questa bizzarra situazione all'intento marziale etereo e alla Forza Divina Innata di Lin Ming.


Riuscirono a combattere per otto ore di seguito senza un attimo di tregua!


Anche Hong Xi stava sudando a profusione. Si era già tolto l'armatura ed era a petto nudo. Lin Ming era fradicio di sudore e ansimava. Ogni volta che esalava l'aria calda del suo respiro espirava del vapore e ogni volta che inalava formava un piccolo vortice, spazzando le foglie che cadevano vicino al ragazzo.


Hong Xi notò questo fenomeno. Ha un respiro così profondo, non c'è da meravigliarsi che sia così resistente.
Ha due mantici al posto dei polmoni?


"Istruttore Hong, continuiamo!" Nonostante Lin Ming fosse stanco morto, i suoi occhi erano ancora pieni di spirito combattivo. In solo un giorno era progredito in modo più che sbalorditivo. All'inizio riusciva a resistere a solo tre mosse, ma ora poteva riceverne anche 7 o 8 e una volta era arrivato perfino a 10 mosse!


Ed erano attacchi di un praticante di arti marziali allo Stadio Circolazione!


Combattendo in quel modo, Lin Ming cominciò gradualmente a comprendere cosa volesse dire accumulare slancio durante un combattimento. Se in passato Lin Ming dipendeva solo dalla sua forza e dalla densità della sua vera essenza, ora avrebbe potuto contare sulle sue capacità combattive.


"Bene! Avanti!" Anche lo spirito di Hong Xi fu stimolato grazie alla passione di Lin Ming. Nonostante fosse molto più debole, il ragazzo stava comunque continuando a combattere a piena forza da un'intera giornata!


...


Per dieci giorni, eccetto quando mangiava o dormiva, Lin Ming continuò a combattere con Hong Xi. Contando sul suo secondo strato della 'Formula del Caos Primordiale' e sulle sue capacità di recupero, Lin Ming poté continuare questo regime di allenamento ogni giorno.


Ormai riusciva a resistere per più di 20 mosse. Il momento e il potenziale di Lin Ming aumentava sempre di più; poteva prendere l'iniziativa ad ogni colpo della sua lancia. Ogni mossa che faceva accumulava sempre più slancio, diventando sempre più forte!


Allo stesso tempo i movimenti di Lin Ming fecero progressi considerevoli. Le 'Tecniche di Movimento - Fondamentali' non erano molto semplici, ciononostante Lin Ming contò su di esse per tenere il passo con Hong Xi


Bang!


Dopo un continuo slancio di 20 mosse, Lin Ming menò un colpo verso il basso. Portò con sé una forza impetuosa che attaccò Hong Xi. L'onda d'urto era così potente che qualsiasi cosa toccasse venne spazzata via come sabbia!


"Bella mossa!" Hong Xi sollevò la lancia per ricevere l'attacco. Nonostante fosse stato in grado di bloccarlo, fu costretto ad arretrare di un passo a causa del contraccolpo e delle intense vibrazioni della lancia di Lin Ming.


Questa era la prima volta che Lin Ming aveva costretto Hong Xi ad indietreggiare!


Una persona allo Stadio delle Viscere che poteva far arretrare un coltivatore alla Fase della Circolazione? Anche se l'istruttore aveva soppresso la sua vera essenza questo risultato era spaventoso!


E Hong Xi non era un normale praticante di arti marziali allo stadio Circolazione!


"Lin Ming, qualunque cosa succeda, non ne rimarrò più sorpreso." Hong Xi sorrise e ritrasse la sua lancia. "In soli dieci giorni. Se fosse stato un mese allora non credo che riuscirei a sconfiggerti senza usare un po' più della mia vera essenza."


Nonostante Hong Xi lo stesse lodando in quel modo, Lin Ming non ne rimase compiaciuto. Sapeva che per un praticante di arti marziali, più saliva di livello e più la vera essenza sarebbe stata importante.
Il divario tra una persona che usava vera essenza contro qualcuno che non la usava era troppo vasto.
Specialmente quando si arrivava allo stadio Circolazione dove i meridiani si sarebbero aperti e poi connessi, rendendo il flusso di vera essenza molto più veloce e spedito.
Se Hong Xi avesse usato tutta la sua forza allora Lin Ming sarebbe morto in meno di tre mosse.


Lin Ming disse, "Sono molto lontano dai livelli dell'Istruttore. Se l'Istruttore Hong facesse sul serio, allora riuscire a sopportare una mossa sarebbe già il limite per me."


"Ehi! Ragazzo, vuoi contare sulla tua fase delle Viscere per competere con una persona al picco dello stadio della Circolazione? Puoi far arretrare di un passo un praticante di arti marziali allo stadio della Circolazione, è già ottimo. Non sei soddisfatto o cosa?"


Sentendo quelle parole, anche Lin Ming sorrise. La sua coltivazione era semplicemente troppo bassa; era di tre stadi di distanza dalla Fase della Circolazione! Inoltre più si saliva di livello e più aumentava il divario tra ogni reame!


Hong Xi disse, "Domani sarà il giorno del tuo incontro. Oggi ci fermeremo qui. Puoi andare a riposarti e raggiungere la tua condizione migliore. Non te la farò passare liscia se perderai."


Lin Ming sogghignò e rise, "All'inizio non ero molto sicuro delle mie possibilità. Ma dopo essermi allenato con l'Istruttore Hong per così tanti giorni credo di potercela fare."


"Ah! Hai imparato qualcosa allora!"


Il Gran Successo dello Stadio delle Viscere di Lin Ming contro gli inizi dell'Alterazione dei Muscoli di Zhu Yan.


Nonostante ci fosse la differenza solo di metà stadio, questo era un combattimento contro grandissimi talenti. Mezzo stadio di differenza era già sbalorditivo e questo senza contare che Zhu Yan aveva trascorso due anni e mezzo nel Palazzo delle Sette Arti. Durante questo periodo aveva potuto usare le sette formazioni principali!


Zhu Yan era un avversario temibile. Il suo talento era inferiore solo a tre persone; Ling Sen, Ta Ku e Zhang Guangyu!


...


Il tempo trascorse velocemente. Arrivò il sessantaquattresimo giorno di Lin Ming nel Palazzo delle Sette Arti. Oggi era anche il giorno del duello tra Lin Ming e Zhan Yan. Il luogo dove si sarebbe tenuto nel palco del Palazzo delle Sette Arti.


Nel Palazzo delle Sette Arti c'erano alcuni luoghi in cui gli estranei non potevano accedere, ad esempio dove celavano segreti, eredità o antiche tecniche; posti come le sette formazioni d'attacco principali, il deposito, la Pagoda Raffinata, la Formazione Ten Thousand Killing e così via.
Quando erano entrati i servi del Decimo Principe e del Principe Ereditario nella valle per osservare la competizione, era stato loro consentito perché lo stadio era distante e difficile da vedere chiaramente.


Comunque a parte quei luoghi, le altre aree non avevano regole così rigide. Ad esempio gli estranei potevano accedere alla sala delle lezioni e alla piazza del Palazzo Marziale.
Lin Ming era riuscito ad entrare nel Dipartimento del Guqin con il Tesserino proprio perché c'erano posti in cui consentita l'entrata anche a persone che non erano discepole del Palazzo delle Sette Arti.


A patto che si avessero contatti con l'aristocrazia, si poteva trovare il modo di entrare.


Anche il palco delle arti marziali era uno di quei posti.


I discepoli del Palazzo Marziale avrebbero tenuto occasionalmente delle competizioni e c'erano anche alcuni che venivano spesso a fare da spettatori.


Ma oggi il palco era pieno fino all'orlo. Erano tutte persone di straordinaria levatura; c'erano talenti e geni del Palazzo delle Sette Arti, eroi del regno di Fortuna Celeste, politici importanti, nobili e aristocratici e vari membri di famiglie rispettabili.
                                


                                



