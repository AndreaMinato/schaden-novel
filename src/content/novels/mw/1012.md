---
title: Capitolo 1012 – Trovare un Contrasto
pubDate: 2025-12-15T08:37:10.302Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


Capitolo regolare
2 capitoli in coda, 0/5
-Schadenfreude</em>


Lin Ming volò in alto nel cielo. Dietro di lui brillava la luna della Stella del Fuoco Spirituale. Visto che il corvo dorato aveva calmato i venti astrali della stella, i suoi lunghi capelli stavano fluttuando lentamente, danzando come fili di seta neri.


In quel momento sembrava un immortale disceso nel mondo, il suo temperamento era elegante ed etereo.


Quando uscì, Lin Ming mostrò uno sguardo stupito.


Era appena emerso dalla torre dei totem e non si aspettava di vedere uno spettacolo simile. Un enorme corvo dorato lungo centinaia di chilometri fluttuava nel cielo e tutti i discepoli della Stella del Fuoco Spirituale si erano radunati nella piazza di fronte alla torre. L'uomo e la donna che stavano volando nel cielo ovviamente erano due grandi guerrieri.


Che occasione speciale c'era oggi?


Lin Ming era perplesso. Stava percependo pacificamente le leggi nella torre, quindi non si era reso conto di cos'era accaduto all'esterno.


La sua uscita aveva attirato l'attenzione. Visto che si erano presentati gli emissari del quartier generale, gran parte dei discepoli si erano radunati a porgere i loro saluti. L'entrata in scena di Lin Ming era stata appariscente.


"Oh? Ci sono ancora alcune persone in isolamento." La Monarca Xianghu sorrise lievemente mentre guardava Lin Ming.


Sun Baixing mostrò un'espressione imbarazzata. Voleva dire qualche parola per giustificare la situazione, ma Chu Hongyun rise e disse:"Ohohoh, è l'apprendista Lin. Stava meditando sulle pietre del caos della torre ed è rimasto in isolamento fino ad ora. È passato oltre un anno! Dato che ha meditato per più di un anno, i suoi risultati saranno incredibili! L'apprendista Lin dopotutto è il miglior discepolo della giovane generazione del Palazzo del Grido della Fenice; la sua percezione è straordinaria!"


Chu Hongyun sottolineò deliberatamente le parole 'pietre del caos' e il fatto che Lin Ming apparteneva al Palazzo del Grido della Fenice. Mentre lo diceva, Sun Baixing arrossì per la vergogna. Nonostante sembrasse che Chu Hongyun stesse lodando Lin Ming, chiunque avrebbe capito che lo stava umiliando di nascosto. Sapeva chiaramente quanto era difficile studiare le pietre del caos ed era consapevole del fatto che Lin Ming non poteva aver ottenuto grandi risultati. Quindi, parlò in questo modo per attirare l'attenzione su di lui ed imbarazzarlo ancora di più.


Questo era un colpo particolarmente duro vista la presenza dei due emissari del quartier generale!


Cos'erano le pietre del caos? E quanto poteva percepire un novellino? Sceglierle sarebbe stato praticamente sopravvalutare le proprie capacità, diventando così gli zimbelli del pubblico.


In realtà l'attuale livello di Lin Ming non era sufficiente per attirare l'attenzione del quartier generale. E le questioni di oggi avrebbero dato una cattiva impressione nei confronti del Palazzo del Grido della Fenice ai due Emissari. Dopotutto Lin Ming era un grande talento e anche la gloria del Palazzo del Grido della Fenice. Se si fosse comportato in modo ridicolo, come avrebbero potuto i membri del Palazzo del Grido della Fenice tenere la testa alta? E dato che era la persona al comando, naturalmente anche Sun Baixing sarebbe stato umiliato.


"Ahi ahi, il fratello Lin ha davvero una pessima fortuna. È uscito proprio in questo momento quando tutta l'attenzione è focalizzata sui due Emissari. Non solo, Chu Hongyun sta cercando anche di causare guai. È impossibile per lui cercare di confondersi tra il gruppo e non destare attenzione. Il fratello Lin è rimasto bloccato a meditare su quelle pietre del caos e non ha appreso nulla nell'ultimo anno, ma a tutti è capitato di fare un errore durante il proprio percorso. A parte quest'anno, i risultati di Lin Ming sono comunque tra i migliori. Ora però temo che lascerà una cattiva impressione sui due emissari..."


Mormorò tra sé e sé Xiao Shaobai. Tutti la pensavano come lui: la fortuna di Lin Ming era davvero schifosa.


Una questione in origine minore era diventata importante all'improvviso.


In quel momento Sun Baixing provò un intenso odio per Chu Hongyun. Era semplicemente la sua nemesi. Questa donna era scaltra e conosceva molti sporchi trucchi, coglieva sempre ogni opportunità per causare rovina agli altri. Se non fosse stato per le sue chiacchiere, allora nessuno avrebbe saputo che questa era ancora la prima volta che Lin Ming usciva dal suo isolamento. I due Emissari avrebbero pensato che fosse la seconda o la terza volta che interrompeva il suo allenamento e non avrebbero provato interesse al riguardo.


Tutto ciò che Sun Baixing poté fare fu sopprimere lo scoraggiamento e dire sorridendo:"Fata Chu sta scherzando. Come possono i nostri discepoli essere paragonati alle discepole sbalorditive del suo Palazzo della Fenice Raffinata. Lin Ming stava facendo una sessione di meditazione improvvisata. Anche se non avesse percepito nulla, avrebbe comunque ottenuto un po' di esperienza, ampliando i suoi orizzonti e gettando delle buone fondamenta per la sua futura coltivazione."


"Ohohoh! Il vice Sun è troppo modesto. So che l'apprendista Lin è riuscito a sconfiggere un maestro ai nove Stadi della Distruzione a quattro cieli con una coltivazione al quinto Stadio della Distruzione. Come possono i suoi risultati essere pessimi come descrive? Non vedo l'ora di vedere ciò che ha appreso. Dato che ha detto che ha meditato sulle pietre del caos per gettare delle buona fondamenta, forse mi permetterà di vedere di cos'è capace ora?"


Il significato delle parole di Chu Hongyun era ovvio. Voleva che Lin Ming si precipitasse nei Diciotto Inferni e nella divina formazione da combattimento illusoria. A volte, non importava quanto fosse brillante la propria luce, si aveva bisogno di qualcuno che servisse da contrasto per risaltare. Lin Ming aveva i requisiti sufficienti per fare da confronto visto che aveva sconfitto un maestro al nono Stadio della Distruzione con una coltivazione al quinto. Se perfino una persona come Lin Ming avesse perso contro Yan Yue'er, avrebbe enfatizzato il talento sbalorditivo e insolito della ragazza.


Come poteva Sun Baixing non capire l'intento di Chu Hongyun? Voleva davvero usare il suo genio numero uno come contrasto. Questa donna poteva essere ancora più crudele e spietata?


Si incupì e si riempì d'odio, ma la sua espressione rimase amichevole. Si accarezzò la barba e disse in maniera disinteressata:"Fata Chu deve stare scherzando. L'apprendista Yan Yue'er ha un talento incredibile, come può il Palazzo del Grido della Fenice mostrare le nostre scarse abilità? Ammettiamo la sconfitta, ammettiamo la sconfitta, ahah."


"Oh? Fata Chu ha detto che l'apprendista Lin è riuscito a sconfiggere un maestro al nono Stadio della Distruzione di quattro cieli con una coltivazione al quinto?" Sia l'onorabile Jinjian che la Monarca Xianghu si resero conto del diverbio dei due.


La Monarca Xianghu sorrise lievemente. Aveva visto molte volte una situazione del genere; era chiaro che questi Anziani avessero un rapporto acrimonioso. Non potevano non notare che uno di loro aveva colto l'occasione per sovrastare l'altro. Normalmente a nessuno dei due sarebbe importato di questo litigio insulso, ma l'interesse dell'onorabile Jinjian era stato destato dalle parole di Chu Hongyun.


Il fatto che Lin Ming avesse battuto un avversario del genere dimostrava che era un genio del combattimento!


Un praticante di arti marziali al nono Stadio della Distruzione a quattro cieli non era male. Inoltre, quando uno superava le nove trasformazioni si sottoponeva al battesimo del Dao Celeste, che equivaleva praticamente quasi ad un aumento di stadio. In passato, se Xiao Daoji fosse riuscito a precipitarsi nei Diciotto Inferni con una coltivazione del genere, sarebbe riuscito ad arrivare al settimo piano molto più facilmente.


Tuttavia, in realtà pochissimi praticanti di arti marziali avrebbero scelto di sottoporsi alla prova per la prima volta dopo aver effettuato le nove trasformazioni. Questo perché, più si consolidavano le proprie fondamenta, più sarebbe aumentata la nuvola di energia Origin; non solo si potevano ottenere molti più vantaggi meditando sui totem prima di attraversare il nono Stadio della Distruzione. Sarebbero riusciti a scendere ancora di più nei Diciotto Inferni ed ottenere altre ricompense. Una volta che avessero partecipato una seconda volta alla prova, non sarebbero stati più nuovi arrivati e non avrebbero ricevuto questo trattamento di favore.


E in realtà, a volte la situazione non andava come desiderato. La prova dell'Antica Fenice avveniva ogni quattro anni per fare recuperare i frammenti ai totem. Durante un periodo così lungo, molti non potevano avanzare di livello. Ad esempio pochissimi avevano partecipato alla prova a vent'anni. Dopotutto non tutti erano talentuosi quanto Yan Yue'er.


L'Emissario Jinjian stesso era un genio del combattimento, ma in termini di comprensione non era nient'altro che un dilettante. Questo era il motivo per cui era stato deriso da quei geni che primeggiavano nelle leggi, ma non gli era importato di quelle prese in giro. Dopotutto era la forza ad essere più importante. Se uno non fosse riuscito a mettere a frutto la propria comprensione per sconfiggere gli avversari, quanto sarebbe stata utile?


Quindi apprezzava molto i geni con delle caratteristiche simile alle sue.


"In effetti Lin Ming ha sconfitto un praticante di arti marziali al nono Stadio della Distruzione a quattro cieli con una coltivazione al quinto. In termini di combattimento, può essere considerato un po' dotato." Disse con modestia Sun Baixing.


"Ahah, Anziano Sun, è fin troppo modesto. Cosa intende con un po' dotato? In realtà è un risultato sbalorditivo! Lin Ming, vero? Non male. In effetti mi piaci molto! Durante questa prova, io e Xianghu rimarremo nella Stella del Fuoco Spirituale per un po'. Non vedo l'ora di osservare come combatti nella formazione. Non mi importa davvero di come te la caverai nei Diciotto Inferni, ma devi uccidere almeno 600 persone nella divina formazione da combattimento illusoria! Se potrai farlo, allora mi prenderò la responsabilità di ricompensarti con tre gocce di sangue di cuore di fenice!"


Non appena parlò, l'emissario Jinjian aveva promesso tre gocce di sangue di cuore di fenice. Erano l'equivalente di 150 gocce di sangue di piume di fenice!


Questo sbalordì Lin Ming. Poteva percepire quanto fossero importantei queste due persone dal tono con cui Sun Baixing parlava con loro. Nonostante questo, non credeva che quest'uomo avrebbe promesso tre gocce di sangue di cuore di fenice senza battere ciglio. Bisognava sapere che quando Sun Baixing e Chu Hongyun avevano fatto la loro scommessa per il Calderone dell'Eclissi Solare, anche loro avevano scommesso una goccia di sangue di cuore di fenice.


Ovviamente queste due persone erano molto più potenti di Sun Baixing e Chu Hongyun!


Chu Hongyun si accigliò lievemente. Aveva capito che l'onorabile Jinjian aveva un'ottima impressione nei confronti di Lin Ming e non si era nemmeno interessato al fatto che avesse meditato sulle pietre del caos. Sembrava che non sarebbe riuscita a soverchiare Sun Baixing stavolta. Disse:"Emissari, che ne dite di vedere come Yan Yue'er affronterà per la prima volta la formazione?"


"Mm, va bene."


La Monarca Xianghu annuì. Naturalmente non avrebbe rifiutato.


Yan Yue'er stava per affrontare la divina formazione da combattimento illusoria!


Gli altri discepoli non vedevano l'ora da molto tempo. Tutti iniziarono a discuterne con fervore!


"Finalmente sta per provare! Mi chiedo quanti ne potrà uccidere, 600? 700?"


"Non essere idiota. Yan Yue'er potrebbe non essere abile nel combattimento. Credi che sia facile uccidere 600-700 persone nella formazione? Per quanto riguarda completarla e ottenere una goccia di sangue di essenza di fenice, è ancora più ridicolo. Sembra un bell'obiettivo, ma chi può riuscirci? Nemmeno lo Xiao Chuji ci sarebbe riuscito!"


Mentre alcuni discepoli stavano discutendo con noncuranza, Lin Ming fu scioccato dalle loro parole:"Cosa? Essenza di sangue di fenice?! Di cosa stanno parlando? Si può ottenere essenza di sangue di fenice se si affronta la divina formazione da combattimento illusoria?"


"Oh, fratello Lin, non lo sai, ma Chu Hongyun ha richiesto al quartier generale una goccia di essenza di sangue di fenice per Yan Yue'er. Il quartier generale non ha accettato direttamente, invece ha stabilito dei criteri. Se può soddisfarli, allora può ottenere una goccia di essenza di sangue di fenice."


"Davvero?!"


Lin Ming ne fu sbigottito. Se avesse potuto soddisfare certi requisiti allora avrebbe potuto ottenere una goccia di essenza di sangue di fenice! Allora anche lui forse avrebbe potuto farlo?!?!
                                



