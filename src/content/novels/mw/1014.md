---
title: Capitolo 1014 – Il Turno di Lin Ming
pubDate: 2025-12-15T08:37:10.302Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


Capitolo regolare,
1 capitoli in coda, 0/5
-Schadenfreude</em>


"Le mancavano solo quattro persone per arrivare a 600. Chi può dire che la sua forza combattiva sia scarsa?"


"Naturalmente non sarebbe male. È un genio con una stirpe dell'Antica Fenice perfetta. Non potremmo competere con lei nemmeno sotto quell'aspetto. Potrebbe diventare facilmente il miglior talento che la Stella del Fuoco Spirituale abbia mai visto negli ultimi mille anni. Se potrà usare il prossimo periodo di tempo per temprare la sua forza combattiva, allora potrà uccidere facilmente più di 600 persone e forse anche più di 700."


"Mm... tuttavia è quello il suo limite. Bisogna completare mille massacri per ottenere l'essenza di sangue di fenice. Massacrare mille persone... è solo uno scherzo."


Tutti i discepoli provarono compassione per Yan Yue'er. Era già così forte, eppure non era destinata ad ottenere la ricompensa. Le sue capacità erano insufficienti e i requisiti erano troppo severi.


Anche Chu Hongyun ne fu delusa. Nonostante i risultati di Yan Yue'er fossero stati eccellenti finora e aveva previsto questo punteggio, dopo averlo visto con i suoi occhi non poté che provare disperazione di fronte ad un divario così enorme. Non poté nemmeno forzare un sorriso. Massacrare altre quattrocento persone... era un divario invalicabile!


La divina formazione da combattimento illusoria era diversa dai Diciotto Inferni. Finché uno avesse fatto più progressi, sarebbe potuto avanzare. Gli avversari della formazione invece erano formati in base all'età dello sfidante. Se uno avesse fatto dei miglioramenti, anche gli avversari sarebbero diventati più forti nel frattempo.


"596 persone. È molto più di quanto immaginassi. Che ne dici Jinjian, sei della stessa opinione?"


La Monarca Xianghu scoccò un'occhiata verso l'emissario Jinjian, che sorrise e disse:"Naturalmente. Vuoi fare una scommessa? Che ne dici se facciamo provare Lin Ming ora?"


"Ahah, è inutile fare una scommessa. Se Lin Ming potrà uccidere 600 persone, allora non avrò bisogno che sia la divisione disciplinare ad offrire le tre gocce di sangue di cuore di fenice promesse. Sarà il mio ufficio degli affari interni ad offrire la ricompensa per te." Disse con noncuranza la Monarca Xianghu. Procurare risorse ai discepoli talentuosi era il suo dovere.


"Va bene." L'onorabile Jinjian ridacchiò con un'espressione giocosa. Si girò verso Lin Ming e disse:"Ragazzino, vuoi entrare nella divina formazione da combattimento illusoria e provare? La bellissima Xianghu ha detto che finché potrai uccidere 600 persone, ti ricompenserà con tre gocce di sangue di cuore di fenice! È sangue di cuore di fenice! Inoltre ti darò personalmente un'armatura Saint di massimo livello che si avvicina ad un artefatto Saint trascendente."


Le parole dell'onorabile Jinjian spiazzarono i presenti. Iniziarono tutti a riempirsi di entusiasmo.


Lin Ming stava davvero per provare la divina formazione da combattimento illusoria! Oggi era una giornata davvero emozionante!


In origine Lin Ming aveva meditato sulle pietre del caos per un anno intero prima di uscire, quindi gli altri l'avevano preso un po' in giro per questo e alcuni l'avevano criticato in privato. Ora però, in quanto a forza combattiva, nessuno osava metterlo in dubbio!


Un praticante di arti marziali al quinto Stadio della Distruzione aveva sconfitto un guerriero al nono Stadio della Distruzione. Questo risultato era sufficiente per sbalordire un membro del quartier generale.


Anche se nessuno credeva che Lin Ming sarebbe riuscito ad avanzare troppo nei Diciotto Inferni, dovevano ammettere che aveva i requisiti per contendere con Yan Yue'er nella formazione!


"Lin Ming sta per entrare nella formazione. Mi chiedo fin dove potrà arrivare! Quante persone potrà uccidere? Non credo che i suoi risultati saranno inferiori a Yan Yue'er!"


"Potrebbe non essere vero. La comprensione delle leggi di Yan Yue'er è troppo terrificante e i suoi progressi sono stati fin troppo rapidi. Lin Ming invece ha meditato sulle pietre del caos e ha sprecato tutto quel tempo prezioso. Anche se fosse riuscito a comprendere un po' delle Leggi del Caos, è semplicemente un abbozzo delle Leggi. Non è necessariamente applicabile al combattimento."


"Credo anche io che i risultati di Yan Yue'er saranno superiori. Dopotutto ha la stirpe dell'Antica Fenice. Ma anche se Lin Ming sarà inferiore, non lo sarà di molto."


Tutti i giovani discepoli erano impazienti ed entusiasti. Non vedevano l'ora che Lin Ming affrontasse la divina formazione da combattimento illusoria, così da poterlo vedere gareggiare con Yan Yue'er!


Da una parte, Chu Hongyun arricciò le labbra con disprezzo e disse:"Sta per affrontare la divina formazione da combattimento illusoria. Lì potrà a stento reggere il confronto con Yan Yue'er. E in termini di comprensione delle Leggi, lì si può vedere il potenziale di una persona. Più si prevale in quanto a comprensione e più saranno sbalorditivi i risultati futuri. Anche se uno ha una forza combattiva straordinaria, non significa che riuscirà a mantenerla per sempre."


Chu Hongyun non aveva parlato a voce alta, ma tutti i presenti erano grandi maestri e quindi naturalmente l'avevano sentita chiaramente. Sun Baixing si tirò la barba per la rabbia e spalancò gli occhi per la rabbia, ma non riuscì a rispondere. La decisione di Lin Ming di meditare sulle pietre del caos per un intero anno l'aveva lasciato senza parole.


Tutti si rivolsero verso Lin Ming, in attesa che entrasse nella divina formazione da combattimento illusoria. Tuttavia ciò che successe dopo li lasciò sbigottiti.


Lin Ming sorrise lievemente e disse:"Grandi emissari, vorrei fare una domanda, mi chiedo se posso?"


"Oh? Quale domanda? Dì pure!" La Monarca Xianghu guardò Lin Ming. Dal suo punto di vista un giovane come Lin Ming doveva essere sanguigno e adorare gareggiare con gli altri. Si sarebbe dovuto precipitare subito nella formazione data un'opportunità del genere, non credeva che invece avrebbe sorriso e cambiato argomento in modo così cortese. Doveva avere un obiettivo particolare.


"Ho sentito che i due grandi emissari hanno stabilito dei criteri per ottenere una goccia di essenza di sangue di fenice. Cioè di entrare nel settimo piano degli Inferni di Fuoco e anche di completare mille massacri nella divina formazione da combattimento illusoria, è vero?"


"Sì, ma questi standard non sono stati stabiliti da noi, ma dal quartier generale. Quindi?"


"Mm... vorrei chiedervi, se potessi soddisfare questi requisiti, allora potrei ricevere anche io una goccia di essenza di sangue di fenice?"


Lin Ming parlò con lentezza e tranquillità, la sua voce era piena di energia e vera essenza. Quando lo sentirono, tutti rimasero senza parole!


Sun Baixing e Xiao Shaobai erano a bocca spalancata, non riuscivano a capire che espressione fare.


Yan Yue'er strabuzzò gli occhi. Dopo aver affrontare la divina formazione da combattimento illusoria, si era resa conto che nemmeno lei aveva molte speranze di ottenere una goccia di essenza di sangue di fenice, ma Lin Ming aveva davvero fatto una domanda del genere; che intenzioni aveva?


Per quanto riguardava Chu Hongyun, dopo essere rimasta momentaneamente sbalordita, guardò con compassione Lin Ming, come se stesse osservando un cerebroleso. Ridacchiò e disse:"Apprendista Lin, che domande stai facendo! Vuoi anche tu quella goccia di essenza di sangue?"


Lin Ming non rispose. Non aveva alcun interesse in Chu Hongyun. Aveva lo sguardo incollato sulla Monarca Xianghu e sull'onorabile Jinjian, era completamente concentrato sull'essenza di sangue di fenice.


Chu Hongyun si accigliò, era irritata per essere stata trattata con tale disprezzo da un membro della giovane generazione. Voleva schiaffeggiarlo e dargli una lezione, ma naturalmente non poteva farlo di fronte ai due emissari.


L'onorabile Jinjian guardò con attenzione Lin Ming. Le parole del giovane in effetti l'avevano sorpreso:"Stai dicendo che desideri cercare di soddisfare quei criteri?"


"Sì grande emissario!"


"Ohohohohoh!" La risata della Monarca Xianghu risuonò come delle campanelle. "In effetti l'ignoranza è una benedizione. Dato che sono criteri stabiliti dal quartier generale, allora naturalmente è accettabile. Se potrai soddisfare quei requisiti ti verrà garantita una goccia di essenza di sangue! Tuttavia... sai quanto è difficile farlo?"


Queste parole fecero discutere tutti i presenti. Lin Ming non sapeva davvero quanto era difficile soddisfare quei criteri?


Pensandoci, Lin Ming non conosceva molto la prova dell'Antica Fenice. Aveva visto la Stella del Fuoco Spirituale per poco tempo per poi rintanarsi nella Torre dei Totem. Non era arrivato nemmeno al terzo piano, quindi naturalmente non sapeva quanto era difficile avanzare. Non aveva nemmeno tentato di affrontare la divina formazione da combattimento illusoria prima d'ora. Possibile che Lin Ming stesse per umiliarsi da solo?


Se Lin Ming non avesse rispettato i criteri, certamente non ci avrebbe perso nulla, ma se i suoi risultati fossero stati troppo inferiori, sarebbe stato davvero umiliante.


I palmi di Sun Baixing iniziarono a sudare copiosamente. Che gioco stava facendo Lin Ming oggi? Già la sua scelta di meditare sulle pietre del caos lo avevano scioccato e ora stava facendo questa domanda. Sun Baixing non era davvero sicuro di poter resistere ulteriormente. Durante un'occasione così importante, una volta che Lin Ming avesse perso la faccia, avrebbe anche coinvolto il Palazzo del Grido della Fenice.


"Lin Minh, moccioso, sai cosa stai dicendo?" Disse Sun Baixing con rabbia tramite una trasmissione di vera essenza.


Lin Ming rispose con calma assoluta:"Voglio solo provare. Per favore non si preoccupi Anziano Sun."


"Lin Ming, il limite di tempo è quando finirà la prova dell'Antica Fenice. Vuoi provare ora o tra un anno?" Nemmeno l'onorabile Jinjian, che favoriva Lin Ming, credeva che il giovane avesse la minima possibilità di successo. Pensava che Lin Ming non sapesse semplicemente quanto fosse difficile.


"Ora!" Disse ad alta voce Lin Ming. Se avesse ottenuto la goccia di essenza di sangue di fenice prima, avrebbe ottenuto più benefici. Naturalmente prima era, meglio sarebbe stato.


"Ahah! Va bene, allora inizia dalla divina formazione da combattimento illusoria!" L'onorabile Jinjian fece un cenno verso la formazione. Era abbastanza sicuro che i risultati di Lin Ming nella formazione non sarebbero stati troppo male. Nonostante non sarebbe riuscito ad arrivare a mille massacri, avrebbe potuto comunque farsi valere.


Lin Ming però scosse la testa e disse:"Grande emissario, vorrei iniziare con i Diciotto Inferni."


Aveva fatto questa scelta per un motivo. Nell'ultimo anno aveva compreso troppi frammenti di legge, erano immagazzinati nella sua mente e doveva verificarli nei Diciotto Inferni per padroneggiarli pienamente.


Solo allora sarebbe diventato più potente. Poi i suoi risultati nella divina formazione da combattimento illusoria sarebbero stati ancora migliori!


Le parole di Lin Ming però fecero rimanere a bocca spalancata tutti i discepoli presenti.


Voleva tentare prima i Diciotto Inferni di Fuoco!


Secondo loro Lin Ming primeggiava in combattimento. Non pensavano che fosse abile nella comprensione delle Leggi. Al massimo il suo talento poteva essere paragonato a qualcuno come Huang Yanguang.


Sarebbe stato molto meglio provare la divina formazione da combattimento illusoria per lui. Se non avesse fallito troppo miserabilmente, allora nessuno l'avrebbe biasimato per non aver rispettato i requisiti e quindi non avrebbe nemmeno dovuto tentare di avanzare per i Diciotto Inferni.


Ora però Lin Ming voleva provarli prima. Se fosse accaduto, avrebbe mostrato la sua debolezza in quanto a leggi. Allora se non avesse nemmeno potuto raggiungere il quarto livello non avrebbe perso la faccia?


Perfino Chu Hongyun pensò che fosse folle. Se questo ragazzo voleva umiliarsi così, chi poteva fermarlo?


"Questo moccioso è stato rinchiuso nella Torre dei Totem per un intero anno. Che si sia esaltato fissando le maestose pietre del caos?" Pensò Chu Hongyun. L'onorabile Jinjian aveva dato una via di fuga a Lin Ming, eppure il giovane aveva rifiutato e aveva insistito nell'umiliarsi. Anche se non sapeva quanto erano difficili i Diciotto Inferni, era davvero abbastanza ingenuo da pensare di poter avanzare all'istante nel sesto e nel settimo piano?"


Mentre Chu Hongyun ci pensava, Lin Ming si era già trasformato in un raggio di luce che sfrecciava verso i Diciotto Inferni.


Allora lo spirito dell'artefatto formò una proiezione di Lin Ming mentre si precipitava verso il basso.


Primo piano!


Secondo piano!


Terzo piano!


Nulla poteva ostacolarlo!





