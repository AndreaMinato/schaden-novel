---
title: Capitolo 1024 – Testamento della Sacra Fiamma
pubDate: 2025-12-15T08:37:10.303Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
13 capitoli in coda, 0/5
-Schadenfreude</em>


Notizie di come Lin Ming era arrivato al settimo piano degli Inferni di Fuoco formando una nuvola di energia Origin si diffusero in un lampo per tutto il clan dell'Antica Fenice.


Era senza dubbio l'evento più importante avvenuto nelle ultime decine di migliaia di anni!


Nel Palazzo del Grido della Fenice, quando Fata Feng sentì questa notizia, ne fu piacevolmente sorpresa. Nonostante avesse molta fiducia in Lin Ming, non si sarebbe mai immaginata che le avrebbe portato delle sorprese così meravigliose.


Tuttavia la reazione più grande provenne dal quartier generale e dalle grandi famiglie.


In quel momento, nel Mondo della Luce Cremisi del Regno Divino, in uno spazio isolato, c'era un grande pianeta che era spostato da un qualche grande potere sovrannaturale.


Questa era la dimora della famiglia Huo, una delle tre famiglie più distinte del clan. La famiglia Huo da sola occupava l'intero pianeta. Quando tutti i discendenti diretti della famiglia Huo venivano sommati a quelli delle loro frazioni, non erano inferiori in numero all'intera popolazione del Palazzo del Grido della Fenice! Era una cifra che come unità usava un milione!


Non tutti i membri della giovane generazione delle tre grandi famiglie aveva una stirpe ricca. Solo i veri grandi geni tra di loro avrebbero avuto il permesso di rimanere nel quartier generale e ottenere le cure della famiglia. La maggior parte degli allievi venivano mandati in altri palazzi per mettersi alla prova. Sarebbero stati insieme a membri della giovane generazione come i discepoli di famiglie ordinarie e sarebbero diventati una figura importante nella loro frazione, aumentando l'influenza della famiglia. O forse sarebbero svaniti nelle sabbie del tempo, per essere dimenticati lentamente dal proprio clan.


In quel momento, nel palazzo centrale della famiglia Huo, oltre una decina di Anziani erano seduti ad un tavolo circolare. C'era una tavoletta di giada color fuoco al centro, era il rapporto mandato dall'onorabile Jinjian. In questa tavoletta di giada c'erano delle immagini di come Lin Ming aveva attraversato la Distruzione. Il fenomeno della nuvola di energia Origin agitò tutti.


Gli Anziani attorno erano divisi in due fazioni, stavano discutendo animatamente l'uno con l'altro. La domanda chiave era il motivo dei loro litigi.


Stavano discutendo se accettare Lin Ming come loro discepolo principale e forse proporlo come prossimo patriarca del clan dell'Antica Fenice per competere con le famiglie Huang e Xiao.


Da una parte c'era la fazione conservativa. Difendevano la purezza della loro stirpe e credevano che Lin Ming fosse comunque un estraneo e non fosse degno delle risorse della famiglia Huo. Erano convinti che bisognava concentrare tutte le risorse sui membri della giovane generazione della famiglia Huo.


Dall'altra c'erano le persone che li deridevano. Erano convinti che, dopo aver trascorso 10.000 anni ad allenare diligentemente i cosiddetti discepoli "geniali", si erano rivelati tutti degli inutili idioti. Avevano sprecato così tante risorse eppure non avevano prodotto nessuno che potesse avvicinarsi a Huang Yuefeng o Xiao Chuji.


Questa sorta di disputa si era ripetuta frequentemente negli ultimi secoli, ma stavolta i toni della discussione erano particolarmente accesi.


Comunque non importava quando litigassero, il giudizio finale spettava al patriarca della famiglia Huo.


"Patriarca, negli ultimi anni, nonostante la nostra famiglia Huo sia considerata una delle tre grandi famiglie insieme agli Xiao e agli Huang, in realtà si sta affievolendo lentamente. In effetti siamo stati già superati dalle altre due. Nei 72 palazzi, le posizioni più vitali sono state conquistate da loro. E per quanto riguarda il futuro patriarca, probabilmente saranno Huang Yuefeng o Xiao Chuji ad ottenere il trono. Indipendentemente da quale dei due prenderà la posizione di patriarca, l'altro sarà comunque un grande vice! Questo è un grande attacco per la nostra famiglia! Dobbiamo crescere un discepolo talentuoso a tutti i costi per competere con quei due!"


"Se non provengono dalla nostra famiglia, allora i loro desideri saranno diversi. Puoi garantire che questo Lin Ming non sia un qualche lupo avido e sleale? Se investiremo così tante risorse in lui e poi non ci aiuterà, allora non perderemo ogni cosa?"


"È comunque meglio che aspettare di marcire! Guardi la situazione, anche se Lin Ming non è un membro della giovane generazione della nostra famiglia Huo, sono ancora disposto ad allenarlo per farlo diventare il prossimo patriarca del clan dell'Antica Fenice. È comunque un risultato migliore che fare cadere quella posizione nelle mani degli altri due!"


Gli Anziani delle due parti stavano litigando con sempre più fervore. L'incontro continuò per diverse ore, ma in quel momento il patriarca della famiglia Huo, un vecchio vestito di rosso nel posto di onore disse all'improvviso:"Basta! Non litigate più. Informate Yulong. Fategli portare una goccia di essenza di sangue di fenice e seguitemi. Andrò personalmente nella Stella del Fuoco Spirituale del Mondo Atlante. E verrai anche tu Baiyu. Porta con te il Testamento della Sacra Fiamma. Voglio vedere con i miei occhi che sorta di eroe è questo Lin Ming!"


"...Cosa?"


Mentre gli Anziani sentivano parlare il vecchio vestito di rosso, rimasero tutti sbalorditi. Il patriarca della famiglia Huo aveva davvero intenzione di andare nella Stella del Fuoco Spirituale per osservare Lin Ming? Inoltre voleva portare una goccia di essenza di sangue e il Testamento della Sacra Fiamma!


Lo Yulong di cui il vecchio vestito di rosso parlava era Huo Yulong, l'Emissario degli Affari Interni del clan dell'Antica Fenice e anche il capo della monarca Xianghu. Faceva parte della famiglia Huo e, indipendentemente dalla forza o dalla sua carica, superava di gran lunga qualunque ordinario maestro di palazzo!


Tuttavia nemmeno Huo Yulong poteva prendere una goccia di essenza di sangue quando desiderava. Visto che coinvolgeva così tanti interessi, doveva ottenere l'approvazione del quartier generale e delle tre grandi famiglie per farlo.


Comunque sembrava che i criteri del quartier generale presto sarebbero stati soddisfatti, così era ragionevole che Huo Yulong portasse con sé una goccia di essenza di sangue.


Per quanto riguardava il Testamento della Sacra Fiamma, era un set di totem di pietra, il più prezioso nell'intero clan dell'Antica Fenice. Se qualcuno l'avesse classificata al secondo posto, nessuno avrebbe osato definire numero uno un'altra tavola!


C'erano nove incisioni in questo set di totem. Tuttavia non provenivano dai membri del clan dell'Antica Fenice. Invece erano state scoperte dal primo patriarca della famiglia Huo. Quel patriarca stava esplorando un mistico regno e aveva incontrato per caso questo set. E, questo patriarca era una delle figure più mitiche del clan. Aveva ottenuto una grande quantità di opportunità fortunate ed era quasi diventato un Re del Mondo. Questo set di totem era una delle sue opportunità fortunate.


La raccolta di pietre era stata chiamata Testamento della Sacra Fiamma. Nessuno sapeva chi l'avesse incisa, era possibile che fosse stato lasciato da una figura al livello di un Empireo!


Il Testamento della Sacra Fiamma era il tesoro più prezioso e anche le fondamenta della gloria e della forza della famiglia Huo.


Per tutte queste decine di migliaia di anni, la famiglia Huo aveva contato sul Testamento della Sacra Fiamma e sulle benedizioni del primo patriarca per svilupparsi lentamente, diventando alla fine una delle tre grandi famiglie del clan.


"Il patriarca desidera portare il Testamento della Sacra Fiamma nella Stella del Fuoco Spirituale del Mondo Atlante?" Diversi Anziani della fazione conservativa deglutirono all'unisono. Il patriarca della famiglia Huo aveva un'altra posizione nel quartier generale. Cioè... di Sommo Anziano del clan!


I patriarchi delle tre grandi famiglie erano tutti Sommi Anziani. Un maestro di un palazzo non aveva nemmeno la speranza di potersi paragonare a loro. E ora voleva andare a vedere personalmente un discepolo allo Stadio della Distruzione che stava affrontando la prova dell'Antica Fenice.


Inoltre, il Testamento della Sacra Fiamma sarebbe stato portato nella Stella del Fuoco Spirituale per permettere a Lin Ming di meditarci sopra. Il Testamento della Sacra Fiamma era come gli altri totem. C'erano dei frammenti di legge che si accumulavano lentamente all'interno e una volta percepiti, sarebbero stati esauriti. Nemmeno gli Anziani del clan Huo avevano molte occasioni per studiarli, eppure a Lin Ming sarebbe stata data questa possibilità. Senza dubbio il patriarca aveva già deciso di attirare Lin Ming dalla sua parte.


.....


Due giorni dopo, Mondo Atlante, Stella del Fuoco Spirituale.


In questi due giorni Lin Ming era rimasto in isolamento affinando lentamente le leggi nel suo corpo. Era appena avanzato al settimo Stadio della Distruzione ed era stato anche sottoposto al battesimo delle leggi nella nuvola dell'energia Origin. Aveva accumulato una grande quantità di ispirazioni e doveva approfittarsi di questo periodo per illuminarsi sulle leggi. Isolarsi a meditare in quel momento era il metodo migliore per Lin Ming di aumentare la sua forza.


Negli ultimi due giorni, Lin Ming si era sentito come se il suo spirito stesse vagando liberamente nel cielo. La sua forza e la sua comprensione delle leggi aumentava di molto ogni giorno.


Al terzo giorno, Lin Ming riaprì all'improvviso gli occhi. In quel momento tutta la luce attorno a lui era svanita. E nel suo corpo le rune sulle sue ossa iniziarono ad accendersi una alla volta, fiorendo luminose.


<em>Era il momento di prendere l'essenza di sangue di fenice!</em>


Pensò Lin Ming. Aveva già accumulato abbastanza energia. Il suo corpo era pieno di forza. Ora desiderava combattere selvaggiamente!


"Lin Ming ha lasciato il suo isolamento!"


Gridarono immediatamente alcuni discepoli. Negli ultimi due giorni molti allievi non si erano allenati affatto; al massimo si sarebbero precipitati per i Diciotto Inferni, nessuno di loro entrò nella Torre dei Totem. Stavano tutti aspettando la grande occasione. Desideravano tutti vedere Lin Ming completare i Mille Massacri nella divina formazione da combattimento illusoria e ottenere finalmente una goccia di essenza di sangue di fenice.


"Sta per iniziare..."


Yan Yue'er uscì da una dimora caverna. Guardò Lin Ming che fluttuava nel cielo con un'espressione piena di emozioni contrastante. Non voleva vedere di nuovo Lin Ming brillare, ma volò silenziosamente verso la divina formazione da combattimento illusoria.


E dietro di lei, le discepole del Palazzo della Fenice Raffinata si avvicinarono una dopo l'altra. Oggi sarebbe stato un giorno storico per il clan dell'Antica Fenice. Viste le aspettative, sicuramente non si sarebbero perse un evento del genere.


"Lin Ming... davvero miracoloso..." Dalla parte del Palazzo del Grido della Fenice, Bai Daohong si levò in volo. Dietro di lui c'erano i discepoli del Divine Transformation realm della Sala della Fenice, quelli al Mare Divino Realm e i nuovi arrivati.


Naturalmente nel gruppo c'era anche Zhou Fei, il novellino che era stato il numero uno alle qualificazioni. Dopo che aveva visto Lin Ming avanzare al settimo piano degli Inferni di Fuoco ed evocare una nuvola di energia Origin ampia tre chilometri mentre attraversava il settimo Stadio della Distruzione, non si illudeva più di competere con Lin Ming. Mentre ripensava a come voleva competere con lui, Zhuo Fei arrossiva. Fortunatamente non era stato abbastanza audace da dirlo in faccia a Lin Ming, altrimenti sarebbe diventato lo zimbello della prova.


I discepoli dei Palazzi del Grido della Fenice, della Fenice Raffinata e della Corte della Fenice avevano lasciato tutti le loro rispettive barche spirituali, le loro caverne, residenze o erano anche tornati dagli Inferni di Fuoco. Volevano tutti guardare Lin Ming mentre iniziava a lottare per ottenere la goccia di essenza di sangue.


E di fronte alla piazza dei totem, Heimu, l'onorabile Jinjian e la Monarca Xianghu stavano tutti volando a mezz'aria. Videro Lin Ming avvicinarsi, pieno di energia e slancio. La Monarca Xianghu sorrise in modo adorabile e disse:"Sembra che tu sia pronto?"


"Sì!"


"Mm... bene! Allora prima ti dirò una cosa. Competere per i Mille Massacri nella divina formazione da combattimento illusoria è molto più difficile che raggiungere il settimo piano dei Diciotto Inferni. L'ultima persona a farcela ci è riuscita 40.000 anni fa. Secondo gli standard del quartier generale, tutto ciò che dovete è completare i Mille Massacri prima che la prova finisca. Sei sicuro di voler tentare ora?"


"Sì emissaria."


"Bene. Heimu, attiva la formazione." Disse la monarca Xianghu.


Accanto a lei, Heimu fece un cenno e risuonò un rimbombo nella piazza dei totem. Il grande portale della divina formazione da combattimento illusoria emerse di nuovo.
                                


                                



