---
title: Capitolo 1032 – Vecchi Rimpianti, Nuovo Odio
pubDate: 2025-12-15T08:37:10.305Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
5 capitoli in coda, 0/5
-Schadenfreude</em>


"Cosa?! Chi Zanyun?!"


"Il Re delle Battaglie! Combatterà contro il Re delle Battaglie?!"


Quando sentirono le parole di Huo Lieshi, tutti gli altri rimasero a bocca aperta.


"Non avrei mai pensato che il suo avversario sarebbe stato Chi Zanyun!" Huo Lieshi fissò l'immagine del Re delle Battaglie riflessa nello specchio spirituale. I suoi occhi erano spalancati e il suo sguardo era acceso. Non avrebbe mai pensato che sarebbe capitata una coincidenza del genere!


"Sì... in passato, quando ha affrontato la divina formazione da combattimento illusoria, anche Chi Zanyun aveva 29 anni. Questo è il motivo per cui è apparso!"


Un discepolo principiante poteva partecipare alla sua prima prova della Fenice in qualunque momento prima dei 33 anni, ma comunemente l'avrebbe affrontata tra i 28 e i 31 anni. Questo perché in quel periodo di tempo la maggior parte dei praticanti di arti marziali stava iniziando a comprendere le Leggi del Fuoco e la coltivazione sarebbe stata al settimo, all'ottavo o al nono Stadio della Distruzione. Se avessero partecipato alla prova dell'Antica Fenice durante questo periodo, avrebbe avuto gli effetti migliori nell'aumentare la loro comprensione delle leggi.


Se avessero partecipato troppo presto, la loro comprensione sarebbe stata scarsa e i benefici che avrebbero ottenuto sarebbero stati limitati. Tuttavia, se fossero arrivati troppo tardi, le loro fondamenta sarebbero state più o meno stabilite e avrebbero ottenuto molte meno risorse.


Quindi Chi Zanyun e Lin Ming avevano affrontato entrambi la divina formazione da combattimento illusoria alla stessa età. Poteva essere definita una coincidenza, ma era la verità.


E la divina formazione da combattimento illusoria avrebbe registrato le informazioni di ogni persona che entrava e avrebbe potuto riprodurre un corpo di energia uguale al loro. Lin Ming e Chi Zanyun avevano la stessa età, quindi era naturale che si incontrassero.


Un guerriero impareggiabile di 40.000 anni fa, avrebbe duellato contro un grande talento di oggi!


"Chi è Chi Zanyun? Era il Re delle Battaglie di 40.000 anni fa, il figlio di un Re del Mondo, l'attuale Emissario del Drago Scarlatto del Mondo della Luce Cremisi! La sua posizione, il suo potere, la sua influenza, tutti questi aspetti superano l'attuale patriarca! Quanto doveva essere stato potente da giovane?"


Bisognava sapere che molte delle figure di alto livello attuali del clan un tempo erano stati surclassati dal Re delle Battaglie. Il divario era fin troppo ovvio!


"Lin Ming potrà vincere? Il suo avversario è il Re delle Battaglie!"


"Credo che sia finita. Questo Re delle Battaglie è troppo sbalorditivo, è il figlio di un Re del Mondo!"


"È davvero difficile vincere, ma questo non significa che non ci sia una possibilità. Comunque Lin Ming è il miglior talento apparso nel clan nelle ultime decine di migliaia di anni!"


"Ridicolo. Un tempo pensavo che Lin Ming avrebbe completato facilmente i Mille Massacri, ma ora ho capito quanto è difficile. Inoltre il millesimo massacro è molto più arduo ora rispetto a quello che ha dovuto affrontare il Re delle Battaglie 40.000 anni fa!"


Chi Zanyun era riuscito a sconfiggere gli avversari della formazione e ora Lin Ming doveva affrontarlo; la difficoltà chiaramente era superiore!


"Dai risultati questo dovrebbe essere uno scontro alla pari tra un drago e una tigre! Se Lin Ming può davvero vincere, allora sarà ancora più anormale! Anche se non potrà vincere, se potrà combattere contro Chi Zanyun per un po' sarà comunque sufficiente a fare registrare il suo nome negli annali della storia!"


Mentre le persone stavano discutendo, Lin Ming stava osservando con cautela il suo avversario, non poteva sentire i discepoli all'esterno.


"Ottavo Stadio della Distruzione?"


Lin Ming ne fu sorpreso. Pensò che il suo avversario sarebbe stato un guerriero alle Nove Distruzioni o forse un maestro al Mare Divino Realm. Non pensava che sarebbe stato solo all'ottavo Stadio della Distruzione!


A 29 anni non era un livello troppo elevato per un talento.


Lin Ming però non sottovalutò il suo avversario. La velocità di coltivazione non era tutto. In questo mondo esistevano innumerevoli geni che avrebbero soppresso la loro coltivazione all'ottavo Stadio della Distruzione. Rimanendovi per diversi anni. Questo per aumentare ulteriormente la comprensione delle leggi e consolidare le proprie fondamenta, così da poter attraversare un battesimo delle leggi superiore durante le Nove Trasformazioni. Allora sarebbero stati come un drago che ascendeva il cielo!


Forse quest'uomo di fronte a lui era una persona del genere!


"Ahahah, non avrei mai immaginato che dopo così tanti anni qualcuno sarebbe riuscito finalmente ad arrivare a questo punto! Clan dell'Antica Fenice, non siete così squallidi come pensavo!"


Chi Zanyun guardò Lin Ming e rise fragorosamente. Lin Ming si accigliò lievemente. L'atteggiamento di questa persona era abbastanza arrogante e dalle sue parole non doveva appartenere al clan dell'Antica Fenice.


"Dì il tuo nome plebeo! Quando ho completato la divina formazione da combattimento illusoria in passato, tutti i cosiddetti geni che hanno tentato la stessa prova come me non sono stati altro che una pila di spazzatura schifosa! E pensare che osavano definirsi talenti, ridicolo! Ho lasciato un filo del mio senso divino per vedere quale genio del clan dell'Antica Fenice sarebbe riuscito ad arrivare fino a qui, ma ne sono stato deluso. Per 40.000 anni nessuno è apparso fino ad ora. Sei appena degno di essere ricordato da me. Ora dimmi il tuo nome!"


"Mm?" Lin Ming ne fu sorpreso. Dalle parole dell'uomo, riuscì a capire la sua identità:"Sei il Re delle Battaglie!"


"Esatto! Sono Chi Zanyun, il Re delle Battaglie!" L'uomo rise pieno di sicurezza ed arroganza, ma in effetti aveva il capitale per comportarsi in questo modo!


In quel momento, al di fuori della divina formazione da combattimento illusoria. Huo Lieshi si infuriò così tanto che quasi gli si rizzarono i capelli! Anche l'aria attorno a lui iniziò a deformarsi per il calore ardente. Questa era l'energia di fuoco che aveva rilasciato inavvertitamente a causa della rabbia. Questa era un'animosità degna del suo nome!


<em>Nota Traduzione: Huo Lieshi (火烈石) sarebbe letteralmente "Fuoco Pietra Ardente/Intensa/Feroce".</em>


Come poteva non essere arrabbiato?! Faceva parte di ciò che Chi Zanyun aveva definito spazzatura!


"Bene! Bene! Molto bene! In tutta la mia vita, questa è la prima volta che qualcuno ha osato chiamarmi spazzatura! Molto bene! Chi Zanyun sei un folle bastardo! Voglio vedere quanto sei formidabile ora! 40.000 anni fa sei riuscito ad umiliarci, ma ora voglio vedere se potrai farlo anche ora!"


Huo Lieshi sembrava un vulcano in eruzione. In quel momento chiunque osasse avvicinarsi entro tre piedi di lui sarebbe stato ridotto in cenere!


Bisognava sapere che i geni nella divina formazione da combattimento illusoria erano simulacri di energia. Anche la loro coscienza era una copia, ma Chi Zanyun aveva detto di aver lasciato un po' di senso divino dietro. In altre parole, l'avversario che Lin Ming stava affrontando era proprio uguale a Chi Zanyun. E le sue parole rappresentavano le vere idee di Chi Zanyun.


Come poteva Huo Lieshi non esserne infuriato? Non solo Chi Zanyun aveva portato via innumerevoli risorse del clan, ma anche la loro piccola principessa. Allora, numerosi eroi avevano desiderato di distruggere la gloria di Chi Zanyun nel clan dell'Antica Fenice, ma alla fine erano stati picchiati così malamente che nemmeno i loro genitori li avrebbero potuti riconoscere. E ora Chi Zanyun li stava deridendo e li stava chiamando spazzatura.


Praticamente era come mettere il dito nella piaga, puntare verso la fonte di tutta la rabbia!


Se uno avesse potuto tollerare un trattamento del genere, cos'altro non avrebbe permesso?!


In quel momento, dietro a Huo Lieshi, la Monarca Xianghu e l'onorabile Jinjian stavano trattenendo il respiro mentre barcollavano, stavano attenti a non esacerbare la situazione.


Per quanto riguardava Huo Yulong e Baiyu sorrisero con amarezza. Questo Sommo Grande Antenato della famiglia Huo era proprio come il suo nome. La sua rabbia era fuori dal comune!


Quando veniva irritato, avrebbe maltrattato e rimproverato pubblicamente perfino gli Anziani della sua famiglia. Non gli sarebbe importato di mantenere la sua reputazione di fronte ai membri della giovane generazione. Ora Chi Zanyun nella divina formazione da combattimento illusoria stava riportando a galla la vergogna e l'umiliazione del passato. Come poteva Huo Lieshi non impazzire di rabbia?!


Alle persone vicine a lui sembrò un vulcano pronto ad eruttare da un momento all'altro. Se si fossero avvicinati a lui in quel momento, probabilmente sarebbero andati incontro ad una catastrofe; avrebbero rischiato di essere le vittime di qualche rabbia collaterale. Tuttavia nessuno di loro osò arretrare. Poterono solo rimanere fermi in silenzio.


"Prego il cielo che Lin Ming possa contendere con lui. O se non altro che non perda troppo nettamente. Deve resistere almeno diverse decine di mosse e sarebbe meglio se potesse ferire Chi Zanyun..." Huo Yulong deglutì mentre parlava con Huo Baiyu tramite una trasmissione di vera essenza.


Huo Baiyu forzò un sorriso. "Sì, altrimenti una volta che questo vecchio si arrabbierà, non ce la passeremo bene. Una volta che si arrabbia, sfoga la sua furia indiscriminatamente sulle persone vicine a lui. Sicuramente finiremo come sacchi da boxe. Prima abbiamo già commesso un certo numero di errori. Se il vecchio è contento, allora non si disturberebbe ad indagare al riguardo, ma se si arrabbia, allora siamo finiti!"


"Aiyaya, possiamo solo sperare che Lin Ming possa recuperare un po' di onore per noi così che il Grande Antenato possa calmare un po' la sua rabbia. Se potrà farlo, allora gli donerò un po' delle risorse del mio ufficio." Disse Huo Yulong. Era l'Emissario degli Affari Interni del clan dopotutto.


E in quel momento, nella divina formazione da combattimento illusoria, proprio quando Lin Ming stava per iniziare a combattere, una voce di un vecchio risuonò nel cielo.


"Lin Ming! Sono il Sommo Anziano del clan dell'Antica Fenice, Huo Lieshi! Sono anche il patriarca della famiglia Huo! Ascoltami bene. In passato questo piccolo bastardo ha rubato le nostre risorse e ha portato via la piccola principessa del clan insieme alla sua stirpe dell'Antica Fenice perfetta! Durante questa battaglia devi fare di tutto per vincere!
Dovrai vincere ad ogni costo anche rischiando la vita! Devi farlo anche se dovrai lottare contro Budda per un bastoncino di incenso di tempo! Se vuoi diventare un genio impareggiabile, allora devi spazzare via tutti gli ostacoli che bloccano il tuo cammino! Devi calpestare quel Chi Zanyun e picchiarlo così tanto da spargere i suoi denti a terra! Voglio che lo schiaffeggi così forte che nemmeno i suoi genitori potranno più riconoscerlo!
Se potrai farlo, allora ti darò immediatamente l'essenza di sangue della fenice! Non solo, ma risorse, sangue di fenice, splendide donne dalla stirpe pura, qualunque cosa che desidererai sarà tua! Ti darò in prestito senza alcun rimpianto il Testamento della Sacra Fiamma per un intero anno! La famiglia Huo ti sosterrà con tutte le sue forze!"


Questa voce improvvisa sbalordì Lin Ming. Il Sommo Anziano del clan dell'Antica Fenice? Il patriarca della famiglia Huo, Huo Lieshi?


Come... come poteva essere apparsa una persona del genere nella Stella del Fuoco Spirituale ad osservare questa prova? Inoltre le sue parole erano state estremamente volgari. Specialmente quando aveva detto che gli avrebbe donato splendide donne dalla stirpe pura; Lin Ming non sapeva nemmeno se ridere o piangere.
Pensava che i Sommi Anziani fossero figure nobile e rispettate. Stavano sui loro nobili troni, guardando con sdegno gli altri, quindi come poteva essere così scurrile. Questo Huo Lieshi provava un profondo risentimento nei confronti di Chi Zanyun?


Poco dopo Chi Zanyun rispose. Rise fragorosamente e disse:"Non sei uno di quei talenti di 40.000 anni fa, il Leone di Fuoco o qualcosa del genere? Mi ricordo un po' di te. Non avrei mai immaginato che con la tua forza saresti davvero riuscito a diventare un Sommo Anziano del clan dell'Antica Fenice. Sembra che il clan sia davvero nei guai. Da quando sono apparse figure potentissime come Huo Fentian e Xiao Daoji, il vostro clan dell'Antica Fenice è diventato peggiore ad ogni generazione."


 Huo Lieshi si arrabbiò ancora di più:"Chi Zanyun, non sta a te dire se il mio clan è nei guai o no. Basta parlare a vanvera; sarà la forza a decidere. L'avversario di fronte a te è il mio discepolo. Voglio vedere se verrai picchiato tanto che nemmeno i tuoi genitori ti riconosceranno!"


La posizione di Chi Zanyun si avvicinava a quella di un Re del Mondo. Nonostante Chi Zanyun fosse di gran lunga inferiore, il suo temperamento era focoso ed era impavido; non temeva di offendere Chi Zanyun. Non chiese nemmeno l'opinione di Lin Ming e si era definito direttamente il suo maestro con spudoratezza.


Lin Ming non sapeva se ridere o piangere.
                                


                                



