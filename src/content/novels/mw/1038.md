---
title: Capitolo 1038 – Assorbire l'Essenza di Sangue di Fenice
pubDate: 2025-12-15T08:37:10.306Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
2 capitoli in coda, 0/5
-Schadenfreude


"Apprendista junior Lin , congratulazioni!"


"Apprendista junior Lin, che combattimento fantastico!"


Quando Lin Ming ottenne l'essenza di sangue di fenice, molti discepoli che conoscevano Lin Ming andarono a congratularsi con lui, alcuni avevano voci pieni di invidia.


Questa era essenza di sangue dell'Antica Fenice! Anche qualcuno come Chi Zanyun, che proveniva da una famiglia di un Re del Mondo poteva solo desiderarla.


Nel Regno Divino c'erano innumerevoli stirpi. Per raggiungere uno stadio di coltivazione superiore, a parte la percezione, le opportunità fortunate e il destino, bisognava avere anche abbastanza talento marziale.


Il talento marziale era uno dei fattori meno significativi, ma questo non significava che fosse inutile. Al contrario, era indispensabile. Solo che nel Regno Divino c'erano molti metodi diversi per aumentarlo, per questo non era considerato troppo importante.


Migliorare il proprio sangue spesso era il metodo principale per accrescere il talento.


In questo universo il sangue umano non era così potente. Gli esseri umani erano animali piccoli e deboli. Erano lenti, la loro forza fisica era scarsa e i loro corpi erano fragili. Anche se erano più formidabili di formiche, gatti e cani e altri animali ordinari, erano di gran lunga inferiori a bestie feroci come leoni e tigri.


Non potevano essere nemmeno paragonati a bestie feroci a Bestie Sacre.


Ancora di meno ad una Bestia Divina. Una Bestia Divina non aveva nemmeno bisogno di allenarsi, finché fosse cresciuta avrebbe avuto la potenza di un guerriero al picco dello stadio del Re del Mondo. Un umano invece sarebbe morto dopo qualche decina di anni se non avesse coltivato.


Tuttavia dopo così tanti miliardi di anni l'umanità aveva finito per dominare il Regno Divino. A parte l'abilità terrificante degli umani di moltiplicarsi, i motivi principali del loro successo erano stati la loro percezione, creatività e capacità di apprendere!


L'umanità aveva creato una civilizzazione di arti marziali magnifica. Nel cosmo non c'erano altre razze più adatte a coltivare degli umani. Un piccolo e debole neonato 100.000 anni dopo avrebbe potuto distruggere una stella con le sue mani. Questo debole bambino poteva diventare un Empireo che poteva creare miracoli. Si poteva dire che fosse incredibile!


Per quanto riguardava le Bestie Sacre e quelle Divine, gli effetti della coltivazione erano limitati per loro. Quasi tutte le potenze trascendenti erano state create dall'umanità. Nonostante una Bestia Divina fosse potente, non poteva essere paragonata ad un Empireo umano!


E mentre gli umani avevano un vantaggio in coltivazione, il loro talento in realtà era scarso. I bambini che facevano nascere erano fragili e debolissimi. Poi, in un passato distante, gli antichi praticanti di arti marziali del Regno Divino si erano sottoposti ad una varietà di esperimenti per trasformare il loro sangue.


Con la velocità di coltivazione dell'umanità, se avessero anche avuto una stirpe superiore, sarebbero diventati i veri dominatori del mondo!


E in quest'era, nel vasto e sconfinato Regno Divino, le famiglie davvero potenti avevano tutte le loro stirpi particolari. Tutte queste variazioni portavano poteri strani e meravigliosi, ognuno con i loro punti di forza e di debolezza, alcuni superiori e altri peggiori.


Questo includeva famiglie come quelle del clan dell'Antica Fenice, dell'Antico Drago, del clan Kirin o del Roc.


Questi clan avevano tutti una stirpe nobile, ma purtroppo non erano mai riusciti a fondere il sangue di una Bestia Divina nei loro geni. Quindi potevano solo contare sulle trasfusioni per mantenere la ricchezza della loro stirpe.


Delle quattro grandi famiglie di Bestie Divine, solo il clan dell'Antico Drago aveva diversi Re del Mondo nei loro ranghi. Per quanto riguardava le tre grandi famiglie nobili, i guerrieri più potenti che avevano erano ad un passo dal diventare Re del Mondo.


Quando Lin Ming era entrato nel Regno Divino, era diventato importante per lui potenziare il suo talento. Questo gli avrebbe risparmiato una grande quantità di tempo in futuro.


In quel momento una donna splendida e sensuale arrivò di fronte a Lin Ming. Sorrise gentilmente e disse:"Apprendista Lin, sono il vice dell'Emissario degli Affari Interni del clan dell'Antica Fenice, la Monarca Xianghu. Questo è l'Emissario degli Affari Interni Huo Yulong. Lui è il capitano della Divisione Disciplinare, Jinjian. E alla fine, come dovresti sapere bene, questo è l'attuale patriarca della famiglia Huo, il Sommo Anziano Huo Lieshi!"


La Monarca Xianghu presentò lentamente tutti a Lin Ming.


Il Sommo Anziano Huo Lieshi.


Lin Ming sussultò. Un Sommo Anziano del clan dell'Antica Fenice, era un'esistenza al livello di un Sacro Lord!


Nel Regno Divino c'era un numero colossale di Terre Sacre e figure al livello di un Sacro Lord, ma questo non significava che un Sacro Lord non fosse speciale. Anzi, diventarlo era incredibilmente raro e difficile. Una volta arrivati a quello stadio si poteva governare una propria sezione del Regno Divino e diventare un signore. Anche Chi Zanyun era un Sacro lord e al picco del suo stadio.


Tuttavia c'erano fin troppe persone nel Regno Divino, ancora più di bilioni di bilioni di praticanti di arti marziali. E in una popolazione di dieci miliardi di bilioni di praticanti di arti marziali ci sarebbe stato un milione di Sacri Lord!


<em>'Questo vecchio... è il più potente guerriero che abbia mai visto...'</em> Lin Ming guardò con attenzione Huo Lieshi. Non poteva capire il livello o il potere delle Leggi dell'uomo. Era difficile immaginare che questo vecchio potesse muovere un piccolo pianeta.


"Piccoletto, vieni con me!"


Disse all'improvviso Huo Lieshi. Poi fece un cenno e lacerò lo spazio, formando un vortice di spazio.


"Entra!"


La voce di Huo Lieshi era piena di energia; era impossibile rifiutare.


Lin Ming annuì e entrò nel vortice. Un momento dopo sentì la sua anima divina distorcersi come se avesse attraversato una distanza di un milione di chilometri. Arrivò di fronte ad un grande e vasto mondo. Non era una dimensione minore aperta da un praticante di arti marziali ordinario, ma un vero e proprio mondo che si estendeva a vista d'occhio. Non c'erano confini. Quando Lin Ming estese la propria percezione, non trovò i suoi limiti.


"Questa è... una nazione mortale?"


Lin Ming ne fu sorpreso. Quando aveva sondato l'ambiente attorno aveva scoperto che a diverse centinaia di chilometri di distanza c'erano molti mortali che stavano conducendo una cerimonia, come se stessero pregando per un buon raccolto. Questa sorta di cerimonia sarebbe accaduta solo nel mondo dei mortali. Un praticante di arti marziali credeva nella sua forza e nelle sue possibilità di cambiare il mondo. Quindi naturalmente provavano meno timore reverenziale nei confronti di fedi del genere e certamente non avrebbero creduto in un qualche dio illusorio.


A parte questa cerimonia, Lin Ming vide anche delle strade affollate, città piene di gente, campi fertili e campi di battaglia dove si stavano svolgendo massacri.


In questo campo di battaglia i soldati erano praticamente tutti allo stadio della trasformazione del corpo. I generali potevano essere allo stadio Huotian e quasi nessuno era allo Xiantian. Questa sorta di forza era simile al regno di Fortuna Celeste in cui Lin Ming era cresciuto.


"Questo posto è..."


"È il mio mondo divino, il mondo che ho formato quando sono arrivato allo stadio Lord Divino, un mondo evoluto dalla grande dimensione nel mio corpo."


Risuonò una voce antica e Huo Lieshi apparve accanto a Lin Ming. "Il motivo per cui un Lord Divino viene definito tale è perché può aprire un mondo interiore e diventare una divinità nel suo mondo, sarà capace di ricevere il potere della fede di queste creature. Comunque il motivo per cui ti ho portato qui è perché volevo farti diverse domande. Prima però ti aiuterò ad assorbire questa goccia di essenza di sangue di fenice. Se potrai mantenere questo ritmo di progressi e forse migliorarlo, il clan dell'Antica Fenice farà di tutto per aiutarti e ad allenarti.
Potrebbe arrivare una seconda o anche una terza goccia di essenza di sangue, finché non giungerai quasi ad un passo dallo stadio del Re del Mondo e arrivare allo stesso livello di Xiao Daoji e Huo Fentian. Potresti anche superarli e lottare per ottenere gloria per il clan!"


Il loro Sect era rimasto in silenzio per centinaia di migliaia di anni. Avevano urgentemente bisogno di un grande guerriero per potenziare il destino del loro intero clan!


Il destino era un concetto che non poteva essere spiegato chiaramente. Un negozio ordinario avrebbe cercato un tesoro per stabilizzare il proprio destino e portare più affari e prosperità. Allo stesso modo un'antica famiglia necessitava di un guerriero impareggiabile.


Spesso, dopo aver cresciuto un genio, altri grandi talenti sarebbero spuntati come funghi. Non avrebbe solo influenzato qualcosa di così mutevole come il destino, ma avrebbe anche dato una grande quantità di opportunità fortunate.


Quando Huo Lieshi finì di parlare, mosse il suo spirito da battaglia e distrusse il cristallo che sigillava la goccia di essenza di sangue di fenice. Quando si frantumò, la goccia che conteneva l'essenza vitale di una Fenice calò lentamente verso il basso. Emetteva una potente aura vasta ed infuocata!


Lin Ming poteva perfino percepire dei frammenti di leggi del Grande Dao. Naturalmente queste leggi non erano state percepite dalla fenice, erano le informazioni che conosceva già dalla nascita!


Quando una Bestia Divina nasceva, il suo corpo sarebbe stato iscritto naturalmente con dei diagrammi del dao e le loro ossa avrebbero avuto delle incisioni di rune di leggi. Erano processi completamente naturali; le si poteva definire le creature più vicine al Dao Celeste!


Huo Lieshi controllò la goccia di essenza di sangue per muoverla verso Lin Ming. Ovunque andasse la goccia, lo spazio si distorceva. Questo perché era contenuta un'energia altamente compressa in essa!


Non appena la goccia di essenza di sangue si avvicinò alla sua fronte, Lin Ming sentì un dolore acuto come se fosse stato infilzato da un ago e si sentì anche bruciare.


Il marchio dell'Antica Fenice tra le sue sopracciglia si rivelò da solo. Rilasciò un bagliore dorato che brillava splendidamente insieme alla goccia di essenza di sangue. Tutto il potere del sangue nel corpo di Lin Ming sembrò essere stato evocato da qualche forza invisibile, che puntò verso la sua fronte che si stesse accumulando.


"Che forza straordinaria e che ricca Fonte di Leggi..." Esclamò tra sé e sé Lin Ming. Poi la goccia di essenza di sangue cadde sulla sua fronte.


In quell'istante si rese conto di quanto era pesante una goccia di essenza di sangue!


Il sangue dell'Antica Fenice ordinario sarebbe pesato quanto quello umano, questa goccia però era densa come montagne e fiumi e pesante come il mare!


Questo perché era l'essenza vitale condensata di una Bestia Divina. Era il tesoro più prezioso di una fenice!


<em>Hiss...</em>


Si diffuse un calore ardente. La pelle della fronte di Lin Ming fu penetrata dalla goccia di essenza di sangue. Lin Ming sussultò, si sentì come se il suo cuore avesse problemi nel sopportare l'enorme carico che proveniva dalla goccia.


<em>Hu hu!</em>


Lin Ming ansimò selvaggiamente. Vene blu iniziarono a sporgere dalla sua fronte e cominciò a sudare copiosamente.


Huo Lieshi era completamente concentrato. In un attimo, fece una serie di movimenti con le mani e formò diecimila marchi spirituali che sprofondarono nel corpo di Lin Ming.


Ci voleva una tecnica segreta per fare una trasfusione. Figuriamoci essenza di sangue della fenice, perfino nel continente Tianyan, i discepoli nell'Isola della Divina Fenice avevano bisogno di una tecnica segreta speciale per trapiantare la stirpe dell'Uccello Vermiglio. Non era così facile attuare questo processo.


Fare una trasfusione di essenza di sangue era ancora più difficile e laborioso. Più era potente la persona che aiutava il processo, migliori sarebbero stati gli effetti.
                                


                                



