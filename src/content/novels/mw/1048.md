---
title: Capitolo 1048 – Re Asura
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
4 capitoli in coda, 0/5
-Schadenfreude


Lin Ming continuò ad avanzare insieme a Yan Yue'er. Ogni dieci chilometri che percorrevano, avrebbero incontrato diversi diavoli del mistico regno. Lin Ming li massacrò facilmente. Anche Yan Yue'er, dopo che superò il suo shock e il suo panico iniziale, iniziò a mostrare la sua forza formidabile.


Era comunque un talento del clan dell'Antica Fenice. Nonostante fosse ben lontana dal poter essere paragonata a Lin Ming in quanto a spiriti da battaglia, primeggiava comunque tra i suoi coetanei. Si difese dagli attacchi della volontà dei diavoli e usò le sue abilità di fuoco per sciogliere i nemici. Mentre continuava a combattere, le sue azioni divennero sempre più fluide.


Questi combattimenti erano eventi comuni per Lin Ming, ma per Yan Yue'er in realtà era una rara opportunità per temprarsi. Yan Yue'er era una persona estremamente talentuosa. Finché avesse avuto il tempo e lo spazio per crescere, sarebbe diventata indubbiamente un Sacro Lord in futuro.


Sempre più diavoli furono raffinati in scie di energia, ma più ne uccidevano, meno diventavano utili questi flussi di energia nel potenziamento della loro comprensione. Questo perché molte delle leggi nei corpi dei diavoli erano ripetute e ridondanti, quindi le nuove ispirazioni diventavano meno efficaci.


"Stanno diventando sempre meno utili. Se possiamo trovare e uccidere qualche diavolo di 1000 anni o anche di 10.000 anni, troveremmo dell'energia delle leggi molto più preziosa."


Mentre parlava, Lin Ming strinse gli occhi all'improvviso. Guardò qualcosa in lontananza.


"Mm? Cosa c'è?"


Quando vide la strana reazione di Lin Ming, Yan Yue'er alzò la guardia. Presto scoprì una grande aura che fluiva e rifluiva, come il battito di un tamburo che agitava l'energia Origin Heaven Earth.


"Cos'è quello?"


Yan Yue'er ne fu scioccata. Un'esistenza così potente, eppure sconosciuta poteva essere una grande opportunità fortunata, ma anche un disastro.


Lin Ming rifletté per un momento e poi disse:"Stammi vicino e cala di quota. Trattieni la tua aura il più possibile; avanzeremo a gran velocità!"


Mentre parlava, Lin Ming scese a terra, avvicinandosi alla palude. Volò agilmente verso il basso come un pesce che nuotava in una corrente che fluiva verso il basso.


Era estremamente veloce, ma da lontano era quasi impossibile individuare i movimenti che aveva creato nell'energia Heaven Earth attorno.


Anche Yan Yue'er fece lo stesso e seguì Lin Ming.


Dopo aver volato per un po' di tempo, scorsero un picco torreggiante in lontananza.


C'era davvero una montagna nera come la pece nella palude!


Cos'è quello?


Lo sguardo di Lin Ming si indurì. Ridusse velocemente la sua velocità.


Erano diavoli del mistico regno; un'enorme quantità! Quando li scorse con il suo senso divino, Lin Ming scoprì che ce n'erano decine o anche centinaia di migliaia dispersi attorno a questo picco!


Nonostante Lin Ming avesse uno spirito da battaglia primordiale, un'arma perfetta per uccidere i demoni, gli si rizzarono comunque i capelli quando pensò a come affrontarli. Se fosse avanzato e fosse stato circondato, non sarebbero rimaste nemmeno le ceneri del suo corpo.


Inoltre aveva scoperto che alcune di queste creature avevano un colore lievemente blu. Soli i diavoli di migliaia di anni e che si stavano avvicinando ai 10.000 anni d'età avrebbero avuto delle caratteristiche così speciali.


Questi tipi di mostri più vecchi avevano una forza più di dieci volte superiore a quelli ordinari, ma le leggi nei loro corpi erano molto più preziose di quelle di un comune demone.


"Mm? Cos'è quello?"


Dalla massa di 100.000 demoni, ci fu un'eruzione di energia improvvisa che si levò al cielo, sfrecciando direttamente nell'orizzonte. Perfino le nuvole cupe in alto furono spazzate via da questa energia.


Sicuramente non poteva essere stata emessa dai diavoli di 100.000 anni radunati insieme. Non sarebbe stata così pura, solo enorme.


Lin Ming si agitò. Iniziò a sussurrare:"Questo... è un diavolo del mistico regno di 100.000 anni? È un diavolo del regno mistico di 100.000 anni che si sta evolvendo in un Re Asura!"


Un diavolo del mistico regno era una forma di vita fatta di energia. Si evolvevano naturalmente dall'energia del mondo e contavano su di essa per nutrirsi. Se fosse stata scarsa, allora si sarebbero divorati tra di loro.


Normalmente un diavolo sarebbe cresciuto fino ad un certo stadio e poi un nuovo diavolo si sarebbe sviluppato dal suo corpo e si sarebbe diviso da lui. Dopodiché il vecchio diavolo sarebbe avvizzito fino a morire. Era già eccellente che una creatura del genere vivesse fino a mille anni e quelli di diverse migliaia di anni erano ancora più rari. Gli esemplari di 10.000 anni erano quasi estinti!


Tuttavia i diavoli erano simili ai praticanti di arti marziali, anche tra loro c'erano dei geni con un enorme destino.


Esistevano anche diavoli nati con un'energia delle leggi molto più raffinata e misteriosa degli altri. Poi, dopo aver incontrato una grande opportunità fortunata, riuscivano ad inghiottire medicine spirituali, pillole o altri materiali celesti. Potevano radunare un'enorme quantità di energia, cambiando le loro leggi e facendo avanzamenti che avrebbero allungato la durata della loro vita.


Più tempo viveva e più energia divorava un demone, più sarebbe stato forte.


Solo con una forza superiore si potevano ottenere tesori ancora maggiori. Ad esempio, quel corallo nero che Lin Ming aveva raccolto. Se un diavolo ordinario avesse provato a raccoglierlo, sarebbe diventato solo il suo cibo, ma uno di 100.000 anni l'avrebbe preso facilmente.


Secondo il Compendio del Mistico Regno delle Bestie Divine, un diavolo che raggiungeva i 100.000 anni d'età, sarebbe riuscito a sottoporsi ad una tribolazione demoniaca e rinascere come l'incarnazione di un Re Asura. Un Re Asura equivaleva ad un guerriero negli stadi avanzati del Divine Transformation realm. E visto che un diavolo era formato di energia, ne avrebbe avuta dieci volte rispetto ad un umano! Avrebbe potuto rivaleggiare con un Lord Divino agli stadi iniziali in termini di energia.


Lin Ming non avrebbe avuto la forza di resistere ad una creatura del genere. Questa sorta di bestia era più che rara. Nella lunga storia dei quattro clan delle Bestie Divine, si incontravano pochissime volte un'esistenza così spaventosa. E ogni volta che accadeva, ci sarebbe stata un'enorme perdita di geni. Durante quei periodi, i guadagni di questa prova non sarebbero stati uguali alle perdite.


Tuttavia questo valeva solo per un Re Asura maturo, quello di fronte a loro non aveva ancora superato la sua tribolazione.


Inoltre sarebbe stato nelle sue condizioni più deboli dopo l'attraversamento della tribolazione, non avrebbe avuto la forza di proteggersi.


Era un'ottima occasione per sconfiggerlo. Altrimenti, se il Re Asura avesse recuperato le forze, allora perfino una persona forte come Bai Daohong avrebbe avuto difficoltà ad uccidere una creatura del genere. E coltivatori al Divine Transformation realm non potevano entrare nel Mistico Regno delle Bestie Divine. Allora, un Re Asura simile sarebbe stata una calamità per i quattro clan delle Bestie Divine. In futuro, se un gruppo di discepoli avesse avuto la sfortuna di essere trasmessi vicino ad una creatura del genere, si poteva immaginare a quale fato sarebbero andati incontro.


"E pensare che avremmo incontrato un Re Asura. Questo è fin troppo strano. Se potessimo ucciderlo e usare la sua energia delle leggi per battezzare i nostri corpi spirituali, allora non sarebbe molto differente dall'attraversare il nono Stadio della Distruzione. E questi tipi di legge non possono essere trovati nel Regno Divino! Inoltre l'energia entrerà nei nostri corpi e rafforzerà la nostra coltivazione. Nonostante l'effetto non sarà grande, ci risparmierà molto tempo."


Mormorò Yan Yue'er. Provò una grande tentazione mentre guardava il Re Asura. Sapeva però che uccidere una creatura del genere e ottenere la sua energia primaria era quasi impossibile.


E senza nemmeno considerare il Re Asura, c'erano comunque 100.000 diavoli del mistico regno che lo circondavano.


In quel momento Lin Ming sussurrò:"Sono arrivati altri esperti. Sembra che siano... discepoli del clan dell'Antico Drago."


Mentre stava attraversando la tribolazione, il Re Asura stava rilasciando una colossale energia. Le fluttuazioni potevano essere percepite da migliaia di chilometri di distanza. Sarebbe stato strano se non avesse attirato esperti.


"Clan dell'Antico Drago..." Yan Yue'er impallidì. Il clan dell'Antico Drago era sempre stato prepotente ed insolente. Inoltre la forza dei suoi discepoli superava di gran lunga quella del clan dell'Antica Fenice. Anche qualcuno di arrogante come Huo Lieshi si comportava con reticenza nei suoi confronti, altrimenti sarebbe stato facile per lui subire una sconfitta.


"Sono venuti Primo, Sesto, Ottavo, Dodicesimo e Tredicesimo Drago che sono tutti maestri al Mare Divino Realm. Non possiamo rivaleggiare con loro. Specialmente con quel Primo Drago. Non si sa che coltivazione abbia, ma mi sembra una persona imperscrutabile! Con loro qui, le nostre possibilità di ottenere la fonte primaria del Re Asura si sono azzerate."


La Divina Classifica del Fato registrava i discepoli in base al talento, non alla loro forza combattiva. Un discepolo con una posizione bassa poteva non avere una coltivazione inferiore e uno nei posti più alti della classifica poteva non avere una forza combattiva così elevata.


Lin Ming ponderò. Era ben consapevole che ottenere il tesoro in una situazione del genere era più che difficile!


Non poteva nemmeno sentire l'aura di Primo Drago. Dato che erano arrivati i membri del clan dell'Antico Drago, doveva esserci anche lui. Questa persona di sicuro si era nascosta da qualche parte e probabilmente aveva già scoperto la sua presenza.


In effetti Lin Ming aveva ragione. In quel momento Primo Drago lo aveva già notato. Naturalmente questo perché Lin Ming non si era nascosto più che poteva. Altrimenti, se si fosse fatto scudo nello spazio primordiale e si fosse nascosto nella palude, allora sarebbe stato quasi impossibile per queste persone scoprirlo.


"Sono capitati due pesc picoli. Sono i pulcini del clan dell'Antica Fenice."


Disse con vigore Dodicesimo Drago. Era alto e robusto. A 35 anni, era il più grande dei discepoli del clan dell'Antico Drago. Nonostante non potesse essere più considerato un membro della giovane generazione, il limite posto all'accesso del Mistico Regno era basato sulla coltivazione e non sull'età. Quindi era riuscito ad entrare.


"Eheh, quelli sono solo due bambini al settimo Stadio della Distruzione. Fratello, posso andare da loro a giocare un po'? Per evitare che tentino di fare qualcosa dopo e creino altra confusione." Disse con entusiasmo Ottavo Drago.


Primo Drago si accigliò. Poi sussurrò. "Non causare guai. Se non c'è un tesoro di massimo livello per cui entrare in conflitto, non creare problemi. Non dovrebbero essere una minaccia. Comunque dobbiamo dare loro un avvertimento. Se ci dessimo la caccia al Re Asura mentre attraversa la tribolazione e poi intervenissero durante un momento critico, facendoci fallire alla fine, allora li uccideremo!"


"Diciottesimo, vai a dare loro un avvertimento. Falli andare via immediatamente."


Disse Primo Drago. In quel momento però risuonò un ruggito da lontano. Riecheggiò per il mondo!


Quando lo sentì, Primo Drago cambiò espressione.


<em>Questo... questo suono... che sia... il ruggito di un drago?!</em>


Questo verso conteneva un'aura antica e sconfinata, insieme ad una maestà che guardava il mondo con sdegno. Questo non era il rumore che poteva fare una creatura normale. Primo Drago sentì il suo sangue ribollire, risuonando con quel ruggito!
                                


                                



