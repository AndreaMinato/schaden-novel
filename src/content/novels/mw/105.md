---
title: Capitolo 105 - Corda sul Fiume Impetuoso!
pubDate: 2025-10-16T07:28:18.428Z
tags:
    - mw
---


Avviso per gli utenti da smartphone, sarà possibile cambiare pagina senza bisogno di cliccare sui numeri.


-Schadenfreude


'Anche se sarò punito, sarà molto meglio che essere sorpassato da Lin Ming in futuro!'


'In più un genio morto non ha più importanza. Il Palazzo delle Sette Arti non mi ucciderà per lui. Con l'aiuto del Decimo Principe, il peggio che mi potrebbe capitare sarebbe essere escluso dal Palazzo Marziale e esiliato nel confine.'


Ma per Zhu Yan essere bandito non significava più nulla. Nonostante sarebbe stato un peccato essere cacciato dal Palazzo Marziale, ne valeva la pena se avesse potuto uccidere Lin Ming!


Questa era l'unica occasione che aveva per assassinarlo!


Ma poteva davvero farlo?


Zhu Yan non ne era sicuro.


'Ho ancora la mia tecnica marziale più forte. Ma mette a dura prova il mio fisico. Posso solo utilizzare solo il 60% della sua forza, ma se mi forzassi a dimostrare tutte le sue potenzialità potrei danneggiare i miei meridiani. Se lo facessi sarà difficile connetterli e aprirli, e diventerà un grande ostacolo per avanzare allo stadio Circolazione.
Ma dato che siamo arrivati a questo punto non ho altra scelta.'


L'espressione di Zhu Yan si inferocì mentre stimolò tutta la vera essenza del suo corpo fino al limite. La spada Fiamma Ardente cominciò ad emettere un suono penetrante.


"Zhu Yan ce la sta mettendo tutta!"


"Che vera essenza spaventosa! Temo che perfino un praticante di arti marziali allo stadio Forgia delle Ossa non abbia una vera essenza così terrificante!"


Dopo che gli spettatori si erano accorti che Lin Ming aveva percepito i segreti del 'Pugno Spacca Ossa', nessuno dubitava più della forza di Zhu Yan. Riuscire a scambiare colpi per così tanto tempo con un genio mostruoso come Lin Ming dimostrava già la sua tecnica straordinaria.


Lin Ming sorrise leggermente quando sentì il forte intento omicida emanato dal suo avversario. 'Hai intenzione di dare il massimo? Allora lo farò anche io!'


Fin dall'inizio della battaglia Lin Ming stava mantenendo il suo potenziale!


Anche se stava usando tutta la sua forza in ogni colpo, continuava ad accumulare slancio!


In quel momento Lin Ming riversò tutte le sue energie nella sua lancia, per scaricarle tutte in questo suo ultimo colpo!


'Questo è l'incontro più importante che abbia mai combattuto finora.
E Zhu Yan è uno degli avversari più formidabili che ho incontrato. Nella Prova del Sogno del Palazzo delle Sette Arti è stato la causa di uno dei difetti nel mio cuore delle arti marziali. Oggi io e Zhu Yan sfodereremo le mosse più potenti e lo sconfiggerò per completare il mio cuore delle arti marziali!"


Mentre Lin Ming avanzava passo dopo passo, le dure piastrelle del pavimento sotto di lui si riempirono di crepe ed esplosero. Lin Ming si mise in posizione difensiva.


Nonostante fosse una tecnica semplice Lin Ming emanava una fortissima energia. Arcobaleno Penetrante era ferma e stabile come una statua di ferro. Era come una corda stesa da una parte all'altra di un fiume impetuoso. Non importava quanto la corrente del fiume fosse forte, non poteva muoverla di un solo pollice.


L'inamovibile 'Ponte di ferro blocca il fiume'!


"Cielo! Finalmente posso vedere di nuovo il 'Ponte di ferro blocca il fiume' dell'Apprendista senior Lin Ming!" Una ragazzina nella folla strinse i pugni per l'entusiasmo, il suo volto era pieno di gioia. Era appena entrata nella Sala Human.


Per molti dei discepoli meno esperti nella Sala Human, Lin Ming e il suo 'Ponte di ferro blocca il fiume' erano una leggenda!


Tra questi allievi molti avevano umili origini e poco talento. Nel Palazzo delle Sette Arti, visto che erano i discepoli più deboli, non avevano alcun buon metodo di coltivazione a disposizione.
Nonostante avessero la gloria e l'onore di essere allievi nel Palazzo delle Sette Arti, non avevano grandi speranze per il futuro.


Tuttavia Lin Ming, che era anche lui di umili origini, aveva usato le 'Tecniche elementari per la lancia' per sconfiggere Zhang Cang, un maestro della Sala Earth!


Era stato un miracolo!


Nelle mani di Lin Ming, il semplice 'Ponte di ferro blocca il fiume' diventava immutabile come una montagna! Qualsiasi magnifica tecnica sarebbe stata distrutta dalla sua lancia!


Una forza capace di distruggere 10.000 stili!


L'unico in grado di usare una mossa così semplice per resistere al colpo finale di Zhu Yan era Lin Ming!


L'espressione di Zhu Yan era solenne.


Anche di fronte ad una tecnica così semplice non avrebbe osato sottovalutarlo. Contro un genio mostruoso, un qualsiasi metodo di coltivazione si sarebbe trasformato in un miracolo!


"Hah!" Zhu Yan gridò. I vestiti di seta che coprivano il suo torso cominciarono a bruciare a causa delle onde di vera essenza che emanava. I frammenti bruciacchiati dei suo vestiti volarono a terra.


Zhu Yan si strappò via il suo abito, rivelando un tronco muscoloso, ma visto la grande quantità di vera essenza accumulata, la sua pelle era rossa come quella di un demone.


Fiamma Ardente divampò. Zhu Yan non sentiva ancora la vera essenza che danneggiava i suoi meridiani, ma il dolore che stava provando lo faceva sentire come se innumerevoli aghi di fuoco gli stessero perforando la pelle. Comunque questo dolore stava riempiendo Zhu Yan di una frenetica sete di sangue.


"Muori!"


Zhu Yan sfrecciò verso il cielo.
Le fiamme sibilanti formavano illusioni evanescenti. Zhu Yan afferrò la spada con entrambe le mani e la sollevò sulla sua testa. La sua schiena si curvò come un arco tirato. Vera essenza di fuoco cominciò ad accumularsi intorno a hu Yan.
Si condensò fino a formare un fiore di loto rosso sangue che sbocciò silenziosamente a mezz'aria...


"Purgatorio Loto Rosso!"


Per un attimo sembrò che lo spazio si fosse oscurato. Questo strano loto rosso assorbiva la luce e pareva quasi che non contenesse solo vera essenza ma anche i raggi ardenti del sole!


Di fronte alla mossa finale di Zhu Yan, Lin Ming rimase calmo come l'acqua. Non sentiva più alcun rumore, che fosse il suono delle fiamme ardenti o le grida del pubblico.


Vedeva solo Zhu Yan. Nel suo cuore c'era solo Arcobaleno Penetrante!


Tutto il suo momento si era accumulato in Arcobaleno Penetrante. La vera essenza vibrò violentemente. Lin Ming fece un affondo!


Bang!


La lancia di Lin Ming e il 'Purgatorio Loto Rosso' di Zhu Yan si scontrarono. Ci fu un'esplosiona assordante, simile al rombo di un tuono. Quell'intensa collisione di vera essenza emanò una violenta onda d'urto che distrusse il palco. Pezzi di piastrelle volarono in aria.


Peng!


Una figura avvolta dalle fiamme volò all'indietro e colpì con forza una colonna del palco, che fu fatta a pezzi dall'impatto!


Questa figura era Zhu Yan. Il suo corpo era ricoperto di sangue. Era svenuto a terra, non si sapeva se fosse vivo o morto.


E Lin Ming non era messo bene. Era rimasto ferito da quel colpo terrificante ed era stato spazzato indietro di decine di passi prima di usare Arcobaleno Penetrante per stabilizzarsi a mezz'aria e atterrare con il supporto dell'asta della sua arma.


Il suo sangue cominciò a rimestare e quasi sboccò sangue, ma facendo circolare la 'Formula del Caos Primordiale', fu in grado di mandarlo giù.


'Che mossa violenta. Se non avessi imparato ad accumulare la mia energia e rilasciarla nel colpo finale allora quest'ultima mossa mi avrebbe sconfitto, nel migliore dei casi saremmo rimasti entrambi feriti! L'impatto ha attraversato la mia protezione di vera essenza vibrante e mi ha fatto quasi sputare sangue. Se non fosse stato per il Gran Successo nello Stadio delle Viscere il colpo avrebbe ferito gravemente i miei organi interni.'


'La sua ultima mossa lo ha reso completamente esausto. Stavolta le sue ferite non saranno leggere.'


...


Zi zi zi...


Mentre bruciava ancora qualche detrito, tutto il pubblico era rimasto senza parole.


Questa era stata una battaglia eccezionale! Perfino una lotta tra due praticanti di arti marziali al picco della Forgia delle Ossa sarebbe stata da meno!


Zhu Yan era già un talento di prim'ordine, ma Lin Ming aveva saltato mezzo livello per sconfiggerlo!


"Zhu Yan è morto?"


"La sua ultima mossa era proprio disperata. 'Purgatorio Loto Rosso' non è una tecnica marziale che poteva usare. Ha usato troppa vera essenza."


"Usarne troppa danneggerà la coltivazione. Doveva essere ossessionato dall'idea di vincere per farlo. Ma anche così, è stato sconfitto. Questo Lin Ming è davvero terrificante!"


C'erano molti esperti presenti; naturalmente avevano capito come si era svolta la battaglia.


Erano presenti anche molti anziani del Palazzo Marziale.
Avevano visto l'intento omicida contenuto nella mossa finale di Zhu Yan.


"Lo trovo strano. Anche se la percezione di Lin Ming è buona, il suo talento marziale è scarso. Non dovrebbe essere possibile per lui progredire così velocemente, eppure in questi ultimi due mesi la sua coltivazione è salita di un intero stadio. Com'è stato possibile?"


"Sembra... che sia perché ha compreso qualche tipo di intento marziale."


"Intento marziale? Cos'è?"


"Beh... Ne ho solo sentito parlare. Non so i dettagli, ma dovrebbe essere potente."


Due degli allievi di basso livello della Sala Human stavano discutendo con tranquillità; tuttavia la loro conversazione fu sentita da uno dei primi 50 discepoli della classifica. I suoi occhi si spalancarono, "Cos'hai detto? Intento... intento marziale? Lin Ming ha compreso un intento marziale?"


"Uh, sì." Il discepolo di basso livello disse con uno sguardo confuso.


"Chi te l'ha detto!?"


Quel discepolo della Dimora Celeste all'improvviso si era animato; questo fece impaurire l'allievo di scarso livello. Di fronte ad un discepolo della Dimora Celeste era impossibile per lui non sentire pressione.


"Questo... lo ha detto il responsabile della Cascata Ghiacciata, Apprendista Senior Xie Dong..."


"Xie Dong..." Il discepolo della Dimora Celeste deglutì.


Nonostante Xie Dong non avesse raggiunto lo stadio Circolazione, era un responsabile che aveva lavorato per molti anni nel Palazzo delle Sette Arti. La sua esperienza era vasta ed era impossibile che si fosse sbagliato in quel modo.


Questo Lin Ming era davvero riuscito a comprendere un intento marziale!


La percezione di un genio mostruoso, un cuore delle arti marziali puro e aveva anche un intento marziale!


Era troppo spaventoso!


In quel momento il personale medico del Palazzo delle Sette Arti si stava affrettando a raggiungere Zhu Yan per curarlo. Lin Ming invece era già sceso dal palco. Aveva già esaurito la sua vera essenza e al momento le sue capacità combattive erano scese di molti livelli. Probabilmente non sarebbe riuscito a resistere contro un normale praticante di arti marziali al Terzo Stadio della Trasformazione del Corpo.


Ma comunque c'era un'aura nascosta nel corpo di Lin Ming che, insieme alla sua forza formidabile, faceva sentire le persone sotto pressione.


Questo era il timore suscitato da un guerriero.


Quando Lin Ming scese, molti vicino arretrarono. Perfino famosi guerrieri si fecero da parte mostrandogli rispetto. E i discepoli di basso livello che già lo idolatravano, lo adorarono con ancora più fanatismo.


"Signor Lin Ming! Congratulazioni!" Il Principe Ereditario Yang Lin si alzò da lontano e lo salutò con calore. Nelle sue parole c'era la giusta quantità di ammirazione. Era il rispetto che dimostrava per un grande guerriero.


