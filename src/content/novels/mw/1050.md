---
title: Capitolo 1050 – Voi due, levatevi dalle palle!
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Gatsu! </strong>
2 capitoli in coda, 0/5
-Schadenfreude


In un batter d'occhio diversi discepoli del clan dell'Antico Drago si sparpagliarono. Ogni posizione si complementava con l'altra, avevano creato una formazione.


C'erano molti discepoli del clan dell'Antico Drago e la media della loro forza era alta, molto più elevata dei discepoli del clan dell'Antica Fenice!


I dodici discepoli del clan dell'Antica Fenice erano giovani d'Élite scelti tra cento miliardi di persone, mentre i trentasei discepoli del clan dell'Antica Fenice erano stati selezionati tra mille miliardi di coltivatori. Nonostante avessero il triplo dei posti, il numero di base era dieci volte superiore!


Non c'era da meravigliarsi che fossero così potenti!


E in un gruppo del genere, specialmente con una persona così imperscrutabile come Primo Drago, si poteva immaginare quanto sarebbe stato potente il potere della loro formazione!


Forse nemmeno un combattente ordinario al Divine Transformation realm sarebbe stato ucciso immediatamente?


"Non è abbastanza! Non ci sono abbastanza persone! Invia l'Ordine del Drago di Ferro e fate venire velocemente tutti i discepoli qui. Tutti e 36, non può essercene uno in meno! Questa è la più grande opportunità fortunata che noi 36 potremo mai incontrare nella nostra vita! Finché potremo ottenere questo osso di drago, diventeremo grandi guerrieri! Ogni altro guadagno non sarà nulla al confronto. Anche se il quartier generale ci desse dell'essenza di sangue di Drago Divino, non potrebbe comunque essere paragonato all'osso!"


L'essenza di sangue di drago era certamente preziosa, ma ce n'era troppo poca. Come poteva una sola goccia essere paragonata ad un osso lungo mille piedi? Inoltre i clan delle quattro Bestie Divine, incluso quello dell'Antico Drago, aveva solo dei metodi per rafforzare il sangue dei suoi membri. Era impossibile per loro ottenere qualcosa come un osso. Se avessero potuto prenderlo e poi ottenere essenza di sangue, avrebbero ottenuto dei vantaggi inimmaginabili!


"Stavolta il nostro nemico è potente, così formidabile da superare ogni nostra aspettativa! Questo Re Asura ha assorbito il potere dell'osso di drago divino e non è più un Re Asura ordinario. Temo che ci abbia scoperto, e osa comunque attraversare la tribolazione senza tentare di nascondersi. Non ci teme affatto. Probabilmente vuole perfino che ci avviciniamo per divorarci!"


Dato che era arrivato a questo punto, diventando il discepolo più potente del clan dell'Antico Drago, a parte talento e destino, Primo Drago era anche un individuo estremamente intelligente e astuto. Anche se l'osso di drago era sufficiente per farlo impazzire dal desiderio, non ne fu accecato. In quel momento aveva più o meno capito la situazione.


"Sì Apprendista Senior Primo Drago!"


Dodicesimo Drago mosse la mano e una luce nera sfrecciò in avanti, penetrando nel vuoto come una freccia. Questa era una tecnica di trasmissione segreta del clan dell'Antico Drago. Ogni Ordine del Drago di Ferro era un tesoro estremamente prezioso. Poteva attraversare il vuoto per mandare messaggi e le normali formazioni del mistico regno non potevano fermarlo. Se un discepolo fosse stato sigillato in uno spazio sconosciuto, gli altri avrebbero potuto determinare la sua posizione usandolo.


Quando Yan Yue'er vide che Dodicesimo Drago aveva scagliato quella luce, disse con nervosismo:"Quello è l'Ordine del Drago di Ferro. Lin Ming temo che stiano chiamando tutti gli altri discepoli. Creeranno una grande formazione di battaglia e lotteranno contro il Re Asura. Non possiamo eguagliarli! Figuriamoci noi, anche se tutti i discepoli degli altri clan unissero le forze, non riusciremmo ad affrontarli!"


I discepoli del clan dell'Antico Drago erano i più potenti. Inoltre gli altri tre clan avevano solo 32 discepoli in totale, quattro in meno rispetto a loro. Era impossibile rivaleggiare con loro, ancora meno ora che stavano creando una formazione! Quello avrebbe moltiplicato la loro forza combattiva!


Lin Ming certamente lo sapeva. Non temeva i praticanti di arti marziali allo Stadio della Distruzione e poteva contendere con guerrieri agli inizi del Mare Divino Realm, ma doveva ammettere di essere di gran lunga inferiore a questo Primo Drago, specialmente quando era sostenuto da una formazione da battaglia!


Ma non era disposto ad arrendersi così. Yan Yue'er non sapeva cos'era quella sorta di osso divino. Probabilmente pensava che fosse un qualche straordinario tesoro, ma non sapeva esattamente cosa fosse.


Tuttavia Lin Ming era diverso. Aveva una goccia di sangue di scaglia inversa in lui!


Anche se non aveva avuto le tecniche segrete del clan dell'Antico Drago per assorbirla, né aveva delle fondamenta di sangue di drago ordinario, facendogli sprecare il 99% dell'essenza del sangue, era comunque una risorsa preziosa. Era uno dei tipi di sangue più prezioso nel corpo di un drago e aveva anche ereditato la sua aura. Come poteva Lin Ming non accorgersi che emanava lo stesso tipo di energia?


Sconfinato, potente, vasto, dominante!


Questo era l'osso di un drago divino!


Se avesse potuto fondere le sue ossa nel suo corpo, avrebbe potenziato il suo scheletro, facendogli assumere le caratteristiche di un drago. Le sue ossa sarebbero diventate dure come ferro divino e il suo potere d'attacco e le sue abilità difensive sarebbero aumentate di molto!


Dopo essere stato nel Regno Divino per così tanto tempo, a parte lui, non aveva mai incontrato un praticante di arti marziali che aveva coltivato sia il corpo che l'energia. Anche grandi guerrieri come Xiao Daoji, Huo Fentian e Chi Zanyun, si erano dedicati solo al sistema di accumulo di essenza!


Ciascuno di questi geni era estremamente orgoglioso e sicuro di sé. E avevano il diritto di essere arroganti perché il loro talento glielo permetteva. Tuttavia non avevano comunque coltivato sia il corpo che l'energia, perché sapevano quanto era difficile percorrere quella strada! Se uno non avesse potuto aprire le Nove Stelle del Palazzo del Dao, allora tutti gli sforzi precedenti sarebbero diventati insignificanti e sarebbe stato tutto uno spreco.


Nonostante avesse sperimentato numerose opportunità fortunate, Lin Ming non pensava comunque che sarebbe riuscito a sbloccare facilmente le Nove Stelle del Palazzo del Dao. Secondo Fata Feng, il motivo per cui era diventato quasi impossibile era a causa del cambiamento delle regole del mondo. Ora voler arrivare a quel livello era come sfidare le regole del dao celeste. Si poteva immaginare quanto sarebbe stato difficile riuscire nell'impresa!


Ora che però Lin Ming ci aveva già dedicato molte energie, non voleva sprecarla. Doveva cercare costantemente dei modi per migliorare il suo fisico. Assorbire questo osso di drago avrebbe trasformato tutto il suo scheletro. Avrebbe procurato grandissimi vantaggi alla sua tecnica di trasformazione del corpo in futuro.


La tentazione era troppo grande. Il valore di questo osso di drago non poteva essere paragonato ad una sola goccia di essenza di sangue di fenice!


Inoltre concedere solo una goccia rappresentava un grande sacrificio per il clan dell'Antica Fenice, figuriamoci questo osso di drago! Quindi, anche se Lin Ming sapeva che era difficile ottenerlo, non era disposto a rinunciare e ad andarsene così.


Tuttavia, in quel momento, un intenso intento omicida li avvolse accompagnati da una voce gelida.


"Andate affan***o! Voi due, levatevi dalle palle! Altrimenti vi spazzeremo via!"


Questa voce non nascoste il suo intento malvagio che spazzò via ogni facciata. Questo perché Primo Drago sapeva che in quel momento sarebbe stato inutile essere onorabile e gentile. Era impossibile che gli altri rinunciassero ad un'occasione così fortunata dopo un po' di parole cortesi. Solo la forza assoluta e la minaccia di morte certa sarebbe stata sufficiente a spaventare le persone e a farle andare via.


Lin Ming si accigliò; questo intento omicida era chiaro e reale. Non dubitava per un momento che Primo Drago li avrebbe massacrati se non se ne fossero andati. E, l'avrebbe fatto senza pietà. Anche se questa questione fosse stata scoperta, non gli sarebbe comunque importato di creare dispute con il clan dell'Antica Fenice!


In confronto ad un osso di drago, al clan sarebbe importato di una quesitone così poco importante? Il clan dell'Antica Fenice non avrebbe fatto la guerra con loro solo per Lin Ming e Yan Yue'er!


"Apprendista senior Lin, noi..." Quando sentì la minaccia di Primo Drago, le tremarono i pugni e si infuriò. Non c'era nulla che potesse fare però. In questo mondo la forza era la sola verità eterna. Se ad uno fosse mancata la forza, allora avrebbero potuto solo sopportare. Ora che si trovavano di fronte ad un'enorme opportunità fortunata, e Primo Drago era in vantaggio, ogni cosa che faceva sarebbe stata perfettamente giustificata. Nessuno avrebbe desiderato essere disturbato dagli altri durante un momento critico. Dopotutto l'avversario era semplicemente fin troppo formidabile. Era possibile che entrambe le parti sarebbero rimaste gravemente ferite. Allora qualsiasi incidente provocato da una variabile sconosciuta li avrebbe fatti fallire all'ultimo momento.


Lin Ming fece una smorfia. Non se ne andò immediatamente.


"Sembra che siate testardi! Credete davvero che non oserò uccidervi? In effetti siete talentuosi, ma che peccato che la vostra coltivazione è troppo bassa!"


Primo Drago sogghignò. Era pienamente sicuro di sé. Con dieci persone al suo fianco e una formazione, il bombardamento di attacchi avrebbe fatto a pezzi Lin Ming e Yan Yue'er.


"Non vi rendete conto della situazione in cui vi trovate. Andiamo, uccideremo quei due prima! Mi prenderò tutte le responsabilità di questo! Posso garantire che il clan ci proteggerà ad ogni costo, il clan dell'Antica Fenice potrà solo sopportare a denti stretti e non è nemmeno certo che troveranno delle prove! Oh, giusto, lasciate viva quella Yan Yue'er. Non possiamo sprecare quel sangue vergine nel suo corpo. Dato che agiremo, tanto vale andare fino in fondo. Prenderemo il suo yin primordiale per poi ucciderla. Fin dai tempi antichi i draghi e le fenici si sono sempre complementati. La stirpe dell'Antica Fenice ci sarà di grande beneficio."


Mentre parlava, Primo Drago aveva perfino parlato dello yin primordiale di Yan Yue'er senza emozione. Era riuscito a dirlo con così tanta freddezza ed indifferenza di fronte ad una bellezza come Yan Yue'er, con l'intenzione di prendere il suo qin primordiale senza alcun desiderio osceno o significato. Tutto ciò che aveva era freddo intento omicida!


Ai suoi occhi, il solo valore di Yan Yue'er stava nella sua verginità e nella forza del suo sangue. Per quanto riguardava la sua bellezza, era insignificante per lui. Era davvero terrificante che Primo Drago rimanesse calmo in una situazione del genere!


Quando sentì queste parole, Yan Yue'er che di solito era arrogante, impallidì. Anche Lin Ming sussultò.


"Apprendista Senior Lin!" Gridò allarmata Yan Yue'er. Stavano correndo un pericolo mortale!


Lin Ming fece un passo indietro e tirò fuori la Lancia del Sangue della Fenice. I suoi occhi brillavano con luce fredda:"Non preoccuparti troppo. Ci sono 100.000 diavoli del mistico regno qui e anche decine di migliaia di distanza, ce ne sono moltissimi anche tra noi. Una volta che il gruppo dell'Antico Drago inizierà a combattere feriranno sicuramente dei mostri. Allora si scatenerà una guerra totale e arriverebbero anche gli altri!"


Nonostante Primo Drago desiderasse davvero ucciderli, Lin Ming non aveva paura. In questa situazione, se non avessero badato a nessun prezzo per ucciderli, sarebbe stato possibile. Tuttavia Primo Drago avrebbe osato uccidere anche tutti gli altri?


Mentre Lin Ming parlava, tre luci rosse si avvicinarono dall'orizzonte. Erano i discepoli del clan dell'Antico Kirin, della frazione del Kirin del Fuoco!


Quando vide questo, Primo Drago mostrò un'espressione ancora più scontenta. L'energia scatenata dal Re Asura era stata troppo grande. Se avesse continuato così, sarebbero arrivate altre persone.


Più guerrieri si fossero mostrati, più la situazione si sarebbe complicata!


"Dannazione!"


"Cosa facciamo apprendista Senior Primo Drago? Dovremmo ucciderli tutti?"


Quando videro i tre discepoli del clan del Kirin, si sentirono in difficoltà. Uccidere Lin Ming e Yan Yue'er sarebbe stato un costo sopportabile, ma se avessero massacrato tutti avrebbero fatto infuriare tutti gli altri. Se avessero provocato tutti e tre gli altri clan delle Bestie Divine, allora perfino il clan dell'Antico Drago non sarebbe riuscito a sopportare la pressione.


A meno che...


Non uccidessero ogni singola persona!


