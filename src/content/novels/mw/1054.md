---
title: Capitolo 1054 – Tra i due litiganti il terzo gode
pubDate: 2025-12-15T08:37:10.308Z
tags:
    - mw
---


<em>Capitolo regolare,
0 capitoli in coda, 0/5
<strong>LOL ne ho pubblicati due oggi per sbaglio, pensavo fosse già domenica, vabbè domani ne pubblicherò solo uno.</strong>
-Schadenfreude</em>


<em>Nota Traduzione: il titolo (渔人之利) letteralmente significa "il pescatore ne beneficia" si riferisce alla storiella del beccacino e della vongola che lottavano tra di loro, ma che poi sono stati catturati entrambi dal pescatore.</em>


"Attacchiamo insieme! Questa è la battaglia più importante di tutta la nostra vita! Possiamo solo vincere, non possiamo venire sconfitti qui!" Gridò Primo Drago, il suo sangue ribolliva. Dietro di lui, anche gli altri 35 discepoli erano pieni di fervore. Qualunque cosa succedesse, non avevano più vie di fuga!


In quel momento anche il Re Asura attaccò, il suo corpo era avvolto dalle scariche elettriche della tribolazione, ma poté comunque sollevare le mani per attaccare. Solo da questo si poteva vedere quanto era terrificante!


<em>Roar!</em>


Risuonò un ruggito nel cielo. Un Drago Azzurro uscì dal corpo del Re Asura. Era un'immagine formata dall'essenza che aveva assorbito.


"Volete prendere me e il mio osso di drago divino come, ma anche io vi sottrarrò la vitalità del sangue e la assimilerò come nutrimento! Nonostante il vostro sangue non sia troppo ricco, sarà comunque sufficiente a permettermi di formare completamente il mio corpo! Ho divorato innumerevoli praticanti di arti marziali e ho ottenuto un incalcolabile numero di metodi di coltivazione dai loro ricordi. Tutto ciò di cui ho bisogno è un corpo per applicarle! Quando accadrà, entrerò nel Regno Divino! Diventerò un Re del Mondo, un Empireo, vivrò spensierato nell'universo, ahahahah!"


"Re del Mondo? Empireo? Le tue parole pompose sono fin troppo spudorate!" Ruggì Primo Drago, il suo corpo emise dei crepitii esplosivi. I suoi occhi divennero ambrati e le sue pupille si dilatarono fino a coprire la sclera. Divennero più profondi, come se fossero connessi ad uno spazio profondo. Allo stesso tempo Primo Drago si ricoprì di scaglie. Anche gli altri 35 iniziarono ad usare tutta la loro energia. Avevano bruciato il 15% della loro essenza di sangue!


A questo punto aveva consumato il 20% della loro essenza di sangue. Se l'avessero bruciata tutta, il loro fuoco vitale si sarebbe estinto immediatamente. Bruciandone il 20%, non sarebbero morti, ma avrebbero ridotto di molto la durata della loro vita. Questo avrebbe avuto degli effetti enormi sui loro futuri risultati. Si poteva dire che i 36 discepoli del clan dell'Antico Drago si fossero giocati il tutto per tutto. A questo punto avrebbero combattuto fino alla morte!


Accecati dall'avidità, erano tutti impazziti!


<em>Bang!</em>


La ruota vorticante impattò sull'immagine del Drago Azzurro formata dal Re Asura. Entrambi i fenomeni esplosero e una violenta scarica di energia inondò l'ambiente attorno, riducendo centinaia di diavoli vicini in fumo!


Il Re Asura tremò e il suo sangue si agitò. Quasi vomitò sangue. Era rimasto ferito!


"Dannazione!" Il Re Asura si accigliò, si pulì il sangue colato dagli angoli della bocca. Mentre stava attraversando la tribolazione, doveva spendere oltre l'80% della sua energia per resistere alla tribolazione demoniaca. E, in questa situazione, i 36 discepoli del clan dell'Antico Drago avevano creato una grande formazione per contendere con lui; si poteva immaginare quanto fosse sotto pressione.


"Ho davvero sottovalutato voi topolini. Nonostante i topi siano piccoli e deboli, quando si uniscono a decine per affrontarmi possono davvero minacciarmi! Le formazioni e i metodi di coltivazione degli umani sono davvero bizzarri, ma questo è il mio palco, la mia casa. Dato che avete osato affrontarmi qui, siete tutti destinati a morire!"


Il Re Asura gridò e si formò un enorme vortice attorno a lui. L'energia Heaven Earth girò attorno a lui e numerosi diavoli del mistico regno furono travolti dalle raffiche, trasformandosi in pura energia che venne divorata dal Re Asura!


Il corpo del  Re Asura emise dei crepitii. La sua forma iniziò a crescere. I suoi muscoli si sporsero diventando più duri e resistenti, il suo aspetto divenne sempre più raccapricciante. Il Re Asura era davvero in grado di assorbire il potere dei diavoli ordinari.


Questa battaglia sarebbe diventata sempre più intensa e frenetica. Sia il Re Asura che i 36 discepoli del clan dell'Antico Drago stavano attaccando disperatamente, pagando un caro prezzo per uccidere i propri nemici. Era uno scontro all'ultimo sangue!


E allo stesso tempo anche i discepoli degli altri tre clan lottavano duramente.


Numero uno, due e tre erano tutti diavoli con una coltivazione di 30.000 anni. Ognuno di loro era crudele e feroce. Certamente non erano forti quanto il Re Asura e non avevano assorbito la forza dell'osso di drago. Tuttavia erano tutti al picco delle loro condizioni. Non avevano attraversato una tribolazione come il Re Asura.


Questo li faceva combattere senza scrupoli!


E a causa del controllo mentale del Re Asura, pensavano ad una cola cosa, cioè... uccidere tutti i nemici!


Uccidere tutti i nemici ad ogni costo!


I tre clan non avevano molti discepoli fin dall'inizio e le loro formazioni non erano complete. Sotto l'assalto dell'enorme numero di diavoli, stavano danzando costantemente sull'orlo dell'abisso. E ora, con la pressione di questi tre diavoli, iniziarono a crollare!


In quel momento, figuriamoci avanzare verso la regione centrale, perfino salvare la propria vita sarebbe stato un problema.


"Ah!"


Un discepolo del clan Kirin urlò dopo che il suo braccio aveva ricevuto il morso di Diavolo numero due. Un momento dopo sette o otto altri diavoli si precipitarono sul suo corpo, disfacendolo completamente!


<em>Peng!</em>


Una foschia di sangue scoppiò nell'aria come uno splendido fuoco d'artificio, ma quando gli altri la videro, si sentirono gelare come se fossero caduti nei nove abissi infernali.


Dopo un periodo di combattimento così lungo, alla fine era morto il primo tra i discepoli principali!


Bisognava tenere conto che, una volta che il primo fosse morto, il potere della formazione si sarebbe ridotto. Questo significava che la seconda persona sarebbe morta molto più velocemente. Più gente moriva e più sarebbe diminuita la loro forza combattiva!


Quindi i tre clan erano in una situazione precaria al momento!


"Cosa facciamo?!" Disse con urgenza Jiang Bai. Normalmente era sicuro della sua forza. Normalmente avrebbe potuto analizzare con calma la situazione, ma ora che si trovava di fronte ad un pericolo imminente, iniziò perfino a farsi prendere dal panico! Credeva che il Re Asura sarebbe stato in condizioni estremamente deboli mentre attraversava la sua tribolazione e che ottenere l'osso di drago divino sarebbe stato facile. Il solo problema sarebbe stato come trattare con il clan dell'Antico Drago.


Ora però Jiang Bai si era finalmente reso conto di essersi sbagliato! Aveva fatto un grave errore! Anche se i 36 discepoli del clan dell'Antico Drago avevano bruciato la loro essenza di sangue, non erano ancora riusciti a sconfiggere il Re Asura.


E c'erano più di 100.000 diavoli del mistico regno in quest'area! Mentre si facevano strada uccidendo, il loro gruppo e quello del clan dell'Antico Drago erano riusciti ad uccidere cento diavoli al secondo. Fino ad ora avevano combattuto per mezz'ora. Dovevano averne massacrati 60.000-70.000, ma la loro quantità non era diminuita affatto. Questo significava che stava arrivando in continuazione un enorme numero di mostri!


"Ci ritiriamo? Continuiamo ad avanzare?" Jiang Bai chiese a Xiao Ping. In realtà aveva iniziato a pensare come scappare.


Anche Xiao Ping però aveva difficoltà a decidere. La decisione che avrebbero preso avrebbe deciso il destino di tutti i discepoli vicino a loro.


Se avessero scelto di continuare, anche fare un solo passo sarebbe stato arduo. Anche così, le loro possibilità di ottenere l'osso di drago non erano così grandi. La loro sola speranza era che il clan dell'Antico Drago finisse di lottare non appena possibile.


Anche ritirarsi però sarebbe stato estremamente difficile. Erano assediati da ogni direzione e c'erano anche tre diavoli di 30.000 anni che li stavano attaccando. Ritirarsi non era più facile a dirsi che a farsi?


Senza dubbio questo era il pericolo più grande che avessero mai affrontato! Questa era davvero una prova decisiva!


"Ahh!"


Risuonò un grido miserabile. Era morto un altro discepolo!


Stavolta apparteneva al clan dell'Antica Fenice. Huang Hongzhi poté solo rimanere a guardare impotente mentre il corpo del suo compagno scoppiò e fu divorato dai diavoli del mistico regno. Il suo viso impallidì fino a diventare bianco come la carta!


Solo affrontando davvero la morte una persona avrebbe capito quanto era terrificante. In effetti in questo mondo esistevano persone che non temevano la morte, ma la maggior parte aveva vissuto una vita dura. Sarebbero morti senza rimpianti. Non erano come lui, qualcuno destinato a raggiungere gli stadi avanzati del Lord Divino realm e condurre 100.000 anni di vita come più desiderava. C'erano innumerevoli splendide donne e piaceri in sua attesa, come poteva essere disposto a morire qui?


"Fratellone Xiao, ritiriamoci! Dimentichiamoci di quell'osso di drago!" Disse Huang Hongzhi con voce tremante.


Xiao Ping era cupo e silenzioso. Osservò Jiang Bai e Feng Hao e vide che anche loro desideravano ritirarsi. Se l'avessero fatto però non solo non avrebbero ottenuto nessun guadagno, ma avrebbero anche perso così tanti discepoli. Questo avrebbe dimostrato quanto era stata incompetente la persona al comando.


Non ci si poteva fare nulla però. Nella storia dei quattro clan delle Bestie Divine, pochissimi avevano incontrato un Re Asura nel Mistico regno e ogni volta c'erano stati gravi perdite!


Jiang Bai, Xiao Ping e Feng Hao ordinarono simultaneamente:"Che tutti i discepoli ascoltino il mio ordine. Bruciate parte della vostra essenza di sangue; ci faremo strada fuori di qui!"


Per loro bruciare l'essenza di sangue era la scelta più intelligente.


Nel cielo imperversava una battaglia feroce. Ad ogni respiro di tempo sarebbero morte decine o centinaia di diavoli, ma nel raggio di centinaia di migliaia di chilometri, stavano arrivando altri mostri da terre distanti. Finché il Re Asura non fosse morto, alla fine sarebbero stati tutti uccisi!


Naturalmente niente di tutto questo si applicava a Lin Ming. Era arrivato silenziosamente sotto l'osso di drago!


L'osso di drago era alto mille piedi. Era infilzato nella palude come una spada divina. Tuttavia la maggior parte della sua massa era sommersa nel fango nero, in cui c'era anche Lin Ming!


Lin Ming non credeva di poter rubare silenziosamente l'osso di drago e sgattaiolare via.


Il motivo per cui era riuscito ad arrivare fino a qui senza che nessuno lo notasse era dovuto all'aura dello spazio primordiale. Inoltre si stava spostando sottoterra. Con la battaglia caotica di sopra, nessuno sarebbe riuscito ad individuarlo.


L'osso di drago però era diverso. Se fosse svanito, l'avrebbero notato tutti. Il clan dell'Antico Drago e il Re Asura dopotutto non erano idioti.


Allora, se Lin Ming si fosse approfittato della situazione, le due parti si sarebbero sicuramente infuriate e lui sarebbe diventato il loro obiettivo principale.


Lin Ming non pensava di potersi difendere dai loro attacchi. Figuriamoci dal Re Asura. Solo la formazione dei 36 discepoli del clan dell'Antico Drago era terrificante. Inoltre avevano perfino bruciato la loro essenza di sangue.


La coltivazione bassa di Lin Ming era sempre stata una sua debolezza che non poteva ignorare.


Allora... cosa fare?


Lin Ming pensò a migliaia di potenziali scenari. Il risultato più ideale sarebbe stato che il Re Asura e il clan dell'Antico Drago avessero combattuto finché entrambi non fossero rimasti gravemente feriti. Il Re Asura sarebbe morto e al clan dell'Antico Drago sarebbero rimasti pochi discepoli. Gli altri tre clan erano circondati dai 100.000 diavoli.


Allora, Lin Ming sarebbe stato certo di poter prendere l'osso di drago e scappare. Con l'armatura primordiale, non temeva i diavoli. Una volta che si fossero precipitati su di lui, si sarebbero ridotti in fumo.


Tuttavia questa era solo una situazione ideale. Una volta che una delle due parti fosse entrata in vantaggio e fosse riuscita a vincere, Lin Ming non sarebbe più riuscito a rubare l'osso di drago. Il vincitore poteva perfino scoprirlo e cercare di ucciderlo.
                                


                                



