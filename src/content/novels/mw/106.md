---
title: Capitolo 106 - Fama!
pubDate: 2025-10-16T07:28:18.428Z
tags:
    - mw
---


<em><strong>Da editare.</strong>
Se trovate qualche errore e volete aiutarmi, segnalatelo pure.
Ah non ci sono donazioni per Martial World perché non posso garantire un ritmo costante... per dire, se trovassi un lavoro (pfff ahahaah *sobsob*) non avrei più tempo per sfornare più di un capitolo al giorno.


Morale della favola: preferisco evitare di prendere impegni che non ho la certezza di mantenere ;)
-Schadenfreude


"Principe Ereditario, Vostra Altezza. Signor Muyi." Lin Ming porse i suoi saluti con un sorriso.


"Ahah, fratello Lin. La tua crescita è sempre più sbalorditiva!"
Il cuore di Muyi era pieno di emozioni. Aveva pensato di aver sopravvalutato Lin Ming, ma ora aveva scoperto che il ragazzo aveva ancora stravolto le sue aspettative.


"Signor Lin Ming. Se non la disturba che ne dice di venire nel mio palazzo.
Farò organizzare un banchetto per darle il benvenuto." Yang Lin disse con entusiasmo.


Lin Ming sospirò e disse, "Scusatemi Vostra Altezza, ma nella lotta di prima mi sono stancato troppo e devo prendere tempo per recuperare le forze. Ho anche ricevuto ispirazioni da questa battaglia e mi piacerebbe andare a rifletterci su. Sono costretto a rifiutare la gentilezza del Principe Ereditario. Tra pochi giorni vi farò certamente visita.


"Va bene. Quando il Signor Lin Ming decide di andare a trovarmi, mi mandi pure un messaggio attraverso il talismano di trasmissione del suono per informarmi e la aspetterò pazientemente."


...


Il Decimo Principe Yang Zhen guardò il Principe Ereditario e Lin Ming che discutevano e la sua espressione si incupì.


In quel momento Yang Zhen ricevette un messaggio attraverso la vera essenza. "Vostra Altezza, Lin Ming ha accettato l'invito del Principe Ereditario."


"Mm."


"Vostra Altezza, le ferite di Zhu Yan sono troppo gravi. Dobbiamo usare il Succo Pietra Millenaria altrimenti le ferite interne di Zhu Yan lasceranno cicatrici che influenzeranno la sua coltivazione in futuro." Disse un membro del personale medico che stava curando Zhu Yan. La sua ultima mossa aveva esaurito la sua vera essenza, danneggiando il suo corpo e distruggendo parte dei meridiani che non si erano ancora sviluppati. In più era stato colpito da Lin Ming e sbalzato via. Si poteva immaginare la gravità delle sue condizioni. Il personale del Palazzo delle Sette Arti naturalmente usava delle medicine di alta qualità, ma non erano le cure migliori in assoluto.


Il Decimo Principe scosse la testa e disse, "Non usarlo."


Si aspettava che questo combattimento sarebbe stato incredibilmente violento. Questo perché Zhu Yan e Lin Ming erano nemici e non si sarebbero trattenuti durante lo scontro; sarebbe stato normale che uno di loro finisse con delle gravi ferite. Per questo aveva portato una medicina miracolosa, il Succo Pietra Millenaria. Lo aveva trovato in una Caverna Calcarea Millenaria e fluiva da una stalattite che conteneva l'aura e lo spirito del mondo. Ci volevano oltre una decina di anni per raccogliere una piccola fiala di questo liquido. Ogni goccia valeva quasi 10.000 liang d'oro!


Questo succo non poteva solo salvare le persone ad un passo dalla morte, ma favoriva anche la coltivazione dei praticanti di arti marziali!


All'inizio il Decimo Principe aveva intenzione di darlo a Lin Ming se si fosse ferito così gravemente da influire sulla sua coltivazione. Se avesse usato questo Succo Pietra Millenaria per conquistare Lin Ming, credeva che il ragazzo non avrebbe rifiutato.


Dopotutto colui per cui portava rancore era Zhu Yan. Il Decimo Principe non aveva mostrato né odio, né imicizia nei suoi confronti. Il Decimo Principe credeva fermamente che il legame più forte tra gli esseri umani non fosse l'amicizia, l'affetto o l'amore, ma soltanto i benefici personali.


Ma ora, la persona che era rimasta gravemente ferita era Zhu Yan. Non solo, Lin Ming aveva dimostrato una percezione mostruosa. Questo causava grandi problemi al Decimo Principe, non sapeva proprio come gestire Lin Ming.


Assassinarlo, non osava e non poteva farlo!


E non poteva nemmeno attrarlo dalla sua parte!


E non avrebbero apprezzato i suoi buoni intenti!


In più il suo rapporto con Zhu Yan era complicato. Se avesse continuato ad aiutarlo, allora sarebbe sicuramente entrato in conflitto con Lin Ming.


Questo era qualcosa che il Decimo Principe non voleva che accadasse.


Il regno di Fortuna Celeste era un paese dove veniva celebrata la forza.
Lin Ming non rappresentava solo la sua forza, ma la gloria e il prestigio di tutti i praticanti di arti marziali. Era un genio che appariva una volta ogni cento anni nel Palazzo delle Sette Arti, un titolo davvero illustre!


Se i guerrieri del regno di Fortuna Celeste avessero visto che una persona del genere giurava fedeltà al Principe Ereditario, allora cosa avrebbero pensato?


Se avesse potuto abbandonare Zhu Yan per Lin Ming, il Decimo Principe l'avrebbe fatto sicuramente.


Il punto chiave tuttavia era che, anche se avesse abbandonato Zhu Yan, Lin Ming probabilmente non lo avrebbe sostenuto.


Questo creava davvero problemi al Decimo Principe!


Questo Zhu Yan gli aveva causato molti guai!


Congedandosi dal Principe, Lin Ming decise di andare a trovare Hong Xi, la guida dell'istruttore era stata molto importante per questa battaglia. Senza i suoi insegnamenti non sarebbe stato così veloce e non avrebbe accumulato il suo slancio. E avrebbe rischiato di non resistere al colpo finale di Zhu Yan.


"È stato un incontro fantastico!" Hong Xi non risparmiò apprezzamenti sul combattimento.


"Grazie agli insegnamenti dell'Istruttore."


"Ahah, non è stato merito dei miei insegnamenti. Se avessi avuto un istruttore diverso, avresti potuto vincere ugualmente. Ho sentito che hai avuto qualche nuova intuizione?"


"Sì. Riguardo al cuore delle arti marziali."


"Bene! I tuoi risultati sono essenziali per il cuore delle arti marziali. Sbrigati e vai a rifletterci su; non perdere tempo a parlare con me."


"Va bene Istruttore. Allora vado."


...


Dopo che Lin Ming se ne andò, le persone che si erano radunate al parco delle arti marziali cominciarono a disperdersi. Alcuni erano rimasti lì a discutere dell'incontro con entusiasmo. Quel tocco di lancia che aveva sbriciolato la colonna di 20 piedi! E una delle 'tecniche elementari per la lancia' che era riuscita a sconfiggere il 'Purgatorio Loto Rosso'!


Queste scene erano sufficienti a far esaltare un praticante di arti marziali.


Il suo Gran Successo del Terzo Stadio aveva la forza di uno al Forgia delle Ossa. Se Lin Ming avesse raggiunto lo stadio successivo come sarebbe stato?


E cosa più importante: aveva solo 15 anni! Era rimasto nel Palazzo delle Sette Arti per soli due mesi!


Lin Ming aveva origini umili e non poteva aver usato molte risorse. Se avesse avuto metodi di coltivazione e il supporto del Palazzo delle Sette Arti allora i suoi futuri risultati sarebbero stati inimmaginabili. Se avesse potuto continuare a crescere con questo ritmo, allora sarebbe stato davvero stravolgente!


Quando Lin Ming era finito primo all'esame di ingresso pochi gli avevano prestato attenzione e la maggior parte delle persone pensava che fosse dovuto solo ad un colpo di fortuna. Ma ora sapevano che la percezione di Lin Ming era mostruosa! Aveva dipeso dalla sua coltivazione all'Alterazione dei Muscoli per coltivare un metodo di grado Earth incompleto!


Con un genio del genere, insieme al talento marziale di grado sei di Qin Xingxuan, questa generazione sarebbe stata una delle più formidabili nella storia del regno di Fortuna Celeste.


I praticanti di arti marziali erano entusiasti, ma i nobiluomini e i dignitari erano molto più preoccupati del valore politico che Lin Ming rivestiva. Senza dubbio il ragazzo sarebbe diventato un grande maestro, era solo questione di tempo.


E un grande maestro aveva un'enorme importanza nel regno di Fortuna Celeste!


Per esempio Muyi era un ufficiale della Tenuta del Maresciallo e allo stesso tempo il maestro del Principe Ereditario. Godeva di un grande prestigio, perfino l'imperatore avrebbe dovuto trattarlo con rispetto. Non solo Muyi non avrebbe avuto l'obbligo di chinarsi, ma non doveva nemmeno chiedere di sedersi.


Nonostante un maestro Houtian non avesse il potere di uccidere un esercito di 100.000, sarebbe stato capace di entrare in posti fortificati senza incontrare alcuna resistenza. Non era un'esagerazione dire che se non ci fosse stato un maestro Houtian nel Palazzo Reale, allora l'imperatore probabilmente sarebbe morto. A causa di frequenti guerre tra le nazioni era possibile che l'imperatore venisse assassinato dai maestri nemici!


Molto probabilmente Lin Ming sarebbe diventato un guerriero del genere in futuro e sarebbe stata una figura che tutti quei dignitari dovevano cercare di ingraziarsi. In effetti molti di loro stavano già pianificando come mostrare amicizia nei confronti di Lin Ming.


...


Mentre tutti se ne andavano dal palco, le notizie del combattimento cominciarono a diffondersi rapidamente. Non solo Lin Ming era diventata la stella più brillante della città, ma perfino per tutta la nazione si diffusero appellativi come 'un genio che si vede solo una volta ogni cent'anni nel Palazzo delle Sette Arti', 'il futuro numero uno del regno di Fortuna Celeste' e altri titoli del genere. Al momento questo enorme prestigio era concentrato tutto su Lin Ming!


I cantastorie avrebbero narrato di Lin Ming. nelle loro storie avrebbero improvvisato, esagerando le sue gesta. Dissero perfino che quando Lin Ming era nato, un brillante tramonto aveva ricoperto il cielo. A sette anni avrebbe scalato una montagna per catturare una tigre. Quando ne aveva nove nuotava per il mare per catturare squali. Nonostante questi aneddoti avessero ingigantito le sue imprese in modo ridicolo, il pubblico ascoltava con entusiasmo.


All'improvviso Lin Ming era diventato l'idolo tra innumerevoli giovani praticanti di arti marziali, specialmente quelli di umili origini come lui. Chi diceva che non potevi coltivare senza soldi? Lin Ming era il loro esempio, il loro obiettivo!


E nella città di Qingsang, quando arrivarono le notizie tramite il talismano di trasmissione del suono la famiglia Lin divenne piena di entusiasmo.


Nel regno di Fortuna Celeste si attribuiva grande importanza all'onore della famiglia! Una famiglia di eroi e maestri, anche se in declino, era rispettata.


Per esempio la famiglia del Maresciallo Qin Xiao. Anche molte centinaia di anni dopo, se la famiglia Qin fosse decaduta, sarebbe comunque stata una famiglia che aveva dato origine ad un antico eroe e nella loro stirpe scorrerebbe il sangue di un grande guerriero.


Valeva anche per la famiglia Lin. Non c'era una sola famiglia che non desiderasse un prestigio del genere.


Prima Lin Ming aveva ottenuto il primo posto nell'esame di ingresso e questo era già un grande onore, come quei scolari che partivano e diventavano ufficiali, portando onore ai loro antenati.


Tuttavia non era nulla in confronto al miracolo che aveva creato Lin Ming.


Essere un talento ineguagliabile era abbastanza per registrare la famiglia Lin negli annali della storia del regno di Fortuna Celeste!


Se Lin Ming fosse diventato una leggenda, allora anche la famiglia Lin sarebbe stata rispettata dal mondo.


E quello che aveva sconfitto era il talento numero uno della famiglia Zhu. Questo rese la famiglia Lin, che era stata costantemente oppressa dalla famiglia Zhu, orgogliosa ed esultante!


In quello stesso giorno, la famiglia Lin decorò ogni luogo con lanterne e stelle filanti color arcobaleno. Tennero un grande banchetto, invitando molti ospiti per festeggiare. Questo era il giorno più importante nella loro storia. Il capo della famiglia Lin aveva bruciato dell'incenso e aveva pregato gli antenati. Tutte queste cerimonie erano state ancora più grandiose di quelle dell'Anno Nuovo.


I servi della famiglia Lin ottennero tutti un pacco rosso pieno di soldi. I coltivatori di riso che affittavano dalla famiglia Lin furono esentati dal pagamento per tre anni. Queste persone naturalmente sapevano perché avevano ottenuto dei doni così lussuosi dalla famiglia Lin. Il nome di Lin Ming si era già diffuso per tutta la città di Qingsang.


...


In quel momento Lin Ming stava meditando sulla piattaforma di giada del Palazzo delle Sette Arti. Non sapeva cosa stesse accadendo all'esterno, visto che era concentrato a comprendere la debole sensazione che aveva provato. Quando aveva lottato contro Zhu Yan, il suo cuore delle arti marziali era migliorato leggermente.
                                


                                



