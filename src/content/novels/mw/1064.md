---
title: Capitolo 1064 – La Sfortuna di Primo Drago
pubDate: 2025-12-15T08:37:10.310Z
tags:
    - mw
---


<em>Capitolo regolare, sì l'altro capitolo regolare di domenica, perché oggi è domenica
14 capitoli in coda, 0/5
-Schadenfreude</em>


In questo mondo vigeva sempre la legge di causa ed effetto. Nonostante fosse la prima volta che Mu Qianxue e Lin Ming si parlassero, avevano saputo l'uno dell'esistenza dell'altro per quindici anni ormai ed erano collegati dal Cubo Magico. Si poteva dire che il loro destino fosse legato.


Senza Mu Qianxue, Lin Ming non sarebbe riuscito ad usare il Cubo Magico e quindi non avrebbe avuto i suoi attuali risultati.


Senza Lin Ming, chissà quanto tempo ci avrebbe messo Mu Qianxue a recuperare la propria coscienza. Se qualcuno di debole avesse provato ad aiutarla, sarebbe stato impossibile trovare abbastanza essenza di sangue, ma una persona troppo forte avrebbe potuto svelare da sola i segreti del Cubo Magico e prenderlo per sé. Avrebbe potuto perfino imprigionare Mu Qianxue e usarla per raffinare un'arma magica o una pillola. Dopotutto era un genio impareggiabile che era ad un passo dal diventare un Re del Mondo e la sua anima era estremamente preziosa. Inoltre aveva delle caratteristiche speciali.


Solo qualcuno come Lin Ming, che aveva cresciuto per tutto il tempo, poteva aiutarla. Nel corso di quindici anni, aveva capito il suo comportamento e la sua personalità. Era giusto e coraggioso, e sapeva come ripagare i propri debiti. Poteva solo fidarsi di qualcuno come lui.


Tuttavia trovare qualcuno come Lin Ming era più facile a dirsi che a farsi.


Quindi l'incontro accidentale dei due poteva essere definito fortunato per entrambi.


Lin Ming rifletté per un momento e poi disse:"Signorina Mu, il motivo per cui sono arrivato fin qui è stato per la sua gentilezza. Sia per la sua vendetta che per riformare il suo corpo mortale, farò del mio meglio per aiutarla. Inoltre mi darà anche delle indicazioni riguardo alla coltivazione del corpo e dell'energia, come potrei rifiutare le sue richieste?"


Lin Ming stava solo esprimendo il suo punto di vista morale, non aveva badato alla potenza di Tian Mingzi o alle sue origini. Sembrava che non stesse parlando di una vendetta contro un Re del Mondo, ma di una persona insignificante.


"Per quanto riguarda me, prima che riformi il mio corpo mortale, la mia forza sarà estremamente limitata. Non posso usare la vera essenza e posso solo contare sul mio spirito da battaglia e sulle leggi per combattere. Al massimo posso contendere con il più debole Lord Divino."


In passato, quando Mu Qianxue era al picco delle sue forze era ad un passo dal diventare un Re del Mondo. Inoltre una grande porzione della sua forza proveniva dalla sua coltivazione del corpo e dell'energia. Ora che aveva perso il suo corpo e non poteva incanalare vera essenza, poteva solo contare sulla sua volontà e sull'uso delle leggi per attaccare. Era già straordinario che potesse rivaleggiare con un guerriero al Lord Divino date tutte queste difficoltà.


Prima era riuscita ad uccidere facilmente il Re Asura perché quel mostro poteva rivaleggiare solo con un genio al Divine Transformation realm. Poi il Re Asura aveva anche subìto gravi ferite ed era indebolito dopo aver attraversato la sua tribolazione. Quando era morto, la sua forza era stata paragonabile solo al più ordinario e debole dei praticanti di arti marziali al Divine Transformation realm, per questo Mu Qianxue era riuscita ad ucciderlo così facilmente.


Lin Ming annuì. Aveva un'idea approssimativa della situazione. Rigenerare il corpo di Mu Qianxue era più facile a dirsi che a farsi. Impossessarsi del corpo di un'altra persona naturalmente era una pessima idea. Questo perché se lo spirito e il fisico non fossero stati compatibili, allora sarebbe stato difficile fare dei progressi in quanto a coltivazione. E riformare il proprio corpo era ancora più arduo.


Mu Qianxue disse:"Il tuo più grande vantaggio è che nessuno sa di te. Tian Mingzi probabilmente pensa che io sia già morta. Ti aiuterò lentamente a completare le Otto Porte Nascoste e a sfruttare i tuoi punti di forza e potenziale. Quando allenavo il corpo e l'energia, ho ottenuto una grande quantità di conoscenze ed esperienza. Non solo, ma prima che le Terre Sacre Qianyu venissero distrutte, ho lasciato un po' di risorse e le ho nascoste molto bene.
Solo io ho accesso a quei tesori. In origine avevo intenzione di tenerle da parte per arrivare allo stadio di un Re del Mondo e poi al Palazzo del Dao delle Nove Stelle, ma ora non ne ho più bisogno. Te le darò per arrivare al Palazzo del Dao delle Nove Stelle. Poi, una volta che raggiungerai lo stadio del Lord Divino, la tua forza diventerà sconvolgente!"


Le parole di Mu Qianxue entusiasmarono Lin Ming. Le risorse lasciate dalle Terre Sacre Qianyu!


Chissà quanti materiali celesti ci sarebbero stati. Si poteva immaginare quanto sarebbero stati preziosi!


Tuttavia, perfino Mu Qianxue non era riuscita ad aprire il Palazzo del Dao delle Nove Stelle; si poteva intuire quanto fosse difficile. Fata Feng e Huo Lieshi gli avevano detto entrambi che ormai provare a raggiungere il Palazzo del Dao delle Nove Stelle era un'impresa che andava contro le leggi della natura. E ora sembrava che le loro parole non fossero state un'esagerazione. Voler coltivare sia il corpo che l'energia era davvero arduo!


Una persona come Mu Qianxue poteva essere davvero definita un genio sconvolgente.


Lin Ming disse:"Signorina Mu, ha completato solo le Otto Porte Nascoste?"


"Le ho completate molto presto. Poi ho trascorso mille anni ad accumulare le risorse e le forze di cui avrei avuto bisogno per arrivare allo stadio del Palazzo del Dao. Ero già arrivata sulla soglia di quel livello. Se avessi avuto altri 100 anni, ci sarei riuscita. Ma ahimè, non ho avuto abbastanza tempo!"


Mu Qianxue sospirò. Lin Ming rimase a fissarla stupefatto.


Non aveva idea di quanto fosse mostruoso il talento della donna in passato. Dalle sue parole, se non avesse dovuto trascorrere un'enorme quantità di tempo ed energia a coltivare il Palazzo del Dao delle Nove Stelle, sarebbe già diventata un Re del Mondo!


Se ci fosse riuscita, allora la guerra delle Terre Sacre Qianyu di 50.000 anni fa sarebbe finita diversamente.


"Molto bene. Andiamocene prima. Potremo continuare a discutere di queste questioni in futuro."


Disse Mu Qianxue mentre si preparava a lasciare il mare di magma, ma Lin Ming esitò per un po' prima di aggiungere:"Signorina Mu, pensando a come finiranno gli eventi di oggi... i quattro grandi clan hanno perso fin troppi geni e possiedo l'osso di drago. Se lasciassi il Mistico Regno delle Bestie Divine, dovremo passare dalla formazione dei quattro clan. Sarà impossibile nascondere la verità sull'osso di drago... e c'è anche Yan Yue'er..."


Quando aveva visto Mu Qianxue apparire usando il corpo di Yan Yue'er, aveva immaginato che la ragazza stesse bene, ma era ancora un po' insicuro.


E c'era anche la faccenda riguardo l'osso di drago. Era fin troppo importante. I quattro clan avevano sacrificato così tante persone per ottenerlo, quindi come potevano rassegnarsi a lasciarlo a Lin Ming? Il clan dell'Antico Drago avrebbe perfino rappresentato gli altri clan e costretto il clan dell'Antica Fenice usando ogni sorta di motivo, potrebbe perfino spingere alcuni geni ad accusare Lin Ming di aver commesso azioni ignobili così da costringerlo a condividere il bottino.


E figuriamoci gli altri tre clan, nemmeno quello dell'Antica Fenice avrebbe permesso Lin Ming di tenersi per sé l'osso. Anche se aveva il supporto della famiglia Huo, c'erano pur sempre il clan Xiao e Huang. Avevano perso entrambi molte persone. Dato che avevano fatto così tanti sacrifici, come potevano permettere a Lin Ming di ottenere tutti i vantaggi per sé?


Era semplicemente irrealistico per Lin Ming pensare di assorbire l'osso di drago ora. Al suo attuale livello sarebbe stato troppo arduo.


Anche se avesse potuto farlo, sarebbe stato il centro dell'attenzione una volta che fosse stato scoperto. C'erano troppe questioni che non sarebbe riuscito a spiegare. Se alcuni dei suoi segreti fossero stati scoperti, allora le conseguenze sarebbero state catastrofiche.


Mu Qianxue disse:"L'anima divina di Yan Yue'er è stata sigillata da me. Finché occuperò questo corpo, non le potrà accadere nulla. Per quanto riguarda i suoi ricordi, posso cancellarne una porzione se voglio. Posso farlecredere che tu sia fuggito dal campo di battaglia con lei. Per quanto riguarda l'osso di drago e la pillola del Re Asura, è ancora più facile. Non avere fretta di assorbirle ora, così gli altri non noteranno nulla. Potrai tenerli nello spazio del Cubo Magico. Nemmeno un Re del Mondo troverà nulla di strano in te. Una volta che tornerai nel clan dell'Antica Fenice, vai alla ricerca di ogni opportunità a tua disposizione per andare all'avventura. Allora potrai assorbire l'osso e potrò anche condurti a trovare le risorse che ho lasciato in passato. Ti farò raggiungere il Mare Divino Realm in una sola volta. Così poi potrai nascondere la tua aura nella tua dimensione minore. Sarà estremamente difficile che qualcuno riesca ad esaminare la tua forza.


Lin Ming ne fu spiazzato:"Il Cubo Magico può immagazzinare degli oggetti?"


"Sì. Il Cubo Magico è incredibile; non sembra che un oggetto del genere possa esistere in questo universo. Il suo spazio interno non può essere compreso o intravisto nemmeno da un Re del Mondo."


"Ottimo." Lin Ming sospirò di sollievo, si rallegrò. Da quando aveva rubato l'osso si era preoccupato di come portarlo con sé, ma ora si era tutto risolto.


"Andiamo allora."


Mu Qianxue alzò le sopracciglia. "Mmh? Aspetta, è sceso qualcuno qui. Solo una persona. Dovrebbe essere un discepolo del clan dell'Antico Drago..."


Il senso divino di Mu Qianxue era notevole. Anche in questo mare di magma, tra le innumerevoli ondate di calore ed energia che disturbavano la percezione, poteva facilmente individuare ogni cosa nel raggio di 1000 chilometri senza alcun problema.


"Mm? Clan dell'Antico Drago?" Lin Ming esitò. Se era solo una persona, probabilmente era Primo Drago!


.....


In effetti Lin Ming aveva ragione. Era davvero Primo Drago.


Primo Drago non era abile nelle Leggi della Terra o del fuoco. Il solo motivo per cui era sceso fin qui era grazie alla sua potente coltivazione.


In origine, dato che il Re Asura gli aveva spianato la strada, era riuscito a risparmiare le energie, ma prima di raggiungere il mare di magma, una terrificante esplosione lo aveva sepolto vivo. Un'enorme pressione lo aveva schiacciato. Tutte le rocce e il suolo che collassavano gli aveva quasi fatto vomitare sangue.


Allora Primo Drago si era quasi arreso, ma per ottenere l'osso aveva consumato il 20% della sua essenza di sangue, consumato due pillole delle Nove Rivoluzione del Drago e aveva anche massacrato personalmente molti dei suoi apprendisti junior. Il prezzo che aveva pagato era semplicemente troppo grande. Se non avesse potuto ottenere l'osso, allora il suo fato sarebbe stato oltremodo miserabile! Solo il crimine di aver ucciso i membri del suo clan era quasi imperdonabile.


Non poteva più ritirarsi. Poteva solo avere successo; non poteva essere sconfitto qui!


Doveva ammettere però di non poter affrontare sia il Re Asura che la misteriosa esistenza che aveva rubato l'osso. Poteva solo approfittarsi del caos e attaccarli. Quando il Re Asura e la creatura misteriosa si fossero feriti a vicenda in battaglia, avrebbe rubato l'osso di drago di nascosto.


Quindi Primo Drago era stato estremamente cauto mentre procedeva. Aveva nascosto tutta la sua aura. Nel clan dell'Antico Drago c'era la frazione della Tartaruga Drago, conosciuta anche come Bixi, lord del mondo sotterraneo. Era uno dei nove figli del drago e aveva la testa di un drago e il corpo di una tartaruga. E Primo Drago aveva proprio un'enorme quantità della sua stirpe nel suo corpo. Con questo sangue era in grado di usare un tipo di tecnica di occultamento che si chiamava l'arte del Respiro della Tartaruga. Anche un ordinario guerriero al Lord Divino avrebbe avuto difficoltà a scoprire la posizione di Primo Drago. Per quanto riguardava il Re Asura, non era al Lord Divino realm e quindi sicuramente non poteva scoprirlo. Questo era uno dei motivi principali per cui Primo Drago aveva rischiato la vita per scendere già e rubare l'osso di drago.


Tuttavia non si sarebbe mai immaginato di incontrare Mu Qianxue, una persona dal senso divino centinaia, se non migliaia di volte più affinato di un esperto al Lord Divino realm.


Si poteva dire che se uno fosse stato piuttosto sfortunato, sarebbe soffocato a morte anche solo bevendo dell'acqua fresca.
                                


                                



