---
title: Capitolo 107 - Passaggio del Desiderio
pubDate: 2025-10-16T07:28:18.428Z
tags:
    - mw
---


Vista l'attuale notorietà di Lin Ming, c'erano molte persone importanti che volevano ingraziarsi il ragazzo. Comunque a causa dei regolamenti del Palazzo delle Sette Arti non potevano disturbare a meno che Lin Ming non lasciasse il Palazzo Marziale o non li contattasse di sua spontanea iniziativa.


Sotto lo stadio di giada, il lago era tranquillo e brillava di un verde profondo, come se fosse un enorme smeraldo liquido. Visto che erano gli ultimi giorni d'autunno, la fila di salici piangenti che circondavano il lago si erano già ingialliti. Mentre il gentile vento d'autunno soffiava sulla superficie dell'acqua, le foglie vorticavano come falene dorate prima di atterrare gentilmente sul terreno. Sorprendentemente comunque nessuna foglia cadeva nel lago.


Lin Ming era seduto a gambe incrociate sulla piattaforma. Era la formazione magica illusoria usata nella Prova del Sogno. Di solito veniva attivata solo all'inizio della primavera e dell'autunno, quando venivano svolti i due esami. Al momento era chiuso per i discepoli del Palazzo Marziale.


Comunque lo status di Lin Ming era speciale al momento, quindi gli era stato permesso di allenarsi e percepire il suo cuore delle arti marziali.


Durante la Prova del Sogno Lin Ming aveva scoperto che c'era un difetto nel suo cuore nel suo cuore delle arti marziali. Nel Passaggio del Desiderio il ragazzo aveva visto una Lan Yunyue più grande di dieci anni, vestita elegantemente mentre cullava i loro bambini.
Quando Lin Ming aveva visto questa scena si era quasi perso nell'illusione.


Il ragazzo sapeva che non avrebbe più avuto alcuna connessione con Lan Yunyue. Anche quando in futuro avrebbe perseguito il pinnacolo delle arti marziali non ci avrebbe più avuto a che fare. Ma il suo tradimento era stato a lungo un 'nodo' nel suo cuore.


Non era possibile sbrogliarlo ragionandoci, nel cammino delle arti marziali non si coltivava solo il corpo, ma anche il cuore e la mente. Bisognava essere sinceri con sé stessi e seguire i propri desideri, che fossero di amore o odio.


Altrimenti quale sarebbe stata l'utilità di tutto questo percorso? Se si fossero torturati per coltivare, allenandosi notte e giorno sentendo la desolazione e la solitudine, ma comunque chinando il capo di fronte alle umiliazioni, allora quale sarebbe stato lo scopo? Perché non rimanere una persona normale?


Un praticante di arti marziali aveva un cuore orgoglioso. Non sarebbe rimasto turbato da una sconfitta, cose del genere non potevano frustrare il cuore delle arti marziali. Tuttavia c'erano alcuni avvenimenti che l'avrebbero fatto, come quando Lan Yunyue aveva tradito Lin Ming per seguire Zhu Yan. Un atto così crudele aveva influenzato il cuore puro del ragazzo e, non importava quanto fosse forte il suo animo, inevitabilmente avrebbe lasciato un 'nodo' nel suo cuore.


Questo era ciò che la gente normale chiamava 'spirito'. Finché lo spirito era sereno, allora avrebbero avuto pensieri lucidi e tranquillità. La circolazione della vera essenza non sarebbe stata ostacolata e i meridiani si sarebbero potuti connettere insieme facilmente.


D'altra parte se lo spirito si fosse 'guastato', allora la mente sarebbe stata bloccata dai pensieri. La vera essenza non sarebbe circolata bene e avrebbe perfino danneggiato la salute. Se il cuore fosse stato troppo arrogante, allora questa emozione avrebbe potuto condurre alla pazzia!


Se i pensieri divenivano offuscati e il cuore restava a disagio, il ritmo di coltivazione sarebbe rallentato. Durante gli avanzamenti, il 'nodo' sarebbe diventato un demone che avrebbe infestato il cuore. Questo avrebbe causato fallimenti nel percorso delle arti marziali, provocando ossessioni e pazzia.


C'era una sola soluzione per risolvere questo 'nodo' ed era contare sulla propria forza per distruggerlo, sbaragliando gli spiriti maligni nel proprio cuore. La mente si sarebbe schiarita, il respiro si sarebbe alleggerito e la vera essenza sarebbe circolata più facilmente!


Ad esempio in quel combattimento Zhu Yan era stato sconfitto da Lin Ming. Aveva perso la sua dignità e aveva anche subito una grave ferita. I suoi meridiani erano stati danneggiati e questo avrebbero influenzato i suoi futuri sforzi nell'avanzare allo Stadio Circolazione.


Quell'evento avrebbe causato una grande frustrazione per il cuore orgoglioso e arrogante di Zhu Yan. Anche se volesse recuperare la sua dignità, sarebbe stato inutile ingaggiare un sicario per uccidere Lin Ming. Doveva contare sulle proprie forze per sconfiggerlo e superare i demoni nel suo cuore.


Comunque ormai era impossibile per Zhu Yan. Non solo aveva sofferto una grave ferita che avrebbe influenzato la sua coltivazione in futuro, ma anche se avesse recuperato pienamente le forze, il divario tra lui e Lin Ming sarebbe solo aumentato.


Invece Lin Ming aveva sconfitto Zhu Yan, tagliando via del 'nodo' nel suo cuore. Nonostante non potesse raggiungere la perfezione, aveva ridotto ulteriormente il tempo necessario per superare la Prova del Sogno. Questa volta ci aveva messo solo metà bastoncino di incenso.


Ci aveva messo metà del tempo rispetto a Ling Sen.


Mentre si risvegliava dal mondo dei sogni, chiuse gli occhi e richiamò alla mente ciò che aveva sperimentato nel Passaggio del Desiderio. Le guance di Lin Ming avevano uno strano colorito. Non aveva più sognato Lan Yunyue, ma Qin Xingxuan. Non solo, aveva anche visto molte ragazze che non lo avevano colpito particolarmente. Ad esempio la talentuosa iscrizionista, Wang Yuhan. C'era anche l'astuta, scortese e irragionevole sorella maggiore che aveva incontrato nel Dipartimento del Guqin quando stava cercando informazioni sui materiali.


Tuttavia queste due ragazze erano apparse per pochissimo tempo nel sogno di Lin Ming.


In quel momento il ragazzo capì che il Passaggio del Desiderio non includeva necessariamente donne che amava, ma anche quelle che potevano suscitargli desiderio.


Il desiderio non era composto solo da amore, ma anche da lussuria. La natura umana era quella di un animale e un animale esisteva solo per due obiettivi; uno era di sopravvivere, l'altro era procreare.


Sopravvivere, mangiare e riprodursi. Per questo nelle antiche note c'era scritto che la natura umana era concentrata sul cibo e sul sesso.


Questo istinto era impresso in ogni essere umano. Alcuni desideri erano soppressi dalla moralità. Il Passaggio del Desiderio era capace di trovare queste bramosie e di amplificarle, facendo perdere le persone in essi.


Come si suol dire, non c'era nessun uomo privo di desiderio.


Molti guerrieri praticavano le arti marziali per soddisfare le proprie brame, puntando al loro obiettivo, la loro coltivazione sarebbe migliorata enormemente. Tuttavia, dopo che avevano soddisfatto i loro desideri, la forza della loro coltivazione sarebbe precipitata.


Questo era un processo contraddittorio.


C'erano saggi che per superare il passaggio della passione avevano dovuto castrarsi. C'erano certe antiche tecniche in cui c'era scritto nell'introduzione, 'Per coltivare quest'arte bisogna castrarsi' e così via.
Questo perché per raggiungere il Gran Successo in questi metodi di coltivazione bisognava superare il passaggio della passione. Ma se il cuore fosse stato pieno di lussuria, allora i demoni avrebbero sopraffatto il praticante di arti marziali, facendolo impazzire completamente.


A causa di questo, alcuni eunuchi del palazzo avanzavano rapidamente nella coltivazione delle arti marziali. Questo perché non avevano più alcuna lussuria e la loro energia sarebbe rimasta nel corpo, per poi essere convertita in forza e vera essenza.


Lin Ming sapeva tutto questo e non continuò a persistere nel Passaggio del Desiderio. Dopotutto fin dai tempi antichi non ci sarebbe mai stato un guerriero che non aveva alcun difetto nel cuore delle arti marziali.


Mentre meditava pacificamente sulla piattaforma di giada marina, Lin Ming fece roteare la 'Formula True Primal Chaos' utilizzando il suo intento marziale etereo. Entrò in uno stato di incoscienza e la vera essenza nel corpo di Lin Ming cominciò a circolare da sola.
Iniziò a scorrere sempre più veloce, in linee sempre più perfette.


Lin Ming stava osservando dall'esterno. Sentiva che il flusso di vera essenza era molto più rapido rispetto a prima!


Il ragazzo divenne incredibilmente felice. A causa del miglioramento nel suo cuore delle arti marziali, il suo intento marziale era migliorato di un livello e anche la sua velocità di coltivazione era aumentata. Di questo passo non ci avrebbe messo troppo tempo a raggiungere il Minor Successo nella 'Formula True Primal Chaos' di secondo livello.


In un respiro Lin Ming fece circolare la sua vera essenza per tre ore. Alla fine il ragazzo aprì gli occhi. Si stava facendo tardi. Ricordò improvvisamente dell'invito del Principe Ereditario, così accese un talismano di trasmissione del suono e mandò un messaggio a Muyi...


...


Città di Fortuna Celeste, palazzo del Principe Ereditario


In quel momento era già tramontato il sole, la porta del palazzo del Principe Ereditario era adornata di decorazioni. C'era una lunga fila di carrozze lussuose e tutte le figure importanti della città di Fortuna Celeste si erano radunate nella residenza.
Il pavimento era coperto da un tappeto rosso e c'erano centinaia di affascinanti cameriere che trasportavano avanti e indietro del buon cibo e bevande rinfrescanti. Musica raffinata riempiva le stanze.


Oggi il Principe Ereditario Yang Lin aveva organizzato un grandioso banchetto, nonostante avesse detto che fosse una semplice congregazione, tutti coloro che avevano un minimo di perspicacia sapevano che questo banchetto rivestiva una grande importanza politica. Questo perché l'ospite principale era la stella nascente Lin Ming.


Per questo banchetto il principe aveva disposto dei preparativi incredibilmente scrupolosi. Il giardino era stato rinnovato e il pavimento blu era pulito come uno specchio. 
Le piccole fontanelle erano piene di acqua limpida che brillava sotto la luce della luna; era davvero magnifico.


"Il Marchese del Distretto Meridionale è arrivato!" Non appena l'araldo lo annunciò, un uomo di mezz'età grasso, che indossava un vestito di broccato, entrò nella sala principale con il suo seguito.


Nonostante quest'uomo sembrasse gonfio, i suoi passi erano stabili e il suo respiro uniforme. Il suo sguardo pigro a volte suscitava timore nei cuori di chi lo incontrava.


Quest'uomo di mezz'età era uno dei dieci grandi generali del regno di Fortuna Celeste, il Marchese del Distretto Meridionale. Il regno aveva diverse decine di generali, tuttavia quelli dotati di potere, autorità ed enorme prestigio erano solo dieci. Il Marchese del Distretto Meridionale era il più giovane tra di loro e aveva 69 anni.


"È venuto perfino il Marchese del Distretto Meridionale?"


Yang Lin sentì l'annuncio e divenne estremamente contento! Nonostante gli avesse mandato un invito, in realtà era stata solo una dimostrazione di buona etichetta, non pensava davvero che si sarebbe presentato.


Nonostante Yang Lin avesse il titolo di Principe Ereditario, come ufficiale, il suo potere e la sua influenza erano molto inferiori al Decimo Principe Yang Zhen.


Quando il vecchio imperatore sarebbe morto, non si poteva sapere in che mani sarebbe finito il trono. Questo era un periodo critico, dove le persone avrebbero dovuto scegliere da che parte schierarsi. Se avessero selezionato la persona giusta, allora la loro vita sarebbe stata ricolma di ricchezze e successo. Ma se avessero scelto quella sbagliata, allora sarebbero finite in un abisso senza fine.


Tuttavia le vere intenzioni di queste persone erano elusive. Principalmente i due principi avevano i loro sottoposti fidati o, come Zhu Yan, erano legati al Decimo Principe a causa della loro famiglia. La maggior parte degli altri avevano una reputazione sufficientemente alta da poter evitare questo conflitto e adottare un approccio moderato.


Erano già avanzati rapidamente con le loro carriere e non avevano la necessità di partecipare nella lotta per il trono. Non schierarsi era la scelta più ragionevole. Indipendentemente da chi fosse passato al potere, le loro condizioni di vita non sarebbero cambiate.


Specialmente in ambito militare. Fin dai tempi antichi, se importanti figure dell'esercito fossero intervenute nella battaglia per il trono, allora sarebbe diventata una faccenda delicata. Per questo i dieci grandi generali normalmente non partecipavano ai banchetti tenuti dai principi. Questo perché ci sarebbero state spie che li avrebbero osservati.


Nonostante il Decimo Principe non avrebbe pensato che tutti i presenti fossero dalla parte del Principe Ereditario, avrebbe ricordato queste persone. In futuro, se avesse conquistato il trono, anche se queste persone non fossero intervenute, non si sarebbe fidato di loro una volta divenuto imperatore. C'era un numero limitato di posizioni nella corte reale mentre il numero di geni e talenti sarebbe stato illimitato. Chi non affiderebbe queste responsabilità a dei sottoposti fidati?


Per questo il fatto che fosse venuto il Marchese del Distretto Meridionale era una bella sorpresa per Yang Lin.


Comunque il Principe Ereditario sapeva che il motivo della sua presenza era dovuto per lo più a Lin Ming. Probabilmente il marchese voleva incontrarlo di persona.
Una volta era stato un discepolo del Palazzo delle Sette Arti e, quando era giovane, era noto per la sua passione per le arti marziali. Certamente avrebbe voluto conoscere qualcuno come Lin Ming.


"Questo Lin Ming, non è ancora cresciuto e attrae già così tanta attenzione. Se sarà disposto ad aiutarmi, la mia successione al trono sarà molto più facile."
                                


                                



