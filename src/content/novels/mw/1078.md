---
title: Capitolo 1078 – Ha una faccia tosta fuori dal comune
pubDate: 2025-12-15T08:37:10.312Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
0 capitoli in coda, 0/5
-Schadenfreude</em>


In passato, quando Lin Ming aveva assorbito il midollo del drago e l'energia primaria del Re Asura, era arrivato al limite. Era impossibile assimilare materiali celesti all'infinito; si sarebbe dovuto fermare ad un certo punto. Lin Ming doveva fondersi lentamente con l'osso di drago.


'<em>Le risorse che la signorina Mu ha lasciato sono per il sistema della trasformazione del corpo e quello del raduno dell'essenza. Quelle del secondo tipo sono nell'Isola Xiaoyao e sono anche ciò di cui ho bisogno per avanzare al nono Stadio della Distruzione.'</em> Pensò Lin Ming.


Visto che coltivava sia il corpo che l'energia, il suo fisico era incredibilmente resistente. Era molto più difficile per lui attraversare una Distruzione rispetto ad un guerriero ordinario. Per quanto riguardava il nono Stadio della Distruzione, era almeno cento volte più arduo rispetto agli altri!


Se si fosse fuso con l'osso di drago e avesse aperto un'altra delle Otto Porte Nascoste prima di fare progressi nella sua coltivazione, la difficoltà dell'avanzamento sarebbe arrivata ad un livello incredibile!


Alla fine le regole dell'universo erano cambiate chissà quanto tempo fa e ora le persone che sceglievano di coltivare sia il corpo che l'energia stavano sfidando la volontà del cielo. Come poteva essere facile? In passato esistevano anche grandi geni che erano stati troppo sicuri del loro talento e avevano scelto di imbarcarsi in questo percorso pericoloso, solo per rimanere bloccati nello Stadio della Distruzione. Alla fine non avevano avuto altra scelta che distruggere la loro coltivazione della trasformazione del corpo e dedicarsi solo al sistema dell'essenza.


Era semplicemente un miracolo essere come Mu Qianxue e arrivare ad un passo dallo stadio del Re del Mondo e dall'apertura delle Nove Stelle del Palazzo del Dao.


Più si avanzava nel sistema della trasformazione del corpo, più era difficile completare le Nove Trasformazioni. Nella situazione di Lin Ming, una volta che avesse aperto la Porta della Visione, avrebbe sbloccato sei delle Otto Porte Nascoste, gli sarebbero mancate solo la Porta della Vita e della Morte. Le ultime due sarebbero state uno stadio a sé. La difficoltà nello sbloccarle era ad un livello completamente diverso e queste porte erano molto più potenti.
Insieme equivalevano ad un avanzamento di stadio nel sistema della trasformazione del corpo. Se Lin Ming fosse riuscito a sbloccare le prima sei porte, sarebbe stato come completare un certo obiettivo del sistema della trasformazione del corpo, il suo fisico sarebbe migliorato qualitativamente, ma allo stesso tempo sarebbe diventato ancora più difficile arrivare al nono Stadio della Distruzione.


Tuttavia, più sarebbe stato difficile, più guadagni ne avrebbe tratto una volta che ci fosse riuscito. Il corpo sarebbe stato temprato più a fondo. Specialmente dopo essersi fuso con l'osso di drago; sia per il sistema della trasformazione del corpo di Lin Ming, che per quello dell'essenza, avrebbe avuto vantaggi incalcolabili.


Lin Ming avrebbe dovuto avere il supporto di una quantità spaventosa di risorse per completare le Nove Distruzioni, altrimenti sarebbe stato impossibile per lui avere successo.


Alla fine, Lin Ming avrebbe sfidato la volontà del cielo!


Lin Ming si sommerse nella sorgente nel cortile posteriore ed entrò in uno stato contemplativo. Non sapeva che in quel momento nel palazzo Xiaoyao era stato organizzato un incontro speciale a causa sua. I partecipanti erano Anziani della Corte Interna, discepoli diretti molto potenti, Sommi Anziani, diversi vide maestri dell'isola e anche il capo stesso, Xiao Haotian.


"Maestro dell'isola Haotian? Sta scherzando? Vuole prendere il tesoro che ha stabilizzato il destino del nostro Sect, il Frutto dell'Illuminazione, e darlo ad un estraneo? È una medicina divina incredibile! In questo mondo è unica nel suo genere!"


Mentre Xiao Haotian parlava del motivo di questo incontro, il Grande Anziano Xiao Haogan fece questa domanda, aveva gli occhi spalancati, come se non credesse alle sue orecchie.


Il frutto dell'illuminazione era l'oggetto più prezioso dell'isola Xiaoyaon, non c'era nulla che potesse rivaleggiare al confronto. Era un tesoro usato per stabilizzare il destino della setta. Inoltre il suo albero avrebbe prodotto dieci frutti ogni 1000 anni, avrebbero usato questi frutti per creare vino con una tecnica speciale. Questo liquido sarebbe stato dato in ricompensa ai discepoli più sbalorditivi. Il vino del Frutto dell'Illuminazione era estremamente prezioso. Senza di esso alcuni discepoli non sarebbero mai arrivati al Lord Divino realm.


Non solo, ma la Montagna Distruggi Anima e il clan delle Ossa Misteriose stavano già unendo le forze per mettere in difficoltà l'isola. Se avessero consegnato il tesoro divino non sarebbe stato come arrendersi?


Xiao Haotian si accigliò, non rispose. Gli Anziani del concilio invece iniziarono a sussurrare tra di loro. Erano tutti colti dal panico e confusi, nessuno di loro poteva credere alla decisione di Xiao Haotian!


Per quanto riguarda i discepoli principali, erano ancora più sconcertati. In futuro per fare ulteriori progressi avrebbero dovuto contare sul vino del frutto dell'illuminazione!


"Silenzio!" Gridò Xiao Haotian. La sua voce piena di vera essenza si diffuse tra tutti come una forte brezza, mettendo a tacere immediatamente tutti gli Anziani e i discepoli principali.


Una volta che l'intera sala diventò silenziosa, Xiao Haotian disse lentamente:"Sembra che ve ne siate dimenticati, quando l'albero dell'illuminazione è stato piantato 50.000 anni fa, mio padre mi ha detto che non apparteneva all'isola Xiaoyao. Invece è stato donato da un benefattore. Sarebbe arrivato un giorno in cui avremmo dovuto restituirlo. Ve ne siete dimenticati?
Nelle ultime decine di migliaia di anni da quando è stato piantato, abbiamo raccolto dieci Frutti dell'Illuminazione. Questo ha aiutato il nostro Sect. In tutti questi anni, sono nati molti geni e il nostro Sect è ad un passo dal diventare una Terra Sacra. Il motivo di questo è perché abbiamo ricevuto la grazia di quella persona. Credete tutti che rimarrà per sempre nell'isola Xiaoyao?"


Mentre Xiao Haotian parlava, tutti si irrigidirono per un momento per poi ricordare. In effetti lo sapevano. Solo che l'albero era rimasto piantato così tanto tempo che quasi si erano scordati che non apparteneva all'isola Xiaoyao.


<em>'Quindi cosa significa questo? Quella persona è tornata per portarsi via il frutto dell'illuminazione?'</em>


Il Grande Anziano rifletté. Si ricordò all'improvviso di un rapporto che gli aveva fatto un responsabile all'esame di entrata. Un giovane estremamente talentuoso all'ottavo Stadio della Distruzione era entrato nell'isola Xiaoyao per chiedere udienza a Xiao Haotian. Si era definito un suo parente distante. Probabilmente era lui!


"È il giovane all'ottavo Stadio della Distruzione? È il discendente di quella persona misteriosa del passato?"


Xiao Haotian rimase in silenzio in segno di assenso.


Il Grande Anziano capì. "È vero che l'albero dell'illuminazione non è nostro, ma è rimasto piantato nella mia isola Xiaoyao negli ultimi 50.000 anni. Crede di poterselo portare via solo perché vuole farlo?"


"Esatto! Abbiamo aiutato il benefattore per 50.000 anni, eppure vogliono portarselo via. Che giustizia c'è in questo?!"


Fece eco un altro Anziano. Tuttavia la maggior parte degli Anziani rimasero in silenzio. Nonostante non volessero che l'albero dell'illuminazione venisse portato via, non avevano la faccia di alzare la voce. Nonostante avessero aiutato ad occuparsi dell'albero per 50.000 anni, in realtà avevano ottenuto enormi benefici da esso. Certamente però non volevano che questa risorsa venisse portata via all'improvviso, era naturale.


Donare una coppa di riso era una grazia e lottare per ottenerne una era un atto di ostilità. Una volta che uno avesse ottenuto delle risorse e si fosse abituato a questa grazia, quando questa gentilezza fosse mancata, la gratitudine si sarebbe trasformata in rabbia.


In quel momento un giovane vestito di viola chiese:"Anziani, potrei intervenire?"


Era stato il miglior discepolo diretto a parlare. In realtà la posizione di questo giovane era superiore perfino ad un normale Anziano della corte interna. Solo che era un membro della giovane generazione, quindi secondo la tradizione non aveva il permesso di interrompere un incontro.


"Parla." Disse il Grande Anziano. Questo giovane vestito di viola si chiamava Bai Mingyu ed era un discepolo estremamente favorito. Probabilmente sarebbe diventato una delle figure più importanti dell'isola Xiaoyao e aveva perfino qualche possibilità di diventare il prossimo capo dell'isola.


Bai Mingyu si inchinò cortesemente, poi iniziò a parlare lentamente:"Credo che se questo discendente sia venuto dopo 50.000 anni per portare via il frutto dell'albero dell'illuminazione, dev'esserci stato qualche incidente. Altrimenti sarebbe stato impossibile che passasse un periodo di tempo così lungo. Per quanto riguarda quella persona misteriosa, probabilmente è già morta. Il suo discendente forse ha trovato qualche leggera lasciata da questa persona misteriosa. Probabilmente innumerevoli generazioni hanno già separato quella persona misteriosa dal suo discendente. Solo per questo, è davvero ridicolo che torni qui a cercare l'albero."


"Fin dai tempi antichi solo le persone abbastanza forti sono state in grado di ottenere materiali celesti, ma quel giovane di nome Lin Ming è solo all'ottavo Stadio della Distruzione. Non importa quanto è grande il suo talento, quanto può essere formidabile? Credo anche che Lin Ming non abbia un esperto a sostenerlo. Altrimenti, di sicuro l'avrebbe portato per mostrare la sua potenza. Se una persona del genere venisse a cercare l'albero dell'illuminazione, procederebbe tutto più facilmente. Da questo si può vedere che nessuno lo sostiene; c'è solo lui."


"In tal caso, anche se ottenesse l'albero dell'illuminazione, sarebbe impossibile per lui tenerlo. Una ricchezza di un uomo è anche la sua rovina. Attirerà sicuramente una catastrofe su di se a causa di questo. Sarà condannato a morire dall'albero divino. Questo perché il suo destino è insufficiente e perché non può sopportare questa responsabilità! Non restituendo l'albero, in realtà lo stiamo aiutando. Questo può essere considerata una gentilezza nei confronti di quella misteriosa persona del passato."


"Per quanto riguarda noi, ogni giorno stiamo facendo sempre più progressi. Ora siamo ad un passo dal diventare una vera Terra Sacra. Con l'albero dell'illuminazione a sostenerci, diventeremo ancora più potenti e potremo difenderlo con la nostra forza. L'albero dell'illuminazione è stata un'opportunità fortunata per noi. Il cielo ce lo ha donato. Se non accettassimo una grazia del cielo, andremmo incontro ad una catastrofe. Se concedessimo l'albero dell'illuminazione ad un giovane dalla forza insignificante, facendolo morire, sarebbe stupido. Sarebbe come distruggere la speranza di diventare una Terra Sacra per la nostra Isola Xiaoyao."


"Inoltre quando è stato piantato, abbiamo usato un'enorme quantità di acqua celeste per nutrirlo. Solo allora ha iniziato a produrre dieci frutti dell'illuminazione. Come possiamo rinunciarci così facilmente?"


Bai Mingyu era stato abbastanza eloquente da ribaltare completamente il discorso, ma le sue parole erano perfino plausibili e logiche, sembrava perfino che tenere l'Albero dell'Illuminazione sarebbe stata una grande gentilezza nei confronti di Lin Ming. Quando gli Anziani lo sentirono, rimasero sorpresi.
Quando il Grande Anziano aveva parlato, ovviamente aveva abbandonato ogni pretesa di cordialità mostrando chiaramente che non voleva rinunciare all'Albero dell'Illuminazione. Bai Mingyu invece aveva mischiato un po' di verità alle falsità e aveva perfino finto di essere pieno di giustizia e moralità. Si era inventato ogni sorta di scusa per fare rimanere qui il frutto dell'illuminazione; era così incredibile da lasciare sbigottiti.


Ye Shuitong, la persona che aveva portato Lin Ming nel Padiglione Xiaoyao, era seduta accanto a Bai Mingyu. Quando lo sentì parlare, rimase sbalordita. Sospirò e pensò:"Quest'uomo, ha una faccia tosta fuori dal comune.
                                


                                



