---
title: Capitolo 1095 – Attirare il Nemico
pubDate: 2025-12-15T08:37:10.314Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
14 capitoli in coda, 2/3 (1 euro in più e c'è un altro capitolo sponsorizzato!)
da editare
-Schadenfreude</em>


"Tu... la tua anima come..."


Il capitano della Montagna Distruggi Anima guardò Lin Ming con paura. Non era rimasto ferito a causa dell'attacco diretto di Lin Ming, ma perché aveva subìto un contraccolpo dopo aver scagliato il suo colpo. La difesa spirituale di Lin Ming era così potente da lasciarlo inorridito. Di fronte a lui, le Leggi dell'Anima e della Vita in cui era così abile erano diventate uno scherzo.


"Lin Ming!"


Ye Shuitong raggiunse velocemente Lin Ming. Visto che aveva usato la sua energia durante il suo attacco e a causa del panico che aveva provato mentre Lin Ming era stato attaccato, il suo viso era arrossato e il suo petto si stava sollevando ed abbassando velocemente.


Gettò un'occhiata verso i due capitani della Montagna Distruggi Anima. Tra questi, uno era di loro era stato colpito da Lin Ming e l'altro era stato ferito al punto da sputare sangue. Erano entrambi discepoli diretti dei loro Sect; ordinari guerrieri negli stadi avanzati del Mare Divino Realm non potevano essere paragonati a loro.


Dietro Ye Shuitong, gli altri discepoli dell'Isola Xiaoyao si precipitarono in avanti. Quando videro il capitano del gruppo della Montagna Distruggi Anima con il sangue alla bocca, i loro occhi brillarono. Prima, l'accuratezza di Lin Ming nello scoprire il nemico li aveva assicurati, ma questo avrebbe avuto degli effetti limitati sul loro morale. Nel mondo dei praticanti di arti marziali, la forza era la cosa più importante. Solo la potenza poteva suscitare timore reverenziale e ammirazione, dando loro sicurezza.


Il colpo di Lin Ming aveva costretto ad indietreggiare due grandi maestri della Montagna Distruggi Anima e del clan delle Ossa Misteriose. Indubbiamente questo aveva aumentato di molto il morale dei discepoli!


Potevano vincere!


In quel momento, anche se ne era sorpresa, naturalmente Ye Shuitong non avrebbe esclamato con stupore rimanendo impalata come un idiota. Questa era una battaglia; non si poteva sprecare nemmeno un battito di ciglia di tempo.


Gridò:"Fermerò il capitano del clan delle Ossa Misteriose. Apprendista junior Lin, fai del tuo meglio e uccidi quel capitano della Montagna Distruggi Anima. Tutti gli altri, circondate il resto e massacrateli tutti!"


"Ottimo!"


"Uccidiamoli!"


Dopo un grido di Ye Shuitong, i discepoli dell'Isola Xiaoyao avanzarono con uno slancio incredibile. Il gruppo della Montagna Distruggi Anima e del clan delle Ossa Misteriose sentirono una pressione terrificante!


"Credi di avermi già battuto?!" Gli occhi del capitano del clan delle ossa Misteriose diventarono rossi. Ruggì come un pazzo, stringendo la spada d'osso e precipitandosi verso Ye Shuitong!


La donna sogghignò. In una battaglia uno contro uno, non temeva nessuno, nemmeno Bai Mingyu!


Se il clan delle Ossa Misteriose fosse da solo, in realtà sarebbe stato più debole dell'Isola Xiaoyao, quindi come poteva temere il capitano del clan delle Ossa Misteriose?


10.000 Germinazioni del Legno!


L'attacco di Ye Shuitong conteneva sconfinate Leggi del Legno. Le Leggi del Legno avevano un punto in comune con il sangue del Drago Azzurro, cioè che crescevano senza limiti. Anche se le Leggi del Legno non danneggiavano il nemico quanto quelle del Metallo, né avevano la forza esplosiva delle Leggi del Fuoco, erano tenaci e flessibili. Se uno avesse voluto distruggere le Leggi del Legno di Ye Shuitong, avrebbe dovuto usare il doppio dell'energia.


<em>Peng!</em>


L'energia di spada di Ye Shuitong si scontrò con quella della spada d'osso del capitano, distruggendosi a vicenda!


I due attaccarono più volte. I lineamenti dei loro corpi si deformavano e si sfocavano, ognuno di loro si scambiava attacchi in rapida successione. E dall'altra parte, i discepoli dell'Isola Xiaoyao stavano lottando contro quelli della Montagna Distruggi Anima e del clan delle Ossa Misteriose.


L'Isola Xiaoyao aveva solo una decina circa di persone mentre i loro nemici avevano portato più di venti uomini, tuttavia gli uomini della Montagna Distruggi Anima e del clan delle Ossa Misteriose erano stati tutti feriti ed erano rimasti sconvolti dall'improvviso ribaltamento della situazione. In particolare, dopo aver visto Lin Ming respingere i due maestri del loro Sect, ferendone anche uno, il loro morale era calato enormemente!


I discepoli più forti del loro gruppo erano stati respinti solo da Lin Ming; come potevano vincere?


Inevitabilmente questa idea si insinuò nelle menti dei discepoli della Montagna Distruggi Anima e del clan delle Ossa Misteriose. Dopo questo ribaltamento improvviso, il combattimento era diventato estremamente sbilanciato. I discepoli della Montagna Distruggi Anima e del clan delle Ossa Misteriose furono costretti continuamente a ritirarsi. In diversi respiri di tempo, i due discepoli agli inizi del Mare Divino Realm gravemente feriti furono decapitati, il loro sangue schizzò a terra!


"Dannazione!"


Il capitano della Montagna Distruggi Anima era agitato. Secondo l'attacco originale la loro piccola unità avrebbe attaccato non appena la tempesta si fosse fermata e la squadra principale avrebbe colpito le forze principali dell'Isola Xiaoyao mezz'ora dopo. Dovevano tornare indietro e sostenere la squadra principale e intrappolare l'Isola Xiaoyao in un attacco a pinza.


Ora però, figuriamoci tornare entro mezz'ora, non sapevano nemmeno se sarebbero riusciti a sopravvivere!


Non avevano più tempo di pensare, né avevano il tempo di mandare un messaggio con il talismano del suono. La Lancia del Sangue della Fenice di Lin Ming sfrecciò nuovamente in avanti, mirando sempre ai loro punti vitali!


Nella breve collisione di prima, Lin Ming poté confermare che, nonostante il capitano della Montagna Distruggi Anima fosse un maestro negli stadi avanzati del Mare Divino Realm, era ancora ad un livello inferiore rispetto a Primo Drago che era negli stadi intermedi. Questa persona sarebbe stata un grande talento nella Montagna Distruggi Anima, ma di fronte ad un genio come Lin Ming, non era niente di che.


Dopo che aveva assorbito il midollo e l'osso di drago, Lin Ming poteva quasi contendere con Primo Drago. Uccidere il capitano della Montagna Distruggi Anima non sarebbe stato affatto un problema!


<em>Peng!</em>


L'artiglio demoniaco che il capitano della Montagna Distruggi Anima aveva usato per attaccare fu strappato a metà dalla lancia di Lin Ming. Allarmato, il capitano si morse la lingua e sputò la sua essenza di sangue sulla bandiera spettrale. Dopo che l'arma assorbì il suo sangue, gli spettri contenuti all'interno iniziarono ad ululare, assetati di sangue. Questa bandiera spettrale era un artefatto Saint di massimo livello forgiato dalla Montagna Distruggi Anima uccidendo 100 milioni di mortali e raffinando le loro anime. ora che aveva usato la sua essenza di sangue per dirigere questi spiriti, stava mostrando a pieno il potere della bandiera spettrale. 100 milioni di spiriti si precipitarono in avanti!


<em>Rahh!</em>


La luce di lancia di Lin Ming fu inghiottita da questi spettri orribili. I fantasmi continuarono a sfrecciare verso Lin Ming!


"Mm?"


Lin Ming sussultò. Un discepolo negli stadi avanzati al Mare Divino Realm di un grande Sect non poteva essere sottovalutato, avevano un certo numero di assi nella manica. Con un pensiero, estese ulteriormente lo spazio primordiale. Con il supporto del midollo del drago e le sue fondamenta di coltivazione formidabili, nemmeno qualcuno di molto più potente di Lin Ming avrebbe potuto rompere il suo spazio primordiale.


Indipendentemente dall'attacco, ogni cosa che entrava nello spazio primordiale sarebbe stato indebolito.


Danza della Fiamma del Loto Blu!


Lin Ming gridò. Il sangue dell'Antica Fenice bruciò nuovamente!


Quando era al settimo Stadio della Distruzione, bruciare il sangue dell'Antica Fenice solo una volta avrebbe consumato diversi decimi della sua vera essenza; non sarebbe riuscito a mantenerlo attivo per troppo tempo, ora però, grazie al midollo di drago ad aiutarlo, poteva bruciare il sangue dell'Antica Fenice due volte di fila senza esaurire troppo le forze.


Il loto blu fiorì e i primi tre livelli delle Leggi del Fuoco si fusero in una cosa sola. I 100 milioni di spettri erano stati già indeboliti di oltre la metà a causa dello spazio primordiale. Poi furono bruciati dal potere del loto blu e decine di milioni di spettri furono ridotti in polvere!


"Ahhh!"


Gli occhi del capitano della Montagna Distruggi Anima si arrossarono per la rabbia, stava provando una grande amarezza per la sua perdita. In quel momento però non poteva più preoccuparsi della bandiera spettrale che adorava così tanto e continuò ad avventarsi su Lin Ming. Dopotutto c'erano fin troppi spiriti intrappolati nella sua arma. Anche se Lin Ming avesse usato le sue tecniche, non sarebbe riuscito comunque a bloccarli tutti. Ci sarebbe stato sempre un pesce che schivava la rete.


<em>Peng!</em>


100.000 spiriti sofferenti si infiltrarono nel corpo di Lin Ming. L'abito delle Scaglie di Drago non era capace di bloccare questa sorta di attacco privo di sostanza. Gli ululati degli innumerevoli spettri iniziarono a risuonare nelle orecchie di Lin Ming!


E sotto un attacco simile, Lin Ming sembrò rallentare. Il suo viso divenne cupo e il suo sguardo si appannò, come se la sua vista si fosse offuscata.


"L'ho preso!" Lo sguardo del capitano si ravvivò. Aveva usato la sua essenza di sangue e anche sprecato decine di milioni di anime della bandiera spettrale per creare un'opportunità del genere. Anche se Lin Ming fosse stato molto più potente, avrebbe dovuto lottare per un po' per sbarazzarsi di questi spiriti che si erano diffusi per il suo corpo come locuste. E durante questo periodo di tempo, Lin Ming non avrebbe avuto il pieno controllo del suo corpo. Questa era l'occasione del capitano!


"Muori!"


Gli occhi del capitano brillarono pieni di sete di sangue. Si lanciò verso lo spazio primordiale, che erose in continuazione l'energia nera attorno al suo corpo. Tuttavia il capitano della Montagna Distruggi Anima aveva puntato tutto su questo attacco; attaccò la testa di Lin Ming con la bandiera spettrale.


Vittoria!


Il suo battito cardiaco accelero. Proprio quando stava per colpire la fronte di Lin Ming. Lin Ming sogghignò all'improvviso. Il suo sguardo prima spento ora brillava con assoluta chiarezza!


Per Lin Ming un attacco spirituale non era nient'altro che uno scherzo. Anche senza il suo spirito da battaglia primordiale e il suo intento marziale Samsara, solo la protezione del Cubo Magico lo rendeva immune ad ogni attacco spirituale che avesse provato a prendere possesso del suo corpo!


Il solo motivo per cui aveva finto di essere stato influenzato dall'attacco era per attirare il nemico nel suo spazio primordiale e ucciderlo con un solo attacco. Altrimenti, se un genio negli stadi avanzati del Mare Divino Realm avesse usato tutte le sue forze per scappare, sarebbe stato un po' problematico catturarlo.


"Cosa?!" Quando il capitano vide l'improvviso cambiamento nell'aura di Lin Ming, ne fu terrorizzato. Era stato estremamente cauto. Sapeva che se fosse entrato nello strano dominio che circondava Lin Ming, la sua forza combattiva si sarebbe indebolita di molto. Anche così, non aveva avuto altra scelta se non rischiare tutto disperatamente ed ucciderlo.


Nonostante avesse attaccato, aveva comunque risparmiato un po' delle sue forze. Ora che aveva visto la trappola che Lin Ming aveva preparato per lui, si ritirò immediatamente!


"Troppo tardi!" Sogghignò freddamente Lin Ming. Attaccò e 999 piccole lance di sangue formarono un potente tornado che ululò.


"Questo moccioso astuto!"


In quell'attimo di secondo, il capitano non ebbe nemmeno il tempo di bruciare la sua essenza di sangue. Cercò di schivare la Lancia del Sangue della Fenice di Lin Ming, ma mentre stava cambiando direzione, si sentì come se strati su strati di reti fossero cadute sul suo corpo, stringendolo con forza!


"Questo è...!"


Il capitano della Montagna Distruggi Anima ne fu scioccato. "Questo è un mondo di proiezione, una rete formata da uno spirito da battaglia d'oro?!"


Tutto era successo troppo velocemente. Il capitano della Montagna Distruggi Anima non aveva nemmeno il tempo di pensare a come fosse apparso uno spirito da battaglia d'oro capace di ostacolare i suoi movimenti. Per riflesso condizionato stava per scatenare la sua energia per liberarsi dai vincoli, ma in quell'attimo la Lancia del Sangue della Fenice aveva trapassato la sua vera essenza protettiva e stava puntando dritta verso il suo petto.


Non poteva bloccarla!


"Ahh!"


Con un grido disperato, il capitano parò il colpo con la sua bandiera spirituale!


La sua bandiera non era fatta per uno scontro diretto. Era un'arma raffinata con le anime e contava sui fantasmi per attaccare. Non era composta da metallo divino, ma da legno di pesco di 10.000 anni e di tessuto spettrale. Una grande porzione dei 100 milioni di spettri era sparita e, prima che avesse il tempo di riprendersi, la bandiera ora doveva scontrarsi con l'arma conosciuta come il re di cento soldati, la lancia fatta apposta per annientare completamente il nemico! Si poteva immaginare cosa sarebbe successo!


<em>Ca!</em>


La bandiera di grado Saint, massimo livello, fu trapassata direttamente dalla lancia di Lin Ming!


La Lancia del Sangue della Fenice continuò, ininterrotta. Infilzò il petto del capitano della Montagna Distruggi Anima, facendo schizzare ovunque sangue!
                                


                                



