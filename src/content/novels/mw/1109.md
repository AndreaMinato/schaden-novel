---
title: Capitolo 1109 – Folle Bai Xi
pubDate: 2025-12-15T08:37:10.316Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
17 capitoli in coda (1 Marco + 10 Pierpaolo + 6 di Alberto), 0/3
da editare
-Schadenfreude</em>


"Le mie scuse capo dell'isola." Disse con sincerità Lin Ming. Chiaramente sapeva che Xiao Haotian l'aveva rimproverato per proteggerlo.


Tuttavia Bai Xi continuò ad insistere:"Xiao Haotian, ho qualcosa da dire oggi. Questo giovane non fa parte della mia Isola Xiaoyao ed è venuto qui per dire assurdità. questionandomi di fronte a tutti e diffamando la mia famiglia Bai. Se lasciassi perdere, dove andrebbe a finire la mia reputazione!"


Una persona come Bai Xi, che era sempre stato in una posizione così importante, era come un sovrano su un trono imperiale di fronte a dei mortali. Era come un imperatore che era abituato alla servilità di tutti i ministri, ma ora un ragazzo che era apparso dal nulla stava osando dubitare del suo onore di fronte a tutti e aveva anche questionato le sue parole. Si poteva immaginare cosa sarebbe successo.


"Anziano Bai, potrei chiedere perché direbbe questo?" Chiese freddamente Lin Ming sogghignando internamente.


"Dove sarebbero le prove del fatto che Bai Mingyu ti ha tradito? Tira fuori le prove allora! Profani i morti e distruggi anche il nome innocente della mia famiglia Bai. Dato che osi farlo, farai meglio a tirare fuori delle prove, altrimenti non biasimarmi se sarò scortese!" Bai Xi scese lentamente dal picco della montagna rossa su cui stava e arrivò davanti a Lin Ming fluttuando mentre lo guardava con fare condiscendente.


"Ho delle prove, ma temo che non oserà esaminarle."


"Cosa?" Delle vene blu iniziarono a sporgere dalla fronte di Bai Xi. Era davvero infuriato. "Se hai delle prove allora naturalmente le dovrò esaminare! Se non potrai tirare fuori delle prove allora voglio che tu muoia come compensazione!"


"Morire come compensazione? Ahahah, ahahah!" Lin Ming rise con tranquillità. "se non posso mostrare delle prove allora vuole che muoia come compensazione? La sua famiglia Bai è fin troppo arrogante. Allora lascia che le chieda, e se tirassi fuori una prova? Morirebbe lei invece?"


Lin Ming non temeva Bai Xi, quindi lo stuzzicò ripetutamente. Questo terrorizzò molti Anziani. Se Bai Xi si fosse infuriato, nemmeno loro sarebbero finiti bene.


"Cos'hai... detto?" L'espressione di Bai Xi divenne incredibilmente cupa. Aveva pronunciato lentamente le sue parole.


"Ho già parlato; che non abbia capito? È stato Gudao Ming a dire che Bai Mingyu era un traditore. Ho solo ripetuto ciò che ha detto. Eppure, se non potrò fornire ulteriori prove, vorrebbe che io morissi?"


"E se portassi delle prove, lei non dovrebbe pagare nessun prezzo, ma si ricorderebbe comunque di questa ostilità e si vendicherebbe di me in futuro? È possibile? Se questo non è dispotismo, allora mi chiedo cosa lo sia?"


"Ahahahah!" Bai Xi rise fragorosamente. "Chi credi di essere? Credi di poter parlare alla pari con me? Credi di poter parlare di ciò che è giusto? Credi di esserne degno?! Nel mondo delle arti marziali, la forza regna sovrana! La giustizia e i ragionamenti si applicano solo quando le persone di livello simile! Tu non sei altro che una formica allo Stadio della Distruzione.
Anche se sei estremamente talentuoso, questo ti rende solo una formica appena un po' più grande! Se volessi ucciderti, non sarebbe diverso da un comune mortale che calpesta una formica, e chi potrà fermarmi?! Chi potrà fermarmi?! E credi ancora di poter parlare di giustizia con me? Quanto puoi essere stupido?!"


"Se ti uccidessi, sarebbe perché hai danneggiato la reputazione della mia famiglia Bai! La reputazione della mia famiglia Bai è migliaia di volte più preziosa della tua vita! La tua morte è ben lontana dall'essere sufficiente! Eppure vuoi minacciarmi e farmi uccidere per accompagnarti? Renditi conto di quanto vale la tua vita e renditi conto di quanto sei ridicolo!"


.....


Mentre Bai Xi stava gridando, un Anziano della corte interna girò con cautela la tavoletta di giada passata da Xiao Shuijun. "Hm? Questa tavoletta è divisa in due parti. Se uno non prestasse attenzione, non si renderebbe conto che ci sono altre informazioni dietro. Non è come cercare deliberatamente guai?"


Normalmente un praticante di arti marziali poteva esaminare una tavoletta di giada molto velocemente; avrebbe dovuto solo darci un'occhiata. Il rapporto di combattimento di Xiao Shuijun però era deliberatamente diviso in due e la sezione intermedia era vuota. Come un libro in cui c'erano scritte delle parole solo sulle prime pagine e nelle ultime, con il centro in bianco. La maggior parte delle persone avrebbero pensato che non ci fosse altro dopo la prima parte e quindi non avrebbero continuato a leggere.


Naturalmente, i presenti, finché avessero voluto, avrebbero potuto leggere all'istante tutta la tavoletta di giada.


Quando questo Anziano della corte interna lesse l'ultima porzione della tavoletta di giada, quasi soffocò e rotolò giù dalla montagna. Guardò Lin Ming con un'espressione incredula. "Sto sognando? Bai Mingyu è morto per mano di questo Lin Ming. Questo ragazzo... è impazzito? Se Bai Xi lo scoprirà... sarà semplicemente.."


Visto che la disputa di Bai Xi e Lin Ming attirava troppo l'attenzione, diversi Anziani non finirono di leggere la tavoletta di giada. Ye Shuitong era preoccupata per Lin Ming. Il giovane stava giocando con il fuoco. Perché avrebbe offeso il Sommo Anziano Bai Xi solo perché voleva rispondergli con insolenza?


Lin Ming sembrò non rendersi conto della terrificante pressione di Bai Xi. Sorrise e chiese:"Così se la mia umile e misera vita può davvero danneggiare la reputazione della nobile e gloriosa famiglia Bai, non è un motivo d'onore per me? Ahahah! Ma Anziano Bai, ha detto che è impossibile che Bai Mingyu sia il traditore, perché è così preoccupato del fatto che possa mostrare delle prove?"


"Lin Ming, se puoi tirare fuori delle prove, allora rimuoverò personalmente il nome di Bai Mingyu dal mio albero genealogico! Altrimenti, eheh..."


"Rimuovere un nome? Rimuovere il nome di una persona morta? È questo il prezzo che la tua famiglia Bai pagherà? Ridicolo." Derise Lin Ming. Sapeva comunque che era impossibile che Bai Xi mettesse in gioco la propria vita. Data la sua reputazione, non farebbe mai una scommessa del genere con un membro della giovane generazione.


"Anziano Bai, ha detto che indagherà sulla prova indipendentemente da cosa sia. Allora la tirerò fuori. Se non oserà esaminarla, allora non dica che la mia prova è invalida."


"Allora tirala fuori!" Disse freddamente Bai Xi, il suo sguardo era pieno di intenso intento omicida. "Finché non proverai a giocare qualche trucco, allora naturalmente posso verificarla!"


"Bene!" Questo era l'effetto che Lin Ming voleva. Se non avesse irritato Bai Xi e avesse tirato fuori Bai Mingyu, allora Bai Xi probabilmente se ne sarebbe andato via con furia dalla scena. Non avrebbe mai accettato di sondare l'anima di Bai Mingyu.


"Mi scuso con tutti gli Anziani qui. Per alcuni motivi, ci sono state delle questioni che ho dovuto nascondere intenzionalmente. In realtà Bai Mingyu non è morto alla fine della spedizione del Mistico Regno Rosso della Desolazione, ma non ci sono molte differenze rispetto alle condizioni in cui è ora!"


Prima che Lin Ming lasciasse il Mistico Regno Rosso della Desolazione, aveva troncato la vera essenza di Bai Mingyu, lasciandolo sull'orlo della morte. Un'arte mistica come la sonda dell'anima funzionava al meglio quando la vittima era sull'orlo della morte.


Un praticante di arti marziali poteva morire in due modi. Se solo il suo corpo fosse morto, allora l'anima sarebbe stata comunque preservata. Se uno avesse subìto un attacco terribile, probabilmente sarebbe morto con la propria anima. Se fosse accaduto, anche i ricordi sarebbero svaniti e sarebbe stato impossibile usare la tecnica di ispezione dell'anima.


Mentre parlava, Lin Ming lanciò fuori Bai Mingyu dal suo anello spaziale. In quel momento il corpo del giovane era ricoperto di pezzi di carne e sangue, non sembrava più umano. I suoi organi erano stati distrutti e aveva quasi perso tutto il suo sangue. La cavità del suo petto era aperta, piena di sangue. Il suo cuore esposto aveva quasi smesso di battere, presto sarebbe morto.


Bai Xi non riconobbe immediatamente Bai Mingyu. Fu solo quando sentì un'aura familiare dal corpo devastato...


"Mingyu!"


Gli occhi di Bai Xi si iniettarono di sangue. Quando guardò Lin Ming, il suo intento omicida aumentò all'infinito e la sua rabbia esplose. "Sei stato tu a ridurlo così?!"


"Sì." Riconobbe con sicurezza Lin Ming.


"Muori allora!"


Attaccò all'improvviso Bai Xi. Quando sollevò la mano, il potere del suo mondo interno si espanse all'esterno, formando una tempesta blu che si precipitò su Lin Ming.


In quel momento Xiao Haotian era già preparato. Giunse le mani e innumerevoli rune apparirono, allineandosi con mistici motivi dietro di lui. Queste rune formarono un'enorme forza risucchiante che attirò completamente l'attacco di Bai Xi.


Le rune che Xiao Haotian aveva usato erano il potere sovrannaturale contenuto nel Palazzo Xiaoyao stesso. Bisognava sapere che l'intero Palazzo Xiaoyao era u titanico artefatto spirituale. Era una fortezza da guerra e la sola persona con l'autorità e l'abilità di controllarlo era il capo dell'isola!


Nonostante la forza di Xiao Haotian fosse inferiore a quella di Bai Xi. Nel Palazzo Xiaoyao Bai Xi non poteva rivaleggiare con lui.


"Xiao Haotian, osi fermarmi?!" Disse con veemenza Bai Xi.


"Anziano Bai, per favore proceda secondo le regole!! Se vuole punire Lin Ming, allora deve avere la verità dalla sua parte!" La voce di Xiao Haotian era fredda. Visto che Bai Xi era un membro della generazione più vecchia, Xiao Haotian gli aveva mostrato rispetto, ma questo non significava che lo temesse. " È stato già detto che c'è una possibilità che Bai Mingyu fosse il traditore. Lin Ming ha già portato le prove per dimostrarlo e l'Anziano Bai ha accettato di esaminare le prove. Se Lin Ming non può mostrare delle vere prove, allora non sarà troppo tardi per ucciderlo. Se lo attaccherà imprudentemente ora, allora sarà accusato di aver tentato di uccidere un testimone per nascondere i suoi crimini."


Mentre parlava, sempre più rune si formarono dietro di lui, creando una barriera d'energia che circondava Lin Ming. Chiaramente l'aveva fatto per proteggere Lin Ming.


"Xiao Haotian! Bene! Molto bene!" Rispose Bai Xi, chiaramente era più che infuriato.


Poi osservò Lin Ming come se volesse trafiggerlo innumerevoli volte con lo sguardo e disse:"Dove sono le prove?!"


Lin Ming alzò le spalle:"Anziano Bai, a questo punto dovrebbe averlo già immaginato. La prova è Bai Mingyu stesso. Sondi la sua anima e indaghi su di lui. Se non mi crede, allora può lasciarlo fare all'Anziano del Dipartimento Disciplinare, al capo dell'Isola Xiao o può indagarlo lei personalmente!"


"Cos'hai detto?!" Gli occhi di Bai Xi si iniettarono di sangue. La tecnica della sonda dell'anima era un'arte demoniaca estremamente malvagia. Dopo aver sondato l'anima di una persona, la vittima di solito sarebbe stata ridotta in un idiota. Nonostante fosse una tecnica crudele e sinistra, in realtà era molto facile da usare. Era impossibile ritrovare ricordi riguardo tecniche incredibilmente complesse come le tecniche d'alchimia, delle formazioni o dei metodi di coltivazione, ma cercare delle informazioni semplici era facile. Quindi sarebbe stato fattibile per un Anziano della via retta.


"Anziano Bai, ha detto che se avessi avuto delle prove, avrebbe indagato personalmente. Allora non mi biasimi per questo. Inoltre Bai Mingyu è già morto, quindi è inutile mostrargli compassione."


Mentre Lin Ming parlava, Bai Mingyu sembrò confermare le sue parole. Il suo corpo fremeva e rimaneva immobile, il suo cuore stava facendo i suoi ultimi battiti.


Così il Bai Mingyu che era stato considerato da tutti come il miglior candidato per il prossimo capo dell'Isola sarebbe morto.
                                


                                



