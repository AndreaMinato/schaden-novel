---
title: Capitolo 1114 – Si avvicina il nono Stadio della Distruzione
pubDate: 2025-12-15T08:37:10.317Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Pierpaolo!
14 capitoli in coda (8 Pierpaolo + 6 di Alberto), 0/3
da editare
-Schadenfreude</em>


Le parole di Bai Xi contenevano un ovvio intento derisorio. In effetti, nonostante nessuno osasse parlarne ad alta voce come lui, l'avevano pensata allo stesso modo. Dipendere da un solo grande genio per potenziare il proprio Sect non sembrava un piano troppo vantaggioso. Perfino nell'intero Regno Divino, un Re del Mondo appariva solo ogni 1000 anni. La probabilità era estremamente bassa e c'erano innumerevoli variabili in gioco.


A volte si poteva osservare lo svolgimento della Distruzione o del Mare Divino Realm di un talento per prevedere se sarebbe diventato un Sacro Lord, ma pochissimi individui avrebbero osato fare una stima del genere per un Re del Mondo. Tra un Sacro Lord e un Re del Mondo c'era un divario insormontabile.


"Da ciò che ha detto, intende usare l'Albero dell'Illuminazione su Lin Ming? Vuole scommettere il futuro dell'Isola Xiaoyao puntandolo su Lin Ming?"


Le parole di Bai Xi erano spinose. E molti Anziani annuirono sentendole. Contare su Lin Ming da solo per aumentare il livello dell'isola Xiaoyao era una faccenda troppo incerta, ma l'Albero dell'Illuminazione forniva chiari vantaggi. Una volta che fosse sparito, avrebbero subìto immediatamente le conseguenze di questa perdita!


"Sì! Spero che possiate anche capire una cosa e cioè che l'Albero dell'Illuminazione e il Palazzo Xiaoyao sono stati portati da me nell'Isola Xiaoyao. Dato che li ho portato qui, posso anche portarli via. Oggi vi sto solo informando della mia decisione. Non sta a voi decidere!"


"Haotian, lascerò a te la responsabilità di farli firmare il contratto della maledizione. Lin Ming, vieni con me!"


Mu Shuitian prese una pergamena nera dal suo anello spaziale. Con un cenno la fece volar verso Xiao Haotian. Allo stesso tempo Mu Shuitian mandò un raggio di luce che si avvolse attorno a Lin Ming e lo portò in un altro spazio tempo.


Non appena lui e Mu Shuitian se ne andarono, tutti gli Anziani iniziarono a discutere animatamente. Tutti gli eventi accaduti oggi erano stati troppo improvvisi per loro e avevano difficoltà ad accettarli. Era apparsa una sovrana assoluta nell'Isola Xiaoyao e aveva mantenuto la massima autorità e il controllo dell'Isola Xiaoyao, eppure nessuno di loro ne era stato consapevole.


Controllava il Palazzo Xiaoyao e aveva una forza ad un passo da un Re del Mondo. Solo per questi due aspetti, nessuno di loro poteva resisterle.


Inoltre Xiao Haotian la stava sostenendo. Ad essere brutalmente sinceri, ogni capo dell'isola era stato solo una marionetta di Mu Shuitian. Potevano solo seguire qualunque ordine lei desse.


"Dobbiamo ubbidire a tutto ciò che dice quella donna?" Disse il Grande Anziano Xiao Haogan. Per evitare di essere sentito dal capo dell'Isola, comunicò con qualche Anziano insoddisfatto tramite una trasmissione di vera essenza.


"Cos'altro possiamo fare? Ha intenzione di resisterle?"


"Non ha sentito ciò che ha detto? Scommetteremo le nostre risorse più preziose e riverseremo tutto su Lin Ming. Chissà come crescerà in futuro quel ragazzo? Ammetto che un giorno diventerà un Sacro Lord, ma che utilità ha un Sacro Lord? Potrà portarci molti benefici?" Disse Xiao Haogan, agitando gli spiriti ribelli di questi Anziani.
Xiao Haogan sapeva che Lin Ming non aveva affatto una buona impressione di lui.
Figuriamoci non credere che Lin Ming sarebbe diventato un Grande Anziano, anche se Lin Ming potesse avanzare allo stadio del Re del Mondo e permettere all'Isola Xiaoyao di entrare in un periodo prospero, non porterebbe il minimo vantaggio a lui. Era perfino possibile che Lin Ming avrebbe ricordato questa vecchia ostilità e poi si sarebbe rivalso in segreto contro di lui. Con la sua forza, per Lin Ming non sarebbe stato semplice come schiacciare una formica?


In questa sorta di situazione, Xiao Haogan avrebbe preferito fermare i progressi dell'Isola Xiaoyao che vedere Lin Ming aumentare di potere.


"Stia zitto! Nonostante creda che i piani della donna siano un po' troppo fantastici, nessuno può resisterle. In ogni caso l'Albero dell'Illuminazione era suo fin dall'inizio, quindi può darlo a chiunque desideri."


"Che peccato... così tanti tesori usati su Lin Ming. Questa situazione è simile ai giochi dei mortali delle lotterie. Non importa quanto è piccola la possibilità, pensano di poter tentare la fortuna mettendoci sempre più soldi. Non mi oppongo a questo, ma fare un così grande investimento su una possibilità così piccola, è davvero..."


Molti Anziani scossero la testa. In effetti Lin Ming era davvero talentuoso. Era oltremodo straordinario nell'Isola Xiaoyao, ma in confronto all'intero Regno Divino?


"In futuro Lin Ming potrà diventare un Sacro Lord al picco del suo grado. Con l'Albero dell'Illuminazione, qualsiasi guerriero può arrivare al picco dello stadio del Sacro Lord. Tuttavia i risultati non sono eguali alle perdite..." Disse nuovamente Xiao Haogan, cercando di istigare più persone. Anche gli altri Anziani avevano la stessa sensazione, ma cosa potevano dire? Che importanza aveva lamentarsi?


In quel momento, il capo dell'Isola Xiao Haotian srotolò la pergamena che aveva lasciato Mu Shuitian. Innumerevoli mistiche rune coprirono la pergamena, che emanò un'aura antica.


Era un artefatto spirituale!


Nonostante non fosse di alto livello, era comunque un artefatto spirituale. Tutti gli Anziani spalancarono gli occhi.


Una pergamena di questo livello?


Xiao Haotian disse:"Questo è un giuramento della vita. Senior ha già posto una goccia della sua essenza di sangue come catalizzatore. Tutti i presenti dovranno lasciare una goccia di sangue e un filo del proprio spirito in questa pergamena e giurare che nessuno di voi rivelerà una parola riguardo alla comparsa di Senior Mu oggi. Altrimenti subirete un contraccolpo del giuramento e morirete immediatamente. Gli effetti di questo giuramento continueranno per 300 anni. Dopodiché spariranno automaticamente.


Un giuramento della vita era un contratto che praticanti di arti marziali di alto livello firmavano con quelli di basso livello, usando l'essenza di sangue come catalizzatore. Il mezzo di questo giuramento è la pergamena. Naturalmente se un praticante di arti marziali avesse lasciato la propria essenza di sangue e un filo spirituale in questa pergamena, una volta che il contratto si fosse esaurito o fosse stato cancellato, sarebbero riusciti a recuperarli. Non poteva essere considerata una perdita.


L'identità di Mu Shuitian era estremamente sensibile. C'erano molte Terre Sacre di Re del Mondo nel Regno Divino, ma non erano nemmeno troppo comuni. Se uno avesse scoperto quale Terra Sacra di Re del Mondo fosse stata distrutta in passato, allora uno avrebbe potuto dedurre lentamente l'identità di Mu Shuitian. Certamente Mu Shuitian avrebbe cercato di impedirlo. Non aveva molta fiducia in questi Anziani.


"Inoltre... per il periodo di tempo seguente, per favore non uscite, né provate a farlo. Cosa ne pensate?"


Xiao Haotian sorrise. Se Mu Shuitian non fosse apparsa, allora sarebbe tutto proceduto normalmente, ma una volta che fosse apparsa di fronte agli altri, allora l'Isola Xiaoyao sarebbe stata in piena allerta e il piano della ricostruzione delle Terre Sacre Qianyu sarebbe iniziato.


"Questo..." Tutti gli Anziani si scambiarono un'occhiata, orrore e allarme stavano affiorando sui loro volti. Se Mu Shuitian non fosse apparsa di fronte a loro, questo significava che la sua posizione doveva essere mantenuta segreta. Probabilmente il predecessore dell'Isola Xiaoyao aveva affrontato qualche grande nemico mortale!


Questo fece provare loro amarezza, era praticamente una bomba ad orologeria. Non solo questo cosiddetto "sangue reale" non portava loro vantaggi, ma una calamità.


Cosa stava succedendo?


Gli Anziani presenti volevano imprecare, ma sapevano che Mu Shuitian stava prestando attenzione a tutto ciò che stava accadendo qui. Non avevano altra scelta se non firmare questo contratto e farlo immediatamente. Potevano solo reprimere la tristezza ed andare di fronte alla pergamena ed iniziare a firmare il contratto della vita...


E in quel momento, in un altro regno dimensionale nel Palazzo Xiaoyao, Lin Ming era seduto accanto ad un trono di loto. L'energia blu lo circondava.


Mu Qianxue era già emersa dal Cubo Magico, il suo corpo emetteva un lieve bagliore etereo. Sembrava una fata immortale, intoccata dal mondo.


Mu Shuitian rimase accanto a lei, guardando in silenzio Lin Ming. Disse Xiaoxe, ho fatto tutto ciò che hai pianificato. Ahimè... non ho davvero idea se questo è la scelta giusta."


Le azioni di Mu Shuitian di fronte al Concilio degli Anziani erano state tutte fatte per volontà di Mu Qianxue. Mu Shuitian in origine non credeva che riporre tutte le sue speranze di riformare le Terre Sacre Qianyu su Lin Ming fosse la decisione più saggia. Dopotutto la speranza di diventare un Grande Re del Mondo erano fin troppo piccole.


A parte dipendere da Lin Ming però Mu Shuitian non aveva un metodo migliore. Inoltre credeva in Mu Qianxue e la sosteneva, quindi aveva accettato.


Bisognava sapere che Mu Qianxue aveva creato molti miracoli in passato quando le Terre Sacre Qianyue esistevano ancora. Ad esempio, quando aveva deciso di coltivare il corpo e l'energia, tutti i membri della famiglia Mu, incluso un vecchio Sacro Lord, si erano opposti alla sua decisione. Tuttavia l'aveva fatto perché voleva coltivare il Manuale del Tiranno Celeste.


Alla fine i progressi di Mu Qianxue erano davvero rallentati a causa del Manuale del Tiranno Celeste, ma aveva raggiunto risultati incredibili nella trasformazione del corpo. Quando Tian Mingzi aveva tradito la setta e aveva iniziato la sua ribellione, Mu Qianxue era solo ad un passo dall'aprire le Nove Stelle del Palazzo del Dao.


Questo era un risultato semplicemente incredibile.


Così Mu Shuitian aveva fiducia in Mu Qianxue. Questo era il motivo per cui aveva deciso di non risparmiare spese nel crescere Lin Ming, sia consumando la sua coltivazione per aiutarlo a raffinare l'osso di drago o ora dandogli l'Albero dell'Illuminazione.


"Zia, non sembri troppo ottimista?" Disse con un lieve sorriso Mu Qianxue.


"È vero, ma è inevitabile; ciò che è fatto è fatto." Disse con un po' di esasperazione Mu Shuitian. "Stiamo affrontando Tian Mingzi, una persona che è diventata da tempo un Re del Mondo. Sotto la sua ombra è quasi impossibile riformare le Terre Sacre Qianyue. Non ho altra scelta. In realtà Lin Ming è davvero straordinario, ma anche Tian Mingzi non era lo stesso? E Lin Ming è anche nato diverse decine di migliaia di anni dopo Tian Mingzi. Farlo lottare con Tian Mingzi... è fin troppo difficile."


Anche Mu Qianxue lo sapeva. Disse con sicurezza:"Zia, credo nel mio giudizio. Aspetta e vedrai."


"Ahimè, è ciò che sto facendo. Dato che ho già iniziato, devo perseguire fino alla fine questo piano."


Che potesse crescere Lin Ming o no, questo era il suo ultimo grande sforzo che poteva mettere nella ricostruzione delle Terre Sacre Qianyu. Dopotutto non le rimaneva molto da vivere. Se avesse fallito, non avrebbe più avuto tempo ed energia per ideare un nuovo piano.


"Andrò a preparare l'Albero dell'illuminazione. Lin Ming ora potrà... avanzare al nono Stadio della Distruzione."


"Lin Ming ha accumulato abbastanza energia. Ha 31 anni. Raggiungere il nono Stadio della Distruzione a 31 anni è già considerato piuttosto lento. La sua fondazione non può essere più solida di così. Con così tanti materiali celesti a sostenerlo, non ho idea di cosa succederà quando avanzerà di livello."


Disse con anticipazione Mu Qianxue con uno sguardo speranzoso. Lin Ming aveva sperimentato la guerra nel Mistico Regno Rosso della Desolazione e aveva impiegato un lungo periodo di tempo per fondere tutta l'energia che aveva accumulato. ora aveva assorbito completamente il sangue del midollo di drago nel suo corpo.


Questo era il momento migliore per avanzare al nono Stadio della Distruzione.
                                


                                



