---
title: Capitolo 113 - La Decisione del Decimo Principe
pubDate: 2025-10-16T07:28:18.430Z
tags:
    - mw
---


Capitolo a notte inoltrata! Si avvicinano le feste... chissà come festeggerebbero il natale i coltivatori.
-Schadenfreude


Lan Yunyue si ricompose e si inchinò, "Lan Yunyue porge i suoi saluti a Vostra Altezza il Principe delle Nuvole."


Il Decimo Principe squadrò la ragazza. Sogghignò con derisione e disse, "Bene! Che aspetto puro e delicato. Non c'era da meravigliarsi che Lin Ming fosse pazzo di te. Che peccato. Se fossi stata ancora amica di Lin Ming, allora avresti avuto un qualche valore. Ma ora... guardarti mi fa solo venire da vomitare."


Il Decimo Principe parlò con crudeltà, senza curarsi dei suoi sentimenti. Lan Yunyue impallidì, come poteva una ragazza sopportare delle parole così crudeli?


"Vai!" Il Decimo Principe congedò Lan Yunyue con un cenno della mano.


La ragazza si morse le labbra mentre cercava di trattenere le lacrime. Si inchinò e se ne andò.


Mentre Lan Yunyue usciva, il Decimo Principe fece un passo indietro. Alla fine rimasero solo il Decimo Principe e Zhu Yan nella stanza.


Il Decimo Principe gelò Zhu Yan con lo sguardo, "Vuoi vendicarti?"


Zhu Yan rimase in silenzio. Comunque il sangue che colava sul pavimento dai suoi pugni aveva già risposto al Decimo Principe.


"Molto bene. Dovresti sapere che Lin Ming presto diventerà un discepolo principale del Palazzo delle sette arti. Saprai anche che genere di status hanno nel regno di Fortuna Celeste.
Hai davvero pochissime possibilità di vendicarti!"


"Ma non importa quanto siano incerte le tue possibilità, ci saranno comunque; è impossibile che Lin Ming rimanga per sempre nel Palazzo delle sette arti. Non appena uscirà da lì, allora potrai assassinarlo! La tua forza è insufficiente. Cercherai un guerriero potente che potrà ucciderlo, ti fornirò segretamente i soldi e un tesoro. Finché il prezzo sarà abbastanza alto, ci sarà sempre qualche guerriero vagante che ne sarà tentato, sono persone che non stanno mai nello stesso posto e sarà difficile scoprire chi sono, perfino per la Valle dei Sette Misteri."


"Tuttavia! Da un punto di vista esterno interromperò tutti i contatti con te e la famiglia Zhu ti espellerà! Zhu Yan, spero che tu possa capire la mia posizione. La famiglia Zhu è già legata a me, devo ereditare il trono; altrimenti non solo io, ma l'intera famiglia verrà completamente sterminata!"


Il cuore di Zhu Yan accelerò di battito. Distanziarsi dal Decimo Principe ed essere anche espulso dalla famiglia!


Sapeva perché lo stava facendo. Assassinare Lin Ming era troppo rischioso! Una volta che il Palazzo delle sette arti l'avesse scoperto, allora il Decimo Principe e la famiglia Zhu sarebbero stati uccisi!


Per questo doveva interrompere ogni relazione!


Così, anche se l'assassinio di Lin Ming fosse fallito e il Palazzo delle sette arti l'avessero saputo, il Decimo Principe e la famiglia Zhu non sarebbero stati implicati!


Ciò che il Decimo Principe e la famiglia Zhu avrebbero fatto era, in superficie, mostrare buona volontà nei confronti di Lin Ming, mentre in realtà stavano tramando contro di lui.


Per attuare questa mossa qualcun altro avrebbe dovuto prendersi la colpa, così che Lin Ming non considerasse il Decimo Principe un nemico!


Forse avrebbe potuto perfino trarre il ragazzo dalla sua parte o almeno allontanarlo dal Principe Ereditario.


Un approccio duale! Questo era il piano migliore!


Tuttavia il futuro di Zhu Yan sarebbe stato rovinato! Avrebbe perso la sua famiglia, il suo potere, tutto ciò che aveva per diventare un vendicatore che non aveva niente da perdere.


Se avesse fallito, avrebbe pagato con la sua vita!


Ma non aveva altra scelta!


La sua famiglia non avrebbe esitato a sacrificare suo figlio per il proprio beneficio.


"Zhu Yan, a questo punto non si può più tornare indietro. Questo è l'unico modo! Non posso arrendermi solo per un Lin Ming. Devo continuare a combattere e la famiglia Zhu si deve salvare."


"Ma Lin Ming è davvero una grande minaccia. Se diventerà un Emissario dei Sette Profound o un Maestro del Palazzo Marziale, allora non avrò alcuna speranza.
Devo trarre Lin Ming dalla mia parte o rimuoverlo dall'equazione.
Ho già parlato a mia madre e lei ha acconsentito. O domani o stasera, partirai e preparerai un piano per assassinarlo. Spero che non mi deluda di nuovo!"


"Se avrai successo e non lascerai alcuna traccia del tuo coinvolgimento, allora dopo che salirò al trono e la situazione si sarà stabilizzata, allora ti darò tutto quello che vuoi!"


<em>'Darmi quello che voglio?'</em> Zhu Yan pensò con disprezzo. 'In quel momento mi metterai a tacere, così puoi sbarazzarti di un testimone!'


Anche i sottoposti più fidati sarebbero stati eliminati una volta diventati inutili o anche gettati via.
Figuriamoci il Decimo Principe che aveva la tendenza a sospettare di tutti. Come poteva tollerare un pericolo del genere accanto a lui? Assassinare un discepolo principale del Palazzo delle sette arti? Per la Valle dei Sette Misteri solo quest'accusa era sufficiente per condannare a morte il Decimo Principe!


<em>Se fallisco, morirò!</em>


Se avrò successo, morirò!


Mi hai derubato della mia ricchezza, distrutto il mio futuro e vuoi anche uccidermi...


Yang Zhen, sei troppo spietato!


E mia cara, dolce zia; anche tu hai appoggiato quest'idea. Per aiutare tuo figlio nella battaglia per il trono, hai disposto così crudelmente di tuo nipote. Bene. Molto bene!


Prenderò il mio fato nelle mie mani!


Lo sguardo di Zhu Yan divenne estremamente freddo. In quel momento giurò che avrebbe ucciso tutte le persone che lo avevano offeso o avevano tramato contro di lui!


<em>Voglio forza! Voglio forza illimitata! Forza per uccidere Lin Ming, forza per uccidere Yang Zhen! Dominare ogni cosa e controllare la vita e la morte di tutti quanti!</em>


Peng! Il Decimo Principe aprì la porta e se ne andò della frazione della famiglia Zhu con le sue guardie. Lan Yunyue era seduta nella sala e rimase a guardare il principe che se ne andava, sentendosi impotente e smarrita.


La camera da letto di Zhu Yan era leggermente socchiusa, lasciando una piccola fessura simile alle fauci di una bestia feroce che giaceva di fianco. Lan Yunyue non riuscì a raccogliere il coraggio per entrare in quella stanza, ma non era nemmeno in grado di andarsene. Poteva solo rimanere nella sala vuota, ad aspettare.


Dopo che era passato un quarto d'ora, alla fine Zhu Yan uscì dalla stanza. Lan Yunyue si alzò istintivamente.


Zhu Yan si girò e gettò un pezzo di carta verso Lan Yunyue. La ragazza lo guardò, era il contratto che avevano firmato quando si erano fidanzati.


"Strappalo." Zhu Yan esclamò.


"Cosa... che... scusami?" Le mani di Lan Yunyue si bloccarono.


"Il nostro fidanzamento è annullato. D'ora in avanti non faccio più parte della famiglia Zhu."


"N... non ne fai più parte?" Lan Yunyue rimase completamente scioccata. Cos'era successo?


Zhu Yan disse, "Il solo motivo per cui ti sei fidanzata con me era per il mio status, potere, influenza e denaro. Ora non li ho più.
Non hai più motivo di rimanere con me. Questo contratto non è altro che uno scherzo."


Dopo aver detto quelle parole, mosse un dito e il contratto nelle mani di Lan Yunyue fu ridotto a pezzi dalla sua vera essenza.


In quel momento Lan Yunyue rimase stordita. Nel regno di Fortuna Celeste, era vergognoso per una ragazza separarsi dopo il fidanzamento. Sarebbe stato difficile sposarsi di nuovo. Quando le persone ricche cercavano una moglie non avrebbero mai scelto donne del genere, se l'avessero fatto sarebbe stata solo come concubina.


"Puoi andare ora." Zhu Yan si era completamente calmato. Si girò e se ne andò, senza nemmeno degnare Lan Yunyue di uno sguardo.
Il suo cuore era solo pieno di odio incommensurabile. Lo Zhu Yan del passato era morto in quella camera da letto; come poteva considerare i sentimenti di Lan Yunyue?


...


Mentre Lan Yunyue usciva dall'edificio della famiglia Zhu, vagò per le strade stordita. Era finita... lei e Zhu Yan non avrebbero più avuto nulla a che fare l'uno con l'altra...


Scoprì di non sentire alcuna tristezza di una ragazza rimasta da sola. Invece sentiva un certo conforto pieno di pace mentre sospirava di sollievo.


Insieme a quel contratto, quei giorni sconfortanti e deprimenti erano finiti...


Il vento d'autunno era umido e gelido. La vita notturna della città di Fortuna Celeste era vivace come sempre, mentre suoni di voci contente risuonavano nell'aria. Tra i bordelli lascivi e lussuosi, le lanterne rosse appese e le luci fioche, Lan Yunyue poteva sentire delle donne chiacchierare in lontananza.


Guardando il mondo rumoroso attorno a lei, Lan Yunyue sorrise all'improvviso. Era un sorriso pieno di amarezza e sollievo.


Ricordava della sua infanzia, quando lei e Lin Ming giocavano con le libellule di bambù tra l'erba primaverile.


Ricordava quando uscivano sotto la pioggia per raccogliere i piccoli fiori di campo insieme o quando immergevano i piedi nelle sorgenti d'acqua fresche tra le rocce scivolose di un ruscello. I pesciolini sarebbero venuti a mordicchiare loro le dita, facendo loro il solletico... poiché Lin Ming era cresciuto in un ristorante, sapeva come preparare un piatto delizioso in poco tempo. Avrebbe catturato un fagiano, raccolto qualche erba e qualche frutto e avrebbe usato la sua pentola d'argilla per cucinare grandi varietà di cibi gustosi.


Una volta quando si era ammalata, aveva corso per diverse chilometri sotto la pioggia per prendere dell'acqua di sorgente, così che potesse bollirla del porridge medicinale...


Comunque... non poteva più ritornare a quei giorni.


Prima che se ne fosse resa conto, le lacrime le stavano già rigando il volto.


Rimpiangeva, ma non lo faceva perché Lin Ming era diventato la stella più brillante del regno di Fortuna Celeste o perché aveva perso l'occasione di essere la moglie del prossimo maresciallo di stato o dell'emissario dei Sette Profound. No... ciò che rimpiangeva era che aveva gettato via pura semplice felicità per nient'altro che inutile lusso e vuota vanità.


Vagò senza metà. Il suo fragile corpo era avvolto da un semplice vestito blu. Sotto le luci rosse delle lanterne, era coperta da un'ombra nebbiosa e solitaria. Sembrava una farfalla blu che volava nel vento autunnale.


Non voleva tornare nel Palazzo delle sette arti. Con il suo talento aveva già perso il supporto delle erbe preziose e delle medicine, non avrebbe mai raggiunto uno stadio alto nella coltivazione delle arti marziali.


Non voleva tornare nella città di Qingsang. Non aveva la faccia di tornare, non sapeva come avrebbe potuto affrontare i suoi genitori o i suoi vicini.


Inoltre non voleva vedere di nuovo Lin Ming; non voleva dargli l'addio...


...


Lin Ming era seduto in una carrozza trainata da Cavalli Squamosi Bianchi. Non sapeva quale fosse stato il destino di Zhu Yan e di Lan Yunyue.


Comunque sapeva che l'ostilità che aveva con Zhu Yan non si era risolta. Aveva anche immaginato che Zhu Yan avrebbe cercato un'opportunità per assassinarlo. Tuttavia non lo poteva uccidere, dopotutto anche lui era un discepolo del Palazzo delle sette arti, ucciderlo sarebbe equivalso a sfidare l'autorità del Palazzo Marziale.


"Signor Lin, siamo arrivati." Un servo del Principe Ereditario disse rispettosamente mentre la carrozza si fermava.


Lin Ming scostò le tende della carrozza. Credeva che avrebbe incontrato il Principe Ereditario nel suo studio, non credeva che avrebbero lasciato la città di Fortuna Celeste e sarebbero arrivati alla base nelle Montagne Zhou. Questo posto in realtà non era troppo lontano dal Palazzo delle sette arti.


Mentre Lin Ming scendeva dalla carrozza, vide che si erano fermati di fronte ad una villa. Non era una struttura Non era una struttura lussuosa, ma era molto elegante. C'erano piccoli ponti sui ruscelli e corridoi di pietra ai lati.


Sembrava più un giardino che una villa.


"Ahah, Fratello Lin, le piace questo posto?"


"Mmh?" Lin Ming esitò lievemente. Aveva già immaginato che cosa volesse fare Yang Lin, cioè farlo abitare&nbsp;qui.


Se avesse accettato, allora si sarebbe schierato definitivamente dalla parte del Principe Ereditario.
                                


                                



