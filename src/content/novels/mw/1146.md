---
title: Capitolo 1146 – Terra Misteriosa
pubDate: 2025-12-15T08:37:10.322Z
tags:
    - mw
---


<em>CAPITOLO SPONSORIZZATO, ringraziamo Zangetsus!
34 capitoli in coda (24 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Questo è il posto dove hai percepito l'embrione della pietra del sole viola? Sei sicuro?" Chiese Lin Ming a Yu'er, un po' incredulo.


Yu'er annuì:"È qui, l'ho visto molte volte prima."


"Ma... qui c'è..." Lin Ming indicò l'enorme città torreggiante che fluttuava nel cielo, quella era chiaramente la Capitale Imperiale Immemore!


Lin Ming si immaginava che l'embrione sarebbe stato nascosto in qualche catena montuosa distante e desolata, o forse sarebbe stato in qualche valle inaccessibile dove non viveva nessuno. Anche se Yu'er aveva detto che era vicina alla Capitale Imperiale Immemore, avrebbe dovuto essere relativo e ad almeno a migliaia di chilometri di distanza. Non si sarebbe mai immaginato che Yu'er avrebbe indicato proprio la città!


"Stai dicendo che l'embrione della pietra del sole viola è nella Capitale Imperiale Immemore?" Chiese sbalordito Lin Ming.


"È sottoterra." Il viso rotondo di Yu'er arrossì mentre parlava con tono sicuro.


"Sottoterra... questo..." Lin Ming lo trovava difficile da credere. C'era una miniera di pietre del sole viola sotto la città? I numerosi esperti che l'avevano costruita non l'avrebbero già scoperta? Era semplicemente troppo incredibile.


"Lo credo anche io, ma so che Yu'er non ti sta mentendo. Guarda. Anche se non ci fosse un embrione della pietra del sole sotto la Capitale Imperiale Immemore, sta comunque accadendo qualcosa di sospetto qui. Mi chiedo quanti guerrieri che vivono lì sappiano della situazione sottoterra."


"Va bene." Lin Ming scelse una regione montagnosa a diverse centinaia di migliaia di distanza dalla Capitale Imperiale Immemore e iniziò a scavare. Se avesse avesse scavato diagonalmente verso la città, gli altri non l'avrebbero notato.


Normalmente, a meno che un praticante di arti marziali non coltivasse le leggi della Terra, non sarebbe stato facile per lui scavare nella terra. Passare sottoterra consumava una grande quantità di energia, decine di migliaia di volte superiore rispetto a volare. Inoltre questa energia sarebbe stata consumata più rapidamente via via che uno scendeva in profondità.


Quindi, perfino un guerriero al Divine Transformation realm non sarebbe riuscito a scavare per oltre 1000-2000 chilometri sottoterra. E se ci fosse stato un qualche tipo di crollo, l'enorme pressione li avrebbe schiacciati. Voler emergere poi avrebbe consumato una quantità di energia ancora più grande.


Nonostante Lin Ming non coltivasse le Leggi della Terra, aveva lo spazio primordiale capace di annientare tutte le leggi. Il potere della terra e della pietra apparteneva ai cinque elementi, quindi sarebbero stati decomposti naturalmente dalle leggi primordiali e distrutti. Così, quando Lin Ming usò lo spazio primordiale e scavò, tutto il terreno e la roccia si divise di fronte a lui mentre si scioglievano rapidamente. Così era riuscito a muoversi sottoterra senza impedimenti.


Lin Ming aveva il sangue del midollo di drago nel suo corpo e la sua vera essenza aveva raggiunto il picco del suo livello. Attraversò immediatamente diverse centinaia di chilometri e continuò ad avanzare!


Il suolo nel frattempo cambiò diverse volte. Molti strati erano simili alle rocce del Mistico Regno Rosso della Desolazione e potevano isolare la percezione divina. Così nemmeno un Sacro Lord o un Re del Mondo sarebbero riusciti a vedere attraverso di essi. 


Continuò a scendere. 900 chilometri giù, la temperatura era diventate estremamente alta e la pressione terrificante. Era un ambiente spaventoso; doveva usare una grande quantità di energia solo per rimanere qui.


"La roccia sta diventando sempre più dura."


Lin Ming fece un respiro profondo. Normalmente le profondità sottoterra venivano misurate in unità da dieci piedi. Se fossero state misurate in chilometri allora sarebbe stato davvero terrificante. Era tutto completamente buio e c'era una pressione sempre più intensa ad ogni pollice. Anche il calore stava diventando sempre più intenso, come se stesse viaggiando attraverso del metallo semi-sciolto. Ogni volta che avanzava avrebbe dovuto consumare sempre più forza.


"Mm? Questa è la grande pietra celeste usata da grandi Sect per costruire palazzi. È più pesante dell'oro ed è estremamente dura. Anche se fosse in un ambiente diverse decine di volte più caldo del magma, non si ammorbidirebbe."


Lin Ming si accigliò. Aveva stimato di essere già arrivato ad una profondità di un chilometriio e diverse centinaia di chilometri sotto il terreno. Che sorta di concetto era questa distanza? Se avesse marciato rapidamente, un mortale avrebbe attraversato cento chilometri al giorno, e per percorrere queste migliaia di chilometri avrebbe dovuto camminare per oltre una decina di giorni. Questa inoltre era sottoterra!


Come poteva una bambina mortale come Yu'er vedere così in profondità?


Eppure Lin Ming non sospettò minimamente delle sue parole. Questa fiducia era puramente intuizione.


2000 chilometri!


Lin Ming attraversò la pietra del cielo per mille chilometri. Questa parte costrinse Lin Ming a consumare molta vera essenza. Anche se lo spazio primordiale gli permetteva di sciogliere la pietra del cielo, era comunque molto stancante per il suo corpo! Queste migliaia di chilometri avevano consumato un'energia cinque volte maggiore rispetto alle prima migliaia!


"Ho assorbito 72 reliquie dell'osso e midollo di drago e ho anche sopportato nove livelli di tribolazione. La mia resistenza ha raggiunto un livello senza precedenti, ma perfino io sto consumando la maggior parte della mia energia per arrivare fin qui. Questo non è proprio un posto che può raggiungere una persona normale."


Lin Ming inghiottì alcune pillole e prese diverse pietre del sole viola per assorbire la loro energia. Continuò a scendere. Anche sotto c'era pura pietra del cielo. La temperatura era già salita di cento volte rispetto a quella del magma. Era simile alle condizioni della Stella Spirituale del Fuoco dei Diciotto Inferni.


Che fosse un grande corpo celeste o un continente principale di un grande mondo del Regno Divino, più si scendeva in profondità e più sarebbe aumentata la temperatura. Fortunatamente Lin Ming aveva una comprensione completa delle Leggi del Fuoco, così questo calore non rappresentava una minaccia per lui. Altrimenti non sarebbe riuscito a fare un solo passo in avanti da qui.


A 2500 chilometri di profondità, la pietra del cielo iniziò ad ammorbidirsi e a sciogliersi in magma!


La pietra del cielo in origine era una giada pura priva di impurità. Anche il suo magma era bianco e denso come latte cremoso.


Naturalmente, nonostante questo magma cristallino sembrasse innocuo, in realtà era incredibilmente caldo. Avrebbe sciolto perfino un artefatto Saint.


A questa profondità, la pressione era diventata incredibile. Il magma bianco e caldo sibilava in ogni direzione. Nonostante fosse liquido, era molto pesante. Bisognava spendere un'enorme quantità di energia per muoversi in questo magma più denso del mercurio.


"L'ambiente qui è..." Lin Ming fece un respiro profondo. Uno strato di pietra del cielo spesso 1500 chilometri sopra un mare di magma color latte. Non si sarebbe mai aspettato che ci sarebbe stato un luogo del genere sotto la Capitale Imperiale Immemore.


Mu Qianxue disse:"Il magma qui può anche isolare la percezione divina. Anche io non posso penetrarci attraverso per più di 100 piedi. Anche se un vero guerriero allo stadio del Re del Mondo venisse qui, non riuscirebbe a percepire oltre 200 piedi di distanza. Inoltre, anche se usasse energia per fare luce, non potrebbe vedere attraverso il magma. È come essere ciechi."


Qui, Lin Ming sarebbe stato cieco anche ad occhi spalancati. Se non fosse stato per la guida di Yu'er, non avrebbe avuto idea di dove andare. Se Lin Ming avesse voluto trovare un tesoro qui, allora sarebbe stato ridicolo. Un embrione della pietra del sole viola era alto quanto una persona. Se questa pietra fosse stata sepolta tra lo sconfinato mare di magma insondabile, allora non sarebbe comunque riuscito a trovarlo nemmeno se avesse cercato fino al collasso del mondo!


"Lì... continua..."


La coscienza di Lin Ming era collegata all'Anello Viola, così poteva comunicare con Yu'er in ogni momento. Non sapeva fin dove si estendeva la sua vista. Per lei le pietre del sole viola probabilmente erano come dei fari nell'oscurità assoluta. Non aveva bisogno di usare la percezione divina, né di guardare; doveva solo seguire i suoi istinti naturali per capire in che direzione andare. Questa era un'abilità che non sarebbe dovuta essere possibile, nemmeno per un praticante di arti marziali.


Lin Ming non ci rifletté troppo. Continuò a seguire le indicazioni di Yu'er.


E la direzione in cui puntava era estremamente strana. Non era una linea, ma una curva. Dopo aver proceduto per un po', Lin Ming si sent come se avesse attraversato qualche barriera. L'ambiente attorno a lui cambiò all'improvviso e anche la temperatura diminuì drasticamente. Anche il vasto strato di magma di pietra del cielo scomparì. Era arrivato in profondità, ma in uno spazio-tempo completamente diversi.


"Mm... cos'era quella... una formazione di trasmissione?"


"Era un nodo dello spazio." Disse all'improvviso Mu Qianxue. Un nodo dello spazio era simile ad una formazione di trasmissione, entrambe erano entrate che portavano in un luogo diverso. Solo che le formazioni di trasmissioni erano artificiali ed erano necessarie pietre del sole viola per attivarsi, mentre i nodi dello spazio si formavano naturalmente e non avevano bisogno di energia per continuare a funzionare.


"Un nodo dello spazio... capisco, non c'è da meravigliarsi che il percorso fosse stato così tortuoso. C'era un nodo dello spazio." Lin Ming fece un respiro profondo. Non si sarebbe mai immaginato che un nodo dello spazio sarebbe stato nascosto nelle profondità della Capitale Imperiale Immemore. Questo nodo dello spazio era estremamente piccolo e sepolto per quasi 5000 chilometri sottoterra. Che sorta di concetto erano 5000 chilometri? Un pianeta ordinario aveva circa 10.000 chilometri di diametro. Questo sarebbe corrisposto al centro di un qualche comune pianeta!


Voler trovare questo nodo dello spazio era quasi impossibile contando la profondità, la vastità dell'area e l'impossibilità di sondarlo. Se non fosse stato per l'abilità speciale di Yu'er, trovarlo non sarebbe stato altro che un sogno.


Inoltre, chi sarebbe stato così annoiato da spendere così tanta energia per scavare a 5000 chilometri sottoterra? Era probabile che nemmeno i numerosi esperti nella Capitale Imperiale Immemore sapessero dell'esistenza di un così piccolo nodo dello spazio.


Non era esagerato dire che, se Lin Ming fosse tornato su, anche se la sua memoria era estremamente accurata, non sarebbe riuscito a ritrovare questo nodo dello spazio.


"Che posto è questo..." Sussurrò sorpreso Lin Ming. C'era un nodo dello spazio nascosto sotto la Capitale Imperiale Immemore... che fosse una coincidenza o che ci fosse qualche segreto celato qui?


"Che fluttuazioni di energia Heaven Earth così ricche. Ci dev'essere una fonte di energia vicino. E anche...mm? Le Leggi dello Spazio sono distorte qui e non è una distorsione prodotta naturalmente. Proviene da una formazione!"


Mu Qianxue era molto più abile nelle leggi dello spazio e del tempo rispetto a Lin Ming. Questo era il motivo per cui poteva percepire le fluttuazioni di energia.


"Formazione spaziale? È stata creata da qualcuno?" Lin Ming era incredulo. Se ci fosse stata una formazione, sarebbe stata la prova che tutto questo fosse stato disposto da qualcun altro!


Prima di poter pensarci troppo, Mu Qianxue disse:"Si può di nuovo usare la percezione divina."


Quando sentì queste parole, Lin Ming tentò nuovamente di sondare i dintorni. Nonostante la sua percezione era un po' limitata, poteva individuare ogni cosa nel raggio di 10 chilometri da lui.


E dopo aver scoperto dove si trovava, rimase sbigottito.
                                


                                



