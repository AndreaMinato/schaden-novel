---
title: Capitolo 1148 – Antico Spirito
pubDate: 2025-12-15T08:37:10.322Z
tags:
    - mw
---


<em>CAPITOLO SPONSORIZZATO, ringraziamo Zangetsus!
32 capitoli in coda (22 di Zangetsus + 7 di Gatsu + 3 di Perri), 0/5
da editare
-Schadenfreude</em>


La scoperta di questo strano spazio scioccò Lin Ming. C'erano fin troppi segreti nel Regno Divino. Chi sapeva quante battaglie terrificanti erano accadute prima che questa misteriosa antica rovina venisse lasciata qui?


Un Empireo era un'esistenza che poteva controllare il suo destino. Per quale motivo poteva aver usato una tecnica così sorprendente e creare questa formazione sigillante?


Lin Ming non poté trattenersi dal gettare un'occhiata verso Yu'er. Pensava che se poteva trovare questo posto, era impossibile che fosse una semplice bambina mortale. Inoltre perché questo posto sarebbe stato nascosto sotto la Capitale Imperiale Immemore?


Che l'Empireo che l'aveva creata avesse qualche rapporto con la città? O era possibile che la Capitale Imperiale Immemore fosse stata fondata da quella persona per servire come occhio di questa Divina Formazione Sigillante?


A Lin Ming vennero in mente molte idee. "Yu'er, è la prima volta che vedi questo posto o l'hai trovato perché hai notato quest'area?"


La domanda di Lin Ming colse di sorpresa Mu Qianxue, che disse con una trasmissione di vera essenza:"Sospetti che Yu'er abbia qualche rapporto con queste antiche rovine?"


"Non ne ho idea... era solo una domanda che mi è venuta in mente per caso." Anche Lin Ming pensava che le sue idee fossero un po' troppo stravaganti. Dopotutto queste antiche rovine erano esistite già da centinaia di milioni di anni. Non dovrebbe esistere nessuno capace di vivere così a lungo. Che fosse qualcuno che stesse dormendo profondamente o una reincarnazione, non dovrebbe essere possibile superare miliardi di anni.


Yu'er inclinò la testa con un'espressione confusa. Chiaramente non aveva capito cosa voleva chiedere Lin Ming.


"Va bene, fai finta che non abbia detto niente." Lin Ming scosse la testa. Continuò a percorrere questa terra e arrivò nel posto in cui le vite spirituali erano sigillate nelle pietre del sole viola.


Aveva già trovato un embrione della pietra del sole viola seppellito in un'area molto superficiale. Non aveva ancora formato una sua intelligenza e aveva la forma di una scimmia.


Tuttavia prenderlo sarebbe stato un problema.


Il metodo più diretto era distruggere questo sigillo e poi prendere l'embrione della pietra del sole viola, ma Lin Ming era consapevole delle sue abilità. Come poteva una formazione creata da un Empireo essere così facile da distruggere?


Lin Ming stese una mano. Da ciò che poteva percepire, l'embrione della pietra del sole viola era a soli tre piedi di distanza da lui. Tuttavia questa breve distanza era diventata un fossato insormontabile.


"Spazio primordiale!"


Lin Ming si concentrò e un lussureggiante fiore di loto sbocciò dietro di lui. Lo spazio primordiale poteva decomporre ogni materia e legge. Lin Ming voleva coprire quest'area per vedere se ci sarebbe stato qualche effetto, ma presto fu deluso.


Attorno alla montagna c'era un campo di forza invisibile che isolava tutte le infiltrazioni di energia.


L'energia che Lin Ming rilasciava era come una brezza che colpiva una quercia torreggiante; non ci fu nessuna reazione.


"Lin Ming, è impossibile per te rompere questo sigillo. Figuriamoci tu, anche mia zia non riuscirebbe a fare nulla. Questa formazione è stata creata da un Empireo. Ha formato un suo mondo indipendente ed è anche durata da miliardi di anni. Non è qualcosa che una persona normale può sperare di sciogliere."


La voce di Mu Qianxue riecheggiò nel mare spirituale. Come poteva non saperlo Lin Ming? Anche così, non poteva ritornare a mani vuote.


In quel momento a Lin Ming venne un'idea:"Yu'er, potresti aiutarmi con una cosa?"


"Mm, va bene fratellone Lin Ming." La voce di Yu'er risuonò da dietro di lui.


Lin Ming usò la vera essenza per formare un incantesimo, isolando l'alta temperatura e la pressione in questo mondo sotterraneo profondo. Poi toccò l'anello spaziale e un'energia gentile si avvolse attorno a Yu'er, portandola di fronte a Lin Ming.


Dopo aver mangiato alcuni cristalli del sole viola, Yu'er aveva già recuperato il suo colore roseo e la sua vivacità. Le sue guance graziose e rotonde sembravano mele rosse.


"Wow, che grossa pietra viola! È molto più grande di quanto mi immaginassi!"


Yu'er osservò l'enorme montagna di cristallo di fronte a lei spalancando i suoi occhi scuri. Le sue pupille erano piene di luce radiosa. Era proprio come una bambina che adorava mangiare dolci e che si era ritrovata di fronte ad un'enorme torta delle dimensioni di una montagna.


Nonostante Yu'er avesse visto quest'area, non era mai stata qui personalmente. L'impatto visuale di questa enorme montagna era fin troppo grande.


"Yu'er, credi... umh, beh.... credi di poter dare un morso a questo cristallo del sole viola?"


Mentre parlava, Lin Ming mostrò un'espressione strana e imbarazzata. Anche lui aveva la sensazione che le sue parole fossero ridicole. Nemmeno lui poteva fare nulla contro questo sigillo, figuriamoci una bambina che non poteva sconfiggere nemmeno una gallina. Inoltre avrebbe dovuto usare i denti per farlo. Era fin troppo ridicolo.


Tuttavia c'erano fin troppe stranezze nel corpo di Yu'er. Quando era nell'Anello Viola, Lin Ming l'aveva vista mangiare cristalli del sole viola come se fossero biscotti deliziosi. E la durezza di un cristallo del sole viola superava di gran lunga quella dei diamanti del mondo mortale.


Questo sigillo era praticamente un enorme cristallo del sole viola. In tal caso, allora Yan Yu'er avrebbe avuto una piccola possibilità di morderlo. C'erano fin troppe strane leggi incomprensibili in Yu'er. Molte delle regole più fondamentali ed elementari del dao celeste non si applicavano a lei.


Mu Qianxue era senza parole. Il tentativo di Lin Ming poteva sembrare assurdo, ma non era necessariamente impossibile. Anche il fatto che Yu'er fosse riuscita a trovare questo posto era incredibile.


"Morderlo..." Yu'er guardò l'enorme montagna di cristallo viola e si leccò le labbra. I suoi occhi brillarono e sbavò un po', come se stesse diventando sempre più affamata.


"Mm, sta attenta però. Se succede qualcosa di strano, allora ce ne andremo immediatamente." Avvertì Lin Ming. Usò la sua percezione per circondare il corpo di Yue'er. Se fosse successo qualcosa, allora l'avrebbe riportata subito nell'Anello Viola.


Yu'er si sfregò il pancino e poi discese sulla montagna di cristallo del sole viola come un gattino e diede un morso.


<em>Crunch!</em>


Successe uno strano fenomeno quando Yu'er diede un morso alla pietra. La struttura di energia indescrivibile iniziò a sciogliersi, dissolvendosi in pura energia sotto gli sguardi sbalorditi di Mu Qianxue e Lin Ming!


"Umh... è molto duro..."


Mormorò Yu'er come se avesse qualcosa tra le labbra. Fece uno sforzo in più per mordere con più forza, come se stesse masticando un raviolo al vapore congelato. Poi strappò un pezzo di cristallo.


"Questo... questo...!" Lin Ming sussultò e gettò un'occhiata verso Mu Qianxue, profondamente sbalordito.


Questa bambina... era troppo robusta!


Lin Ming non si aspettava che ci sarebbe stato qualche risultato; voleva solo fare un tentativo, ma in realtà aveva davvero funzionato! Questa Divina Formazione del Sigillo era stata creata da un antico Empireo. Cosa avrebbe fatto l'Empireo se si fosse reso conto che questa formazione che aveva costruito con grandi sforzi sarebbe stata mangiata da una bambina?


"È molto dura... mi fanno male i denti..." Yu'er si tenne le guance e le sfregò gentilmente. Quel pezzo di cristallo era ancora tra le sue labbra, non era riuscito a mangiarlo.


Mu Qianxue guardò Yu'er e sorrise gentilmente. disse:"Le pietre e i cristalli del sole viola sono una condensazione di energia. Sembra che il corpo di Yu'er possa decomporre l'energia e poi assorbirla. È davvero incredibile. Puoi mangiare perfino un cristallo del sole viola usato da un Empireo."


Quando questo antico Empireo aveva creato questa formazione, chiaramente aveva raffinato e trasformato l'energia nel cristallo. Tuttavia non era riuscito a superare le strane leggi contenute nel corpo di Yu'er, causando questo risultato. Comunque dipendere da lei per mangiare questo enorme cristallo era semplicemente impossibile. Perfino cento milioni di anni non sarebbero stati sufficienti per finirlo.


Figuriamoci mangiare questo enorme sigillo, anche mordere attraverso la barriera e prendere un embrione della pietra viola era un progetto enorme e molto lungo per Yu'er.


Mentre Mu Qianxue e Lin Ming stavano pensando, l'intero mondo sotterraneo iniziò a tremare violentemente. Con un rimbombo, le rocce iniziarono a cadere attorno all'incantesimo. Sorpreso, Lin Ming riportò direttamente Yu'er nell'Anello Viola, tenendosi in allerta.


"Questo è..."


Lin Ming trattenne il respiro. poteva sentire delle fluttuazioni di energia anormali attorno a lui, come se si stesse risvegliando un'antica bestia.


Anche Mu Qianxue era allarmata. Usò la sua percezione per indagare questo mondo, ma non riuscì a trovare nessun'altra forma di vita qui. Per quanto riguardava il grande sigillo, era impossibile che fosse stato rotto a causa di un piccolo morso.


In quel momento una voce potente e antica che conteneva un freddo intento omicida riecheggiò in tutto il mondo:"Chi è stato? Chi osa disturbare il mio sonno!"


"Sonno?!"


Lin Ming era sconvolto. In questo mondo sotterraneo che esisteva da miliardi di anni viveva una creatura!


Per quanto tempo aveva dormito? Era possibile che qualcosa potesse vivere così a lungo?!


E dalla pressione e dalla sua aura, doveva aver raggiunto un livello terrificante. Anche se non fosse stato un Empireo, era ancora un'esistenza di un livello simile! Lin Ming non poteva contendere con una creatura del genere.


Mu Qianxue fu colta dal panico. Usò la sua percezione divina e stavolta riuscì a sentire quest'altra creatura. Nascosta nella montagna del cristallo viola c'era una potentissima anima!


Era... come lei, una forma spirituale!


Anima? Che fosse l'anima di un Empireo?


Mu Qianxue sussultò. Dall'altra aura poteva percepire un profondo intento omicida. Se fosse stato davvero lo spirito di un antico Empireo, allora sarebbe stato abbastanza potente da poterli uccidere senza che avessero la possibilità di resistere!


"Dato che avete disturbato il mio sonno, allora compensate... con le vostre vite!" Disse l'antica voce, fredda e spietata.


Questa voce sembrava indifferente come il dao celeste. Il dao celeste era imparziale e crudele, non considerava minimamente le forme di vita. Di fronte al dao celeste gli umani non erano diversi dalle formiche, era tutto uguale!


"Senior, per favore aspetti un momento!" Mentre sentiva questo intento omicida, Lin Ming iniziò a sudare copiosamente. Se fosse morto qui allora sarebbe stata davvero una grandissima ingiustizia. Non sapeva cos'era questa antica creatura, ma il suo atteggiamento era davvero pessimo. Solo perché avevano disturbato il suo sonno, aveva intenzione di ucciderli.


Lin Ming fece circolare la sua vera essenza più che poteva e tirò fuori la Lancia del Sangue della Fenice. La Forza del Dio Blasfemo si attivò e il fiore di loto del grande imperatore fiorì dietro di lui. In quell'istante stava usando tutta la sua forza.


Non poteva rimanere con le mani in mano ad aspettare la morte. La sua sola possibilità era lottare disperatamente per la sopravvivenza.
                                


                                



