---
title: Capitolo 115 - Zhang Guanyu
pubDate: 2025-10-16T07:28:18.430Z
tags:
    - mw
---


Buone Feste! E se volete fare un http://novelleleggere.com/programmazione/ regalino...
-Schadenfreude


"Oh... Fratello Lin è troppo diligente. A volte un buon riposo è necessario; una corda troppo d'arco troppo tesa non è necessariamente una buona cosa. Fa bene anche rilassarsi.
Dato che Fratello Lin ha deciso di andarsene, allora chiamerò le guardie affinché proteggano Fratello Lin sulla via di ritorno."
Il Principe Ereditario convocò velocemente le guardie reali per assicurare la sicurezza di Lin Ming mentre tornava nel Palazzo Marziale.


Quando il ragazzo se ne andò, le quattro domestiche si sentirono sollevate, ma al tempo stesso leggermente deluse. Le centinaia di persone che lavoravano lì avevano pulito meticolosamente l'intera villa, ma Lin Ming aveva solo dato un'occhiata e non si era fermato nemmeno per un momento...


Tuttavia questa villa apparteneva a Lin Ming. Indipendentemente se rimanesse lì oppure no, dovevano mantenerla in condizioni perfette ogni giorno.


...


"Cosa? Sfidarmi entro quattro mesi?"


In una sala sontuosamente decorata c'era un giovane di bell'aspetto sdraiato su un materasso di piume di cigno e con la testa adagiata su un cuscino. Le sue mani stavano abbracciando una bellezza meravigliosa dal corpo sinuoso. Ai piedi del letto, una giovane donna dall'aspetto incantevole gli stava lentamente massaggiando le gambe e dall'altro lato, un'altra fanciulla stava strappando dei grappoli di cristallo con le sue dita sottili, mettendoli gentilmente nella bocca del giovane.


Quest'uomo era il terzo in classifica della Pietra di Valutazione del Palazzo delle sette arti, Zhang Guanyu. A parte i discepoli principali, era il solo ad avere un talento marziale di grado cinque nel Palazzo delle sette arti.


Non solo, il suo talento era stato sviluppato dalle risorse dell'Associazione Commerciale e in futuro ne sarebbe potuto diventare il presidente!


L'Associazione Commerciale era una grande organizzazione che aveva fatto diversi investimenti nel regno di Fortuna Celeste e anche in alcuni paesi vicini.
Esisteva da molto tempo, era ancora più antico della Dinastia di Fortuna Celeste. Le sue risorse e la sua storia erano inimmaginabili.


Il talento marziale di Zhang Guanyu era inferiore solo a quello di Qin Xingxuan tra tutti i giovani praticanti di arti marziali nel regno di Fortuna Celeste. Con la posizione importante che occupava, si poteva dire che era davvero benedetto dal cielo. Bellissime donne, ricchezza e potere; aveva tutto questo a portata di mano.


Tuttavia, anche con le vaste risorse dell'Associazione Commerciale e con il suo talento, non aveva ancora prodotto dei risultati notevoli. In classifica era solo il terzo, sotto Ling Sen e Ta Ku.


Ling Sen aveva l'intento marziale Ashura, era formidabile e anormale; essere inferiore a lui era comprensibile.


Ma Ta Ku aveva solo un talento marziale di grado quattro, di alta qualità. Nonostante avesse Forza Divina Innata, era inferiore per risorse e talento, era inspiegabile che Zhang Guangyu fosse stato sorpassato da Ta Ku.


Alla fine divenne evidente che era a causa del suo cuore delle arti marziali troppo debole e per la sua dissolutezza.


Quando aveva superato la Prova del Sogno, i risultati di Zhang Guangyu erano stati orribili. Ma anche sapendo questo, l'Associazione Commerciale non poteva costringere Zhang Guangyu ad astenersi, perché un praticante di arti marziali doveva seguire il suo cuore.
Se uno fosse stato costretto ad andare contro la propria natura, allora la sua coltivazione ne sarebbe stata ostacolata.


Di fronte a questa situazione l'Associazione Commerciale aveva un piano di riserva.
Cioè di lasciare che Zhang Guangyu praticasse i metodi di coltivazione della Fazione Acacia del Palazzo delle sette arti.


Tuttavia questi manuali di alto livello erano tramandati solo ai discepoli principali.
Così la sua famiglia dovette intervenire, grazie alla sua influenza, contò sulla sua enorme influenza e sui suoi metodi efferati per persuadere la Fazione Acacia della Valle dei Sette Misteri a passarle una parte dei suoi metodi di coltivazione per farli praticare a Zhang Guanyu.
In questo modo l'uomo era riuscito a migliorare grandemente la sua coltivazione.


Era un metodo perfetto per Zhang Guangyu.
Faceva sesso ogni giorno, la sua coltivazione aumentava stabilmente e conduceva senza alcun intoppo una vita da sogno piena di baldoria e piaceri carnali.


<em>Nota traduzione: "perfetto per" era "如鱼得水" che significa "come un pesce nell'acqua".</em>


Quella sera, proprio mentre Zhang Guangyu stava pianificando di godersi la compagnia delle due belle concubine, ricevette notizia che Lin Ming l'avrebbe sfidato entro quattro mesi.


Questo ridusse la sua libido e lo irritò. Questo Palazzo delle sette arti, era come se lo stesse usando come una sorta di ostacolo!


"Ahah, sì, l'Anziano Wang si è recato al palazzo del Principe Ereditario per trasmettere direttamente il Decreto dei Sette Misteri a Lin Ming. Deve raggiungere il picco dell'Alterazione dei Muscoli entro 16 anni o arrivare allo Stadio Forgia delle Ossa entro i 18 anni. In più, se riesce ad arrivare tra i primi dieci posti nella formazione Ten Thousand Killing entro tre mesi, sconfiggerti entro quattro mesi, battere Ta Ku entro cinque mesi o Ling Sen entro sei, riceverà ulteriori ricompense. E questi sono davvero dei premi favolosi!"


La persona che stava parlando era un uomo di circa 20 anni. Era uno dei sette discepoli principali del Palazzo delle sette arti del regno di Fortuna Celeste e il suo nome era Zhou Yu.
Egli proveniva da una grande famiglia dedita alla coltivazione marziale e anche lui si allenava nei metodi della Fazione Acacia. Era per questo che lui e Zhang Guangyu avevano un buon rapporto.


"Umpf! Dato che vogliono usarmi in questo modo, bene, allora lo distruggerò! Questo Lin Ming è diventato troppo arrogante in questi giorni. Un insignificante ragazzino con un talento marziale di grado tre osa pensare di essere il genio del Palazzo delle sette arti!"


In questi anni, nonostante la forza di Zhang Guanyu fosse inferiore a quella di Ling Sen e Ta Ku, era comunque il secondo individuo più talentuoso nella giovane generazione del regno di Fortuna Celeste.
E il primo posto apparteneva a Qin Xingxuan. Tuttavia per lui era solo una donna e a causa di questo non la invidiava affatto.
Zhang Guanyu non avrebbe mai invidiato delle donne, perché non appena ne avesse conquistata una, allora il suo talento sarebbe appartenuto a lui. E se non poteva ottenerle, rimaneva comunque irrilevante purché quella donna non venisse conquistata da altri uomini.
Se fosse stato così, Zhang Guanyu poteva tollerarlo.


Ma questo Lin Ming era diverso. Negli ultimi giorni aveva rubato le luci della ribalta, tutta l'attenzione dei maggiori poteri di Fortuna Celeste era su di lui; chi si sarebbe ricordato di qualcuno come Zhang Guanyu?


Che aveva fatto Zhang Guanyu? Nonostante fosse terzo in classifica e avesse un talento superiore, tutto quello che importava per la gente non era il talento marziale, ma i risultati. Nelle strade della città non appena si parlava della giovane generazione del Palazzo delle sette arti si sarebbe sentito il nome di Lin Ming!


Solo udire il suo nome turbava Zhang Guanyu. E ora il Palazzo delle sette arti avevano elencato delle condizioni così ridicole! Stavano davvero pianificando di usarlo come trampolino di lancio!


Questo fece infuriare Zhang Guanyu. Era sempre stato lui a calpestare gli altri, da quando sarebbe avvenuto il contrario!?


"Ben fatto! Che Maestro del Palazzo delle sette arti! Dato che osa usarmi in questo modo, allora farò a pezzi la persona che ha scelto!
Questo è solo giusto; ho già coltivato il 'Potere Divino Acacia' fino al Gran Successo del primo strato. Vi farò vedere il divario tra un talento di grado tre e uno di grado cinque!"


Zhang Guanyu aveva un'espressione terribile. Strinse i seni della donna affascinante con una mano e attirò a sé la donna che le stava dando da mangiare i chicchi d'uva. Le donne rilasciarono un gridolino sorpreso e i tre iniziarono a rotolarsi nel letto. Le tende si chiusero e Zhang Guanyu sorrise sinistramente mentre cominciava a strappare i vestiti delle due concubine.


Dato che il suo cuore stava bruciando di rabbia, naturalmente doveva sfogarsi da qualche parte. Il suo metodo per farlo era molto diretto, cioè di sfogarsi sul corpo di una donna.


Ascoltando i suoni lascivi delle donne nel letto, Zhou Yu poté solo scuotere la testa, girarsi e andarsene.


Conosceva da tempo Zhang Guanyu e sapeva come la pensava. Zhang Guanyu non si sarebbe mai rassegnato a diventare un trampolino di lancio per qualcun altro.
Ma in quel momento il Palazzo delle sette arti lo aveva spinto ad opporsi a Lin Ming, così naturalmente avrebbe adottato alcune misure per occuparsi di lui.


Zhang Guanyu era arrogante e possessivo. Desiderava ottenere tutte le bellezze e gli agi che il mondo gli poteva dare. Non avrebbe accettato la sconfitta solo per il potenziale illimitato di Lin Ming!


Nonostante Zhang Guanyu fosse un donnaiolo lascivo ed estremamente arrogante, era comunque cresciuto circondato da moltissimi geni pieni di risorse. Aveva sempre vissuto nell'Associazione Commerciale ed era riuscito ad arrivare a quel punto. Il motivo principale era per il suo talento di prim'ordine, ma non era mai stato uno stolto.


Zhou Yu sapeva bene che, chiunque Zhang Guangyu avesse odiato, sarebbe morto miserabilmente.
In questo mondo c'erano due tipi di praticanti di arti marziali che erano pericoloso provocare - i fanatici e i pazzi. I primi erano ossessionati dalle arti marziali, come Ling Sen, e avevano una forza combattiva spaventosa. Ma i secondi erano dei lunatici come Zhang Guangyu, che avrebbe ucciso facilmente a causa della sua paranoia.


Il forte aveva paura dell'irragionevole, l'irragionevole il suicida e il suicida temeva pazzi. Zhang Guangyu era un pazzo. Se qualcuno avesse cercato di accoltellarlo non avrebbe schivato, ma avrebbe ricevuto il colpo per poi strappare la gola del suo nemico!


Un uomo normale non oserebbe combattere contro un tale psicopatico.


"Zhang Guanyu potrebbe confrontarsi con Lin Ming entro quattro mesi, ma non so che metodi userà per farlo."


Zhou Yu mostrò un sorriso pieno di interesse mentre ci rifletteva su.
Lin Ming desiderava diventare un discepolo principale, ma non era così facile. Prima doveva superare l'ostacolo di nome Zhang Guanyu.


...


Quando Lin Ming tornò nella sua stanza nel Palazzo delle sette arti si era già fatto tardi. Prese l'anello spaziale e lo esaminò con attenzione.
Aveva già depositato un po' d'oro e le pietre di vera essenza all'interno. Nonostante lo spazio interno fosse instabile, finché l'anello non fosse stato distrutto, non sarebbe crollato all'improvviso. Un praticante di arti marziali avrebbe potuto percepire quando la durata della vita di un anello spaziale stava per terminare, quindi non ci sarebbero stati imprevisti.


Lin Ming aveva già accumulato più di duecento pietre di vera essenza. Molte erano state donate dal Principe Ereditario, altre da Wang Gan e altre ancora erano il premio che aveva ricevuto come premio per essere entrato nella Dimora Celeste.
Alcuni nobili volevano donargli delle pietre di vera essenza, ma aveva rifiutato le loro proposte.
Se Lin Ming li avesse accettati, allora avrebbe dovuto loro un favore e non voleva rimanere invischiato nei loro affari in futuro.


Le pietre di vera essenza che aveva ora erano più che sufficienti. In più aveva una grande quantità di tempo nelle sette maggiori formazioni. Tuttavia sarebbe stato davvero arduo sorpassare Zhang Guanyu in quattro mesi.


Così aveva pensato ad un modo - il simbolo di iscrizione per il corpo.


C'erano quattro tipi di simboli nel Regno degli Dei. Le iscrizioni per gli oggetti, per i medicinali, per il corpo e per l'anima.


Di questi quattro ognuno era più difficile del precedente.


Ormai Lin Ming aveva imparato i simboli di iscrizione per gli oggetti e per i medicinali. Quelli per il corpo richiedeva una riserva di vera essenza più alta. In passato era sempre stata insufficiente, ma ora che Lin Ming aveva raggiunto il secondo livello della 'Formula True Primal Chaos' e la sua coltivazione aveva raggiunto il Gran Successo nello Stadio delle Viscere, era abbastanza sicuro di potercela fare.
                                


                                



