---
title: Capitolo 1162 - L'Aumento
pubDate: 2025-12-15T08:37:10.324Z
tags:
    - mw
---


<em>Capitolo regolare,
24 capitoli in coda (14 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Con un prezzo di partenza del genere non ci sarà un prezzo con cui misurare l'asta. La prima offerta sarà ancora più esagerata!"


Disse un Anziano di una Terra Sacra di un Re del Mondo. Visto che c'erano così poche Pillola del Mondo Sconfinato e che raramente venivano scambiate, il loro prezzo era difficile da stimare. Inoltre non c'era un normale prezzo di partenza ad ogni transazione, quindi non si poteva dire quale dovesse essere il costo di questo tesoro.


In questa sorta di situazione, se la casa d'aste mettesse un prezzo iniziale, allora gli altri avrebbero pensato istintivamente che fosse il normale prezzo di riserva della Pillola del Mondo Sconfinato.


Se quest'asta alla fine arrivasse ad un prezzo diverse volte superiore, allora la gente penserebbe di aver speso troppi soldi e avrebbe pensato che fosse una grande ingiustizia!


Questo avrebbe messo a disagio i clienti e avrebbe potuto perfino influenzare il prezzo finale.


D'altra parte, se il prezzo di partenza fosse stato troppo alto, allora molti avrebbero avuto paura all'inizio e non avrebbero osato fare un'offerta. Questo avrebbe scoraggiato la partecipazione e il prezzo non sarebbe aumentato al massimo.


Così la cifra di partenza era stata messa a zero!


Un prezzo di partenza del genere avrebbe stimolato ad intervenire perfino i geni non così ricchi delle Terre Sacre al picco del loro grado. Anche se sapevano che sarebbe stato impossibile per loro vincere, sarebbero stati comunque abbastanza motivati da fare anche solo un'offerta. Poi, in futuro, se non altro avrebbero potuto dire di essersi uniti alla competizione per la Pillola del Mondo Sconfinato.


Mentre diversi giovani stavano per gridare un prezzo, tra i posti della gente comune, intervenne una donna con un cappello a cono di bambù che non aveva detto una sola parola finora.


"100 miliardi!"


100 miliardi! L'offerta aveva già superato il limite della maggior parte delle persone. Anche se questi giovani d'élite avevano radunato la loro intera ricchezza, non sarebbero riusciti a raggiungere nemmeno un decimo del prezzo! Inoltre questa giovane era seduta nei posti della gente comune, quindi probabilmente non era una discepola di una Terra Sacra di un Re del Mondo. Da dove proveniva?


"Cielo! Il prezzo di partenza è 100 miliardi!" Jiang Yu si asciugò il sudore dal collo. Sapeva già che Lin Ming aveva radunato una quantità astronomica di fondi per competere per gli oggetti finali, ma non aveva idea di quanto si fosse preparato. E ora la prima offerta era di 100 miliardi. Il costo finale poteva perfino arrivare a 10-20 volte in più! Che Lin Ming fosse riuscito a racimolare così tanti soldi?


Lin Ming gettò un'occhiata verso la donna con il cappello a cono di bambù. La sua voce non era affatto gentile, né elegante, invece sembrava un po' roca. Il cappello di bambù era coperto da una sottile garza rossa, ma nonostante la copertura fosse trascurabile, c'era una strana energia che occultava il suo aspetto.


Da dove veniva questa donna?


"200 miliardi!" Dalla parte del Palazzo Marziale Sheng, Sheng Yueping stese all'improvviso la tavoletta di giada nella sua mano. I suoi brillanti occhi rossi erano particolarmente accesi.


"250 miliardi!"


"300 miliardi!"


"360 miliardi!"


Il prezzo continuò ad aumentare. Prima ancora che una voce si spegnesse, un'altra persona avrebbe fatto un'offerta!


Questo lasciò storditi i giovani. Per loro era già difficile immaginare una cifra del genere.


In quel momento una voce gridò:"Un bilione!"


Tutti i geni della giovane generazione di famiglie ordinarie furono colti dal panico. Un bilione! Questo era un bilione! Che razza di cifra folle era? Di solito era un numero usato per descrivere popolazioni!


Tuttavia un'offerta del genere non attenuò l'entusiasmo di questi geni di Terre Sacre.


Zhong Wenshu si alzò. Gettò un'occhiata verso la principessa Xiangxiang e poi verso Lin Ming, rivelando un sorriso giocoso. Alzò la tavoletta di giada che era nelle sue mani e disse:"2 bilioni!"


Cielo! Questo era il doppio!


Jiang Yu deglutì. Mentre pensava ai 150 miliardi che aveva prestato a Lin Ming, si rese conto che potevano essere considerati a stento un errore di arrotondamento! Era tutta la sua ricchezza e aveva pensato di avere un destino incredibile dopo aver incontrato un'occasione fortunata del genere, ma in confronto a questi individui davvero ricchi, era tutto uno scherzo.


Jiang Yu gettò un'occhiata verso Lin Ming e scoprì che era ancora seduto con un'espressione placida, non sembrava affatto di fretta. Questo lo fece sussultare. Come poteva rimanere così calmo? Erano 2 bilioni! Aveva ancora la sicurezza di continuare l'asta dopo?


"2,3 bilioni!" Gridò Sheng Tianhao del Palazzo Marziale Sheng mentre alzava la tavoletta di giada, superando l'offerta di Zhong Wenshu.


"Mm?" Zhong Wenshu si accigliò. Guardò freddamente la persona che aveva fatto questa nuova offerta e incontrò lo sguardo di Sheng Tianhao. Entrambi provenivano da Terre Sacre di Re del Mondo, quindi nessuno dei due temeva l'altro.


"Bene, allora facciamo questa piccola battaglia! 2,5 bilioni!" Gridò Zhong Wenshu. Non si disturbò a deridere persone come Sheng Tianhao e Sheng Yueping che avevano un Sect formidabile alle loro spalle. Poteva solo contendere con loro in una battaglia di ricchezze.


"2,5 bilioni! Qualcuno offre di più?" Disse con passione la principessa Xiangxiang. Era estremamente entusiasta del poter presiedere un'asta del genere!


E in quel momento si alzò Lin Ming. A parte la donna col cappello a cono di bambù, era il solo tra i posti della gente comune che era capace di competere con questi geni di Terre Sacre di Re del Mondo.


A causa del trambusto che aveva causato competendo per il cristallo spirituale delle nove aperture, molti lo riconobbero. Non appena si alzò, attirò immediatamente gli occhi di tutti. Zhong Wenshu si tirò subito a sedere. Osservò Lin Ming con uno sguardo freddo.


"3 bilioni!"


Disse Lin Ming con lentezza e sicurezza. Poi si sedette. Il nuovo prezzo che aveva gridato scioccò immediatamente tutti i giovani presenti, incluso Jiang Yu!


Era già sbalorditivo per loro che Lin Ming avesse speso 17 miliardi per acquistare il cristallo spirituale, ma ora era accaduto qualcosa di completamente incredibile. Aveva fatto un'offerta di 3 bilioni!


Se Lin Ming fosse provenuto da una Terra Sacra di Re del Mondo, perché non si sarebbe seduto nei posti riservati? Se avesse mostrato un gettone che indicava la sua provenienza da una Terra Sacra di un Re del Mondo, allora si sarebbe potuto sedere nei livelli più alti. Questo lo avrebbe aiutato ad evitare un grande numero di guai. Altrimenti sarebbe stato semplicemente troppo appariscente fare un'offerta così alta tra i giovani d'élite comuni. una volta che avesse lasciato la Capitale Imperiale Immemore, sarebbe stato preso di mira da innumerevoli persone!


Cosa stava succedendo qui?


Indipendentemente da cos'era accaduto, ora Lin Ming era al centro dell'attenzione! Un giovane che gli altri sospettavano avesse delle origini ordinarie aveva appena fatto un'offerta di 3 bilioni!"


"Questo moccioso!" Le labbra di Zhong Wenshu fremettero. Aveva pensato che Lin Ming avesse appena una cifra sufficiente da poter vincere quell'oggetto all'inizio. Non si sarebbe mai immaginato che avrebbe potuto contendere per i tesori finali e anche quello più prezioso. Inoltre la prima volta che aveva gareggiato con Lin Ming aveva perso. Era stato come uno spietato schiaffo.


"Deve avere qualche segreto. Dobbiamo indagare sulla sua identità più che possiamo!" Disse Zhong Wenshu al vecchio dietro di lui.


Non solo lui, ma anche i tre straordinari geni del Palazzo Marziale Sheng notarono Lin Ming. Tuttavia, nel vasto Regno Divino, non era facile esaminare le origini di qualcuno.


Proprio quando Zhong Wenshu stava per gridare un'altra offerta, la donna con il cappello a cono di bambù che sedeva nella sezione della gente comune come Lin Ming si alzò. Disse con la sua voce roca e profonda:"3,3 bilioni!"


"Cosa?!"


Questa nuova offerta sbigottì il pubblico. Lin Ming era già una sorpresa, ma anche questa donna aveva bilioni di soldi!


Cosa stava succedendo?!


Tutti guardarono la donna. A causa di qualche speciale formazione nella garza rossa, non si poteva capire chiaramente il suo aspetto.


"Umpf, è ridicolo coprirti la faccia di fronte a me!"


Diversi vecchi mostri rilasciarono scortesemente la loro percezione. Volevano trapassare il velo della donna con il capello a cono di bambù e vedere che sorta di persona era.


In quel momento però, una luce tagliente brillò negli occhi di una vecchia seduta accanto a lei. Si scatenò un'aura inimmaginabile da lei e il senso divino di questi vecchi impattò contro questa aura, per poi venire immediatamente respinti. Avrebbe dato la stessa sensazione di un mortale che correva a gran velocità contro un muro di mattoni. Era quasi sufficienti per fare vomitare loro del sangue!


I diversi vecchi che avevano provato ad indagare sull'aspetto della donna impallidirono. Tremarono e quasi ruzzolarono giù dalle loro sedie.


Erano tutti sbalorditi. Ora sapevano di aver incontrato un avversario che non potevano battere!


Quella persona era...


Lin Ming si raggelò quando guardò la vecchia. La donna era rugosa e smunta, con un viso secco come una noce. I suoi capelli erano sparsi e ruvidi e il suo corpo sembrava rachitico. Indossava un abito grigio e il suo respiro era profondo. Era difficile immaginare che fosse qualcuno capace di sconfiggere una folla di maestri al picco del Sacro Lord.


Tutto questo indicava che era... un Re del Mondo!


Tutti i presenti si scambiarono occhiate sbigottite. La comparsa di questa vecchia aveva fatto capire loro ancora di più che quest'asta era davvero piena di minacce nascoste!


C'erano alcune persone che non provenivano da Terre Sacre di Re del Mondo, ma che erano sostenute da esistenze incredibili. Visto che queste persone erano nascoste, per lo più erano sconosciute, ma la loro forza superava l'immaginazione della gente. E per questo Incontro di Arti Marziali Assoluto avevano mandato personalmente i loro discepoli per temprarli!


"Quella vecchia è troppo terrificante!"


Molti giovani si parlarono usando trasmissioni di vera essenza. Mentre osservavano questa vecchia, i loro sguardi erano piedi di orrore e timore reverenziale. Visto che era riuscita a riflettere la percezione divina di diversi Sacri Lord, allora anche se non fosse stata un Re del Mondo, sicuramente si avvicinava a questo livello!


"Signorina Mu, quella vecchia è un Re del Mondo?"


Mu Qianxue scosse la testa:"Dà una sensazione davvero strana. La sua forza spirituale non è inferiore a quella di un normale Re del Mondo, ma le sue fluttuazioni di vera essenza sono inferiori a quelle che avevo 50.000 anni fa! Non dovrebbe... essere un Re del Mondo, ma qualcuno che si avvicina ad un livello del genere! Sono ancora più incline nel credere che un tempo fosse un Re del Mondo, ma a causa di qualche ferita che ha ricevuto in passato, la sua coltivazione sia diminuita!"


Intuì Mu Qianxue basandosi sui piccoli indizi e sulle informazioni che aveva a disposizione.


"Capisco... anche un'ex-Re del Mondo è così spaventosa. È riuscita a sconfiggere con noncuranza diversi Sacri Lord e c'erano anche dei maestri al picco del suo grado in quel gruppo. Se ciò che dice è vero, allora quella giovane con il cappello a cono di bambù potrebbe essere l'ultima discepola della vecchia. In questa asta ogni avversario che affronterò sarà più forte dell'ultimo. Ho solo 7 bilioni... mi chiedo se sarà sufficiente..."


Lin Ming sussultò. Mentre toccava il suo anello spaziale, la sua espressione era solenne.
                                


                                



