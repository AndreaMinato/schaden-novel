---
title: Capitolo 117 - Maestro Iscrizionista Ospite
pubDate: 2025-10-16T07:28:18.430Z
tags:
    - mw
---


Lin Ming disse, "Presidente Wang, sono venuto qui perché volevo chiedere informazioni su due questioni. La prima riguardo a certi materiali che vorrei comprare e la seconda perché vorrei registrarmi come maestro iscrizionista ospite e fornire servizi ai clienti ottenendo punti."


C'erano tre tipi di maestro iscrizionista che potevano lavorare all'Associazione Iscrizionisti. I dipendenti, i maestri iscrizionisti ospiti e i membri registrati.
Gli ultimi dovevano solo esporre il loro nome sulla bacheca pubblica, mentre i primi due avrebbero completato alcune missioni per l'Associazione Iscrizionisti, come risolvere qualche problema difficile per i loro colleghi o creare un particolare simbolo di iscrizione per i loro clienti.


Ora che Lin Ming doveva disegnare un simbolo di iscrizione per il corpo, si stava spingendo oltre i suoi limiti in termini di coltivazione e tecnica. Avrebbe dovuto dedicare molto tempo per allenarsi, tuttavia se voleva farcela, avrebbe avuto bisogno di un'enorme quantità di soldi. Specialmente perché necessitava di così tanti materiali preziosi, e anche se avesse potuto permetterseli, non sarebbe riuscito a trovarli in così poco tempo.


In passato, per risparmiare, Lin Ming non aveva utilizzato dei materiali per allenarsi e aveva soltanto stimolato la sua vera essenza visualizzando mentalmente il processo. Tuttavia un metodo del genere era poco efficiente e Lin Ming non poteva permettersi di perdere tempo.
Dopo si era ricordato di essersi iscritto all'Associazione come iscrizionista ospite e svolgere degli incarichi lì era un'ottima occasione per allenarsi. Questo era il metodo migliore per coltivare le sue tecniche di iscrizione e il bello era che i materiali preziosi sarebbero stati offerti dal cliente.
Facendo questo Lin Ming non doveva più preoccuparsi di risparmiare tempo.


Ogni giorno si sarebbe allenato con diversi materiali e problemi. Dopo aver disegnato un simbolo o aver risolto un qualunque problema avrebbe anche ricevuto dei punti. Ci poteva essere un modo migliore per allenarsi? Comunque non tutti oserebbero esercitarsi in questo modo, perché bisognava garantire una percentuale di successo di almeno il 90%.


Lin Ming non aveva più intenzione di nascondere il suo status come iscrizionista. All'inizio non aveva né forza, né status, ma era in grado di disegnare dei simboli di iscrizione che valevano 2000 o 3000 liang d'oro. Per una persona potente era come una gallina dalle uova d'oro. Alcune persone avrebbero potuto provare a catturarlo e imprigionarlo in una cella per costringerlo a creare simboli di iscrizione per tutto il giorno. Questo era il motivo per cui Lin Ming aveva nascosto il suo status come maestro iscrizionista.


Ma ora era un personaggio famoso nella città di Fortuna Celeste e aveva molta influenza. Con la doppia protezione del Palazzo delle Sette Arti e del Principe Ereditario, nemmeno il Decimo Principe osava attaccarlo pubblicamente.


"Maestro iscrizionista ospite?" Chiese Wang Xuanji leggermente stupito. Normalmente solo un grande maestro iscrizionista avrebbe occupato una carica del genere. Questo perché se ci fosse stato un problema, l'Associazione avrebbe dovuto compensare il cliente per i materiali preziosi o il tesoro.


Senza un potente supporto nessuno avrebbe osato farlo.


Per diventare un maestro iscrizionista ospite bisognava sottoporsi ad una stretta ispezione. Quelli che potevano superare questo esame erano solo i maestri iscrizionisti di prim'ordine. Lin Ming aveva un talento eccezionale, ma questo solo in confronto ai suoi coetanei. L'ultima volta aveva disegnato un simbolo di iscrizione con un grado di amplificazione della vera essenza del 32%.
Era un risultato mostruoso per un ragazzo, ma in confronto ad un maestro iscrizionista ospite era ancora insufficiente.


Il nodo della questione era che Lin Ming era semplicemente troppo giovane. Un maestro iscrizionista ospite doveva affrontare diversi generi di problemi e domande, alcune dei quali erano davvero difficili. Era un lavoro che richiedeva una grande esperienza.


Se Lin Ming avesse fallito ripetutamente, non solo avrebbe danneggiato la reputazione dell'associazione, ma anche causato problemi per la quantità di materiali e tesori che avrebbero dovuto rimborsare.


"Signor Lin, i problemi dell'Associazione Iscrizionisti non sono così semplici. Visto che i materiali sono spesso molto rari e difficili da ottenere, il maestro iscrizionista ospite deve poter garantire almeno una percentuale di successo dell'80%. Perfino nell'intera Associazione Iscrizionisti sono ben pochi gli individui capaci di questo." Wang Xuanji ricordò a Lin Ming.
Voleva persuaderlo con discrezione; con la reputazione che aveva il ragazzo, l'associazione doveva lusingarlo quanto più poteva.


<em>Nota traduzione: non so perché prima diceva 90 e ora 80, probabilmente l'autore dà i numeri.</em>


Lin Ming sorrise e disse, "Presidente Wang non deve preoccuparsi. Nel caso fallissi tre volte di fila allora rinuncerò io stesso al posto. Per quanto riguarda la compensazione per la perdita di materiali e tesori, mi prenderò la responsabilità di risarcirli."


Wang Xuanji si accigliò. Avrebbe potuto sopportare la perdita di reputazione per tre fallimenti consecutivi, ma il punto cruciale era che Lin Ming era ancora un ragazzino. Se avessero permesso ad un giovane di disegnare un simbolo di iscrizione e avesse fallito come lo avrebbe spiegato al cliente?


Ma considerando l'attuale status di Lin Ming, Wang Xuanji non rifiutò la proposta. Ci pensò per un po' e poi annuì. Tre volte."


Wang Yuhan disse all'improvviso, "Signor Lin, potrei chiederle se ha trovato un buon assistente?"


"Umh? Assistente?"


Un maestro di iscrizioni normalmente avrebbe avuto uno o due assistenti. Questo perché c'erano molti materiali che non potevano essere usati immediatamente dopo l'acquisto; dovevano essere raffinati in modi particolari.
Ad esempio bisognava estrarre il succo dalle piante rare e preziose, alcuni minerali dovevano essere macinati o gli ingredienti attivi dovevano essere estratti da certi solventi; normalmente tutto questo sarebbe stato fatto da un assistente. In passato Lin Ming aveva fatto tutto questo da solo.


Il lavoro dell'assistente non era così semplice.
Un solo errore avrebbe costretto a scartare dei materiali rari e preziosi. Questo era il motivo per cui solo gli apprendisti iscrizionisti si sarebbero offerti per farlo.


Lin Ming disse con sincerità, "Non ho un assistente."


Wang Yuhan guardò suo nonno, si morse le labbra e chiese, "Potrei diventare io una sua assistente?"


Le giovani donne del regno di Fortuna Celeste erano per tradizione riservate e cortesi. Se una ragazza si fosse offerta come assistente per un ragazzo, le sue intenzioni sarebbero state facilmente fraintese. L'attuale status di Lin Ming era particolarmente delicato in questi giorni, nessuno sapeva quante giovani del regno di Fortuna Celeste volessero sposarlo.
Visto com'era la situazione Wang Yuhan aveva dovuto prendere coraggio per fare questa domanda.


Comunque sapeva bene che le tecniche di Lin Ming erano chiaramente diverse da quelle del regno di Fortuna Celeste.
Wang Yuhan voleva sperimentare le tecniche di iscrizione al di fuori del regno di Fortuna Celeste e questa era la sua migliore opportunità.


Lin Ming esitò. Con un assistente avrebbe potuto risparmiare molto tempo, con le capacità di Wang Yuhan sarebbe sicuramente stata in grado di occuparsi dei materiali.


Pensando a questo il ragazzo annuì e disse, "Allora conterò sulla Signorina Wang. Non so se ha mangiato la signorina Wang, se l'ha già fatto allora potremmo cominciare non appena possibile."


Wang Yuhan alzò le sopracciglia. Questo Lin Ming era piuttosto risoluto; voleva già iniziare.


"Sì. Ho già mangiato."


"Bene."


Lin Ming, Wang Yuhan, Wang Xuanji e la giovane signorina alla reception si diressero nella Sala Iscrizioni. Era pausa pranzo per i maestri iscrizionisti e non c'erano molte persone. Ma c'erano comunque molti clienti ad aspettare, così avrebbero potuto essere i primi in fila.


Secondo le regole dell'Associazione Iscrizionisti, un cliente doveva solo fornire i suoi materiali, l'equipaggiamento con il grado di un tesoro ed esporre con chiarezza il suo problema; poi sarebbe potuto tornare un secondo momento. Ma la maggior parte dei clienti avrebbe aspettato e assistito personalmente all'opera del maestro iscrizionista. Questo perché erano preoccupati del risultato visto il valore dei materiali o del tesoro.


Molti erano lì ad aspettare da molto tempo. Quando videro il Presidente dell'Associazione, Wang Xuanji, entrare nella sala si animarono immediatamente. Il Presidente Wang aveva intenzione di intervenire di persona? Bisognava sapere che raramente di questi tempi Wang Xuanji si metteva all'opera.
Se qualcuno poteva forzarlo a scendere in campo, sarebbe stato un personaggio importante come un duca o un principe, o un coltivatore al picco dello stadio Houtian. Quando utilizzava le sue tecniche, il prodotto finale di Wang Xuanji avrebbe avuto un effetto di gran lunga migliore rispetto ad un normale iscrizionista.


Se Wang Xuanji fosse stato disposto ad accettare l'incarico, questa sarebbe stata una grande fortuna!


Molte persone guardarono Wang Xuanji con sguardi pieni di entusiasmo.


Vedendo Wang Xuanji dirigersi verso di loro, le persone si affrettarono a dargli il benvenuto. Un praticante di arti marziali sulla quarantina si era già fatto avanti e chiese, "Presidente Wang, non mi aspettavo di potervi incontrare. Potreste dare un'occhiata a quest'armatura?" Il praticante di arti marziali disse mentre teneva un'armatura nera dall'aspetto antico.


L'equipaggiamento sembrava fatto da un acciaio di altissima qualità. Dopo molti anni c'erano solo pochi graffi sulla superficie, in particolare sulla zona del petto. C'era una linea che percorreva il bordo di un motivo a forma di diamante e a causa di essa il motivo era stato danneggiato.


Questo motivo era il marchio lasciato dopo aver posto un simbolo di iscrizione. Visto che l'armatura era stata danneggiata, il marchio era stato rovinato, deteriorando o perfino cancellando gli effetti dell'iscrizione.


Era possibile danneggiare i tesori, specialmente quelli che appartenevano alla classe delle armature. Visto che accumulavano danni nel tempo, insieme agli attacchi di maestri di prim'ordine, potevano anche rompersi.


Questo praticante di arti marziali sperava che l'Associazione Iscrizionisti sarebbe stata capace di riparare il simbolo, ma farlo era davvero difficile. Questa runa era il 'Simbolo Forza Sovrumana'. Era molto complesso e ripararlo non sarebbe stato facile. Perfino Wang Xuanji sentiva che questo compito sarebbe stato molto problematico.


Tuttavia era appropriato per Lin Ming. Visto che il simbolo originale era stato già danneggiato, anche se il ragazzo avesse fallito non avrebbe potuto peggiorare ulteriormente la situazione.


E l'armatura non sarebbe stata distrutta. Al massimo avrebbe perso dei materiali e l'Associazione Iscrizionisti sarebbe stata capace di compensarli. Ma se si fosse rotto il tesoro allora non avrebbe potuto risarcirlo restituendogli la stessa armatura.


Wang Xuanji diede un'occhiata a Lin Ming con un lieve sorriso. Era sicuro che il ragazzo non sarebbe stato in grado di riparare il simbolo. Questo perché il ragazzo non si esercitava nelle tecniche del regno di Fortuna Celeste, alle quali il 'Simbolo Forza Sovrumana' apparteneva. Se non si fosse compreso il disegno o la composizione del simbolo allora sarebbe stato impossibile sapere da dove cominciare.


In quanto un maestro iscrizionista ospite, in futuro Lin Ming avrebbe comunque incontrato problemi del genere. Se non avesse potuto risolverlo era meglio se rinunciava subito.


Per questo, anche se Wang Xuanji sapeva già la risposta, mandò un messaggio di trasmissione con la vera essenza e chiese, "Che ne dice, il Signor Lin ha un piano?"


Lin Ming aveva già mandatola sua forza dell'anima nell'armatura e stava percependo la struttura interna del simbolo.


Era davvero difficile comprenderlo con la forza dell'anima.</span


Lin Ming si accigliò leggermente e arrivò ad una conclusione. Questo simbolo con un marchio a forma di diamante dovrebbe poter aumentare il ritmo con cui si radunava la vera essenza. Per quanto riguarda la struttura interna, Lin Ming non la conosceva. Dopotutto c'erano molte differenze tra i sistemi di iscrizione tra il regno di Fortuna Celeste e quello del Regno degli Dei.
                                
                                



