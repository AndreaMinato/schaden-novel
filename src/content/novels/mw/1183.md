---
title: Capitolo 1183 – Finalmente si combatte
pubDate: 2025-12-15T08:37:10.327Z
tags:
    - mw
---


<em>CAPITOLO SPONSORIZZATO ringraziamo Gatsu!
9 capitoli in coda (6 di Gatsu + 3 di Perri), 0/5
da editare
-Schadenfreude</em>


"Cos'hai detto? Quella piccola tartaruga di Lin Ming finalmente ha sporto la testa fuori dal guscio?" Zhong Wenshu sorrise quando sentì questa notizia.


"Sì! Signorino, i due che ho trovato non sono troppo forti, ma in termini di sorveglianza sono assolutamente tra i migliori! Quella piccola tartaruga ha iniziato a cacciare incubi nella giungla vicino alla città!"


"Bene! Ben fatto!" Gridò Zhong Wenshu mentre il suo umore migliorava di molto. "Era l'ora. Sono passati oltre due mesi e quella misera tartaruga alla fine non è riuscita a trattenersi più e ha lasciato la città. Eheh, la prima fase di eliminazioni si sta avvicinando. Se continuasse a nascondersi in città, potrebbe solo rassegnarsi ad essere cacciato!"


"Dato che è uscito fuori, tanto vale che andiamo ad ucciderlo un po' di volte. Nonostante non mi darà punti merito, sarà così bello farlo!" Zhong Wenshu sorrise. In questi giorni tutto ciò che aveva fatto era cacciare incubi. Un mese fa aveva ucciso un po' di altri sfidanti per divertirsi e anche perché otteneva più punti merito rispetto a quando massacrava incubi. Cosa c'era di meglio che distruggere tutti i guadagni conquistati con fatica dagli altri?


Mentre otteneva sempre più punti, non era più utile per Zhong Wenshu uccidere gli altri partecipanti ordinari. Per quanto riguarda quelli più potenti, aveva paura di loro o se non altro temeva che entrambe le parti rimanessero ferite.


Si era rassegnato solo ad uccidere incubi. Quando li uccideva, avrebbe ottenuto la stessa quantità di punti merito indipendentemente dai suoi risultati.


Tuttavia era semplicemente troppo estenuante.Dopo averne ucciso per oltre due mesi, perfino Zhong Wenshu stava perdendo la pazienza.


Per arrivare più in alto che poteva in classifica, Zhong Wenshu stava lavorando diligentemente, senza battere la fiacca nemmeno un attimo. Era già tra i primi diciannove di questo grande mondo! Anche se era ancora ben lontano dall'arrivare tra i primi cinque, in realtà questo risultato era già ottimo. Questo perché il Vero Mondo delle Arti Marziali aveva diverse Terre Sacre di Re del Mondo e c'erano anche discendenti di molte famiglie nascoste e discepoli di grandi maestri. Inoltre c'era anche il gigante delle Terre Sacre delle Vere Arti Marziali.


Riuscire ad arrivare alla diciannovesima posizione di un grande mondo era un risultato che poteva attirare l'attenzione dell'intero Regno Divino. Se un praticante di arti marziali senza Sect avesse ottenuto questo risultato, avrebbe attirato l'attenzione di innumerevoli Sect. Anche qualche Terra Sacra di Re del Mondo avrebbe fatto del suo meglio per reclutarlo.


In effetti, sotto quell'enorme pergamena dorata, gli Anziani del Palazzo della Doppia Polarità, specialmente quelli che facevano parte della famiglia Zhong e il loro capofamiglia erano tutto sorrisi. Zhong Wenshu era l'orgoglio della loro famiglia. Se fosse riuscito a mantenere questo risultato fino alla fine dei preliminari, sarebbe rientrato tra i primi venti posti. Un risultato del genere gli avrebbe permesso di partecipare alle finali e gli avrebbe permesso di fiorire con splendore.


"Il futuro di Wenshu è brillante. Forse potrà diventare un Re del Mondo in futuro, ahah!" Disse un uomo di mezz'età con un abito largo.


"Fratello Zhang, mi sta lodando troppo! Anche se diventare un Re del Mondo potrebbe essere troppo difficile per Wenshu, è possibile che diventi un Sacro Lord al picco o anche ad un passo dal Re del Mondo!" Nonostante il capofamiglia sapesse che queste parole erano solo lusinghe, era comunque molto contento.


In quel momento, nelle giungle vicino alla Capitale Immemore, Lin Ming si stava precipitando tra gli alberi come un agile ghepardo. Strati di arbusti e fogliame si sfocarono attorno a lui mentre scattava in avanti.


<em>Woosh!</em>


Un raggio di vera essenza fuso con il suo spirito da battaglia sfrecciò in avanti. Un incubo a forma di tigre fu decapitato all'istante da Lin Ming e fu ucciso sul posto velocemente ed efficacemente.


L'incubo si trasformò immediatamente in pura energia che fluì in lui. Lin Ming sporse una mano e una piccola luce brillò sulle sue dita come una stella nella notte. L'energia dell'incubo si trasformò in una sottile linea gialla che fu assorbita da lui.


Questi lievi solchi entrarono nel mare spirituale di Lin Ming. Con la direzione delle leggi della terra dei sogni, iniziarono a nutrire gli altri due marchi del sogno divino nella sua anima.


"Questo incubo ha cinque volte l'energia dei leopardi e anche cinque volte i punti merito. Vale circa 100 punti merito, mentre gli altri solo 20. Sembra che l'essenza di questi punti merito sia la quantità di energia del sogno divino da cui sono formati."


Lin Ming capì velocemente cosa stava accadendo. In realtà la natura dei preliminari era vedere chi avrebbe sconfitto più avversari accumulando più energia. Più energia del mondo dei sogni si accumulava, più punti merito si sarebbero ottenuti. Tutto questo accadeva a causa delle leggi di questo mondo. Non c'era bisogno che l'Empirea Sogno Divino facesse calcoli complessi. Era davvero un metodo meraviglioso e raffinato di risparmiare tempo e sforzi.


Le persone che non capivano la Legge del Sogno Divino potevano solo lasciare che l'energia della terra dei sogni si radunasse nei loro corpi; semplicemente non  potevano sfruttarla. Era come entrare in una montagna piena di tesori e uscirne comunque a mani vuote; era davvero triste.


Mentre ci pensava, Lin Ming si rallegrò di avere il Cubo Magico. Se non l'avesse posseduto, voler percepire la potenza trascendente dell'Empirea Sogno Divino sarebbe stato impossibile, figuriamoci avere una così grande opportunità fortunata.


"Il Cubo Magico è davvero spettacolare. È un peccato che ora non posso controllarlo. Se volessi usarlo ora, dovrei chiedere alla signorina Mu di farlo, ma le è rimasta solo una forma spirituale..." Disse tra sé e sé Lin Ming.


Sprofondò la sua coscienza nel suo mare spirituale. Visto che stava assorbendo l'energia del sogno divino, la sua forza stava aumentando e la velocità con cui stava aumentando era di molto superiore rispetto a quella del mondo esterno. Era un ritmo ragionevole, dopotutto questa era una potenza trascendente.


<em>'Al momento ho solo 960 punti merito. Se uccidessi uno o due incubi, dovrei poter superare i 1000...'</em>


Mentre pensava a questo, Lin Ming percepì un altro incubo a forma di tigre non troppo lontano. Sfrecciò tra gli alberi e prima che la creatura potesse reagire, colpì. Con uno scricchiolio, Lin Ming torse facilmente il collo del mostro.


I suoi punti merito ora superavano i 1000!


In quel momento Lin Ming sentì qualcosa precipitarsi nel suo mare spirituale. Con la sua attuale comprensione delle leggi del sogno, poteva respingerlo, ma dopo aver percepito che non aveva intenzioni malvagie, permise che entrasse nel suo mare spirituale, dove si trasformò in una proiezione.


"Mm, posso controllare la mia posizione?" Lin Ming ne fu un po' sorpreso. Sembrava che dopo che i propri punti merito arrivavano a 1000, uno potesse scoprire in che posizione fosse. Così un partecipante avrebbe saputo se era sul punto di essere eliminato.


L'informazione mostrata sulla proiezione era:"Clan dell'Antica Fenice, Lin Ming, 1060 punti merito. La posizione è oltre il 100 milionesimo, quindi non può essere calcolata. L'attuale posizione non ha raggiunto il primo 1%, quindi non può superare la prima fase di eliminazione."


Quando vide questa posizione, Lin Ming sorrise con amarezza:"Questa posizione è un po' triste."


Sembrava che non ci fosse una posizione per gli ultimi 100 milioni, ma non poteva farci nulla. C'erano più di mille miliardi di partecipanti solo nel Grande Mondo delle Vere Arti Marziali. Solo uno su 10.000 poteva entrare tra i primi 100 milioni; non era più facile a dirsi che a farsi?


Non si sarebbe mai immaginato che il mondo del Sogno Divino avrebbe mostrato se una persona sarebbe stata eliminata o no nella prima fase. Permettere ad un partecipante di controllare un numero del genere con la mente era davvero una regola utile e conveniente.


In quel momento, sotto la pergamena dorata del Mondo della Luce Cremisi, c'era un enorme palazzo fluttuante. Era un enorme artefatto spirituale. Visto che i preliminari dell'Incontro di Arti Marziali Assoluto sarebbe continuato per nove mesi e dato che le figure di alto livello di grandi organizzazioni non sarebbero rimaste per strada, avevano portato questi artefatti spirituali in cui riposare.


C'erano molti anziani, tutti figure di alto livello. Erano persone di massima importanza di Terre Sacre al picco e anche uomini di Terre Sacre di Re del Mondo. Naturalmente la persona più potente qui aveva solo una coltivazione ad un passo dal Re del Mondo. Un vero Re del Mondo non sarebbe uscito allo scoperto ora; solo le finali avrebbero attirato l'attenzione di un guerriero così potente.


Tra queste persone c'era uno dei Sommi Anziani del clan dell'Antica Fenice, Huo Lieshi.


"Anziano Huo, l'apprendista junior Lin, finalmente i punti merito dell'apprendista junior Lin si sono mossi!" Il clan dell'Antica Fenice aveva acquistato due tavolette di giada del sogno divino. Una era nelle mani di Huo Lieshi e l'altra veniva guardata ventiquattro ore su ventiquattro da un discepolo del clan dell'Antica Fenice. Questo allievo monitorava i cambiamenti di ogni singolo partecipante del clan e delle loro posizioni. Naturalmente il nome di Lin Ming era stato incluso.


All'inizio Huo Lieshi era stato molto contento di vedere che Lin Ming era nel torneo. Vedere il nome del clan dell'Antica Fenice davanti al suo nome l'aveva reso particolarmente soddisfatto. Non vedeva l'ora che Lin Ming ottenesse gloria per il clan dell'Antica Fenice!


Tuttavia dopo che era iniziata la prima fase, tutti gli altri avevano ottenuto 2000-3000 punti merito dopo un'ora, mentre Lin Ming non aveva fatto nulla.


Huo Lieshi in origine aveva pensato che Lin Ming stesse cacciando qualcosa di particolare e che non volesse perdere tempo con incubi più deboli. Pensava che Lin Ming volesse uccidere qualche potente incubo e ottenere un grandissimo risultato in un solo colpo.


Aveva aspettato pazientemente da allora. Dopo che Lin Ming avrebbe stupito il mondo, sarebbe andato a bere con un po' di amici e si sarebbe potuto vantare con loro del discepolo che aveva accettato.


E alla fine aveva aspettato fino ad oggi!


Huo Lieshi aveva aspettato così tanto che stava perdendo la pazienza, eppure i punti merito di Lin Ming non si erano mossi minimamente. Non li poteva vedere nemmeno!


Costa stava facendo quel mocciosetto!


Huo Lieshi non sapeva che Lin Ming aveva ottenuto il divino osso di drago, né che aveva attraversato il nono Stadio della Distruzione sopportando nove livelli di tribolazione. Non sapeva nemmeno che aveva acquistato la Pillola del Mondo Sconfinato e aveva aperto la Porta della Vita.


Anche se non sapeva tutto questo, doveva solo ricordarsi di come aveva completato i Mille Massacri nella prova dell'Antica Fenice per sapere che avrebbe superato sicuramente i preliminari. Il suo talento superava di gran lunga quello di Yan Yue'er. Era impossibile che non avesse fatto nulla per tutto il tempo!


Huo Lieshi era furioso. Avrebbe controllato periodicamente i risultati di Lin Ming e ora, dopo due interi mesi, Lin Ming sembrava ancora un uomo morto che non dava nessuna risposta.


In quel momento finalmente ci furono dei cambiamenti.


"Maledetto moccioso pigrone, finalmente hai fatto qualcosa. Vuoi prendermi in giro fino alla morte?!" Imprecò Huo Lieshi. Controllò la tavoletta di giada e...


1060...


Il suo viso quasi diventò nero.


Bene! L'assoluto minimo!


Huo Lieshi perse la testa.


"Questo piccolo bastardo! Che trucchi sta provando a fare! Non credo che dopo due mesi mi mostrerebbe questo tipo di risultato!" Huo Lieshi lo trovò incomprensibile. Se non era uscito dalla città per massacrare nemici, allora cosa stava facendo Lin Ming? Quello era uno spazio del mondo dei sogni, non il mondo reale! Non aveva nemmeno un vero e proprio corpo lì. Non poteva aver fatto qualcosa di così ridicolo come coltivare, vero?


E se non stesse coltivando? Sapeva di non poter superare la prima fase e lo stava facendo apposta?


Huo Lieshi non riusciva a capire, così si irritava sempre di più. Bisognava sapere che, con il suo temperamento, Huo Lieshi avrebbe sempre menzionato ai guerrieri di altri Sect di quanto fosse incredibile la sua famiglia.


Prima che questa competizione iniziasse, Huo Lieshi si era vantato di quanto sarebbero stati sbalorditivi i risultati di Lin Ming. In realtà però Lin Ming non aveva fatto nulla e i suoi amici l'avevano spudoratamente preso in giro.
                                


                                



