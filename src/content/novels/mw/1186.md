---
title: Capitolo 1186 – Aumento di posizione
pubDate: 2025-12-15T08:37:10.328Z
tags:
    - mw
---


<em>CAPITOLO SPONSORIZZATO ringraziamo Gatsu!
6 capitoli in coda (3 di Gatsu + 3 di Perri), 0/5
da editare
-Schadenfreude</em>


Mentre Zhong Wenshu e Lin Ming erano impegnati a combattere, in un palazzo fluttuante nel mondo della Luce Cremisi si erano radunati i rappresentanti dei quattro clan delle Bestie Divine. Diversi Sect vassalli al picco dell'ottavo livello li avevano accompagnati. Stavano conversando riguardo alla fantastica festività dell'Incontro di Arti Marziali Assoluto.


A volte, accanto a Huo Lieshi, il discepolo del clan dell'Antica Fenice responsabile nel sorvegliare la tavoletta di giada si agitava all'improvviso, il suo sguardo si accese. Riferì velocemente a Huo Lieshi. "Anziano Huo, i risultati dell'apprendista Lin sono aumentati rapidamente fino ai 20.000. Ora è tra il primo 1% del Mondo delle Vere Arti marziali."


"Mm? 20.000?" Mormorò Huo Lieshi. Finalmente questo moccioso stava iniziando a sforzarsi, ma 20.000 punti merito erano ancora scarsi.


In effetti, dopo che Lin Ming era emerso dal suo isolamento aveva a disposizione un enorme numero di incubi di alto livello e partecipanti con molti punti merito. Avrebbe dovuto aumentare velocemente il suo punteggio. Dopo aver ucciso Zhong Wenshu e i suoi seguaci, i suoi punti merito erano arrivati velocemente a 20.000.


Più andava avanti però e più sarebbe proceduto lentamente. Il punto chiave qui era quanto poteva arrivare in alto Lin Ming. Huo Lieshi temeva che Lin Ming non si sarebbe disturbato a continuare a cacciare una volta che avesse guadagnato abbastanza punti merito da superare la prima fase di eliminazione. Se i suoi punti merito fossero rimasti al limite minimo, avrebbe davvero umiliato Huo Lieshi.


"Il nipote Lin Ming ha appena raggiunto 20.000 punti merito e sembra che sia riuscito a superare la prima fase di eliminazioni. Questa è davvero un'occasione degna di essere celebrata."


Drago Ridente ridacchiò mentre si toccava le corna draconiche.


Nonostante fossero parole di congratulazioni, un grande genio dovrebbe superare la prima fase di eliminazioni, quindi non c'era motivo di vantarsene. Questi complimenti sembravano più una derisione.


Sentendo queste parole, Huo Lieshi fece una smorfia. Detestava questo vecchio che non poteva nemmeno più combattere, ma insisteva comunque a manifestare un paio di corna di drago. Il clan dell'Antico Drago, come quello dell'Antica Fenice, non era composto da discendenti di vere Bestie Divine. Invece erano mortali a cui era stata trapiantato il sangue di una Bestia Divina. Il vero corpo di questo Drago Ridente non aveva delle corna. L'aspetto che stava mostrando ora era formato da energia, in altre parole, le sue corna erano false.


"Di cosa è così contento? Questo è solo l'inizio! Mancano oltre venti giorni. È difficile dire quali saranno i suoi risultati!" Rispose imbronciato Huo Lieshi.


"Ahah! Ha ragione. Aspetto anche io con impazienza di vederli!" Disse lentamente Drago Ridente mentre si accarezzava la barba. "Il nipote Lin dovrebbe aver appena ucciso qualche sfidante e aver ottenuto una porzione dei loro punti merito, per questo sono aumentati così drasticamente. Tuttavia più tempo passerà e più sarà difficile aumentarli.
Questo perché, se i suoi punti merito sono alti, naturalmente riceverà meno punti dopo aver ucciso altre persone. Ad esempio Primo Drago è riuscito ad ottenere 1,3 milioni di punti merito un mese fa, ma ora, dopo che il secondo mese è passato, è arrivato solo ad 1,6 milioni!"


Drago Ridente scosse la testa con un'espressione amara. Tuttavia chiaramente stava mostrando il contrasto tra Lin Ming e Primo Drago. Huo Lieshi ebbe l'impulso di colpirgli la faccia.


Tuttavia, ciò che aveva detto era vero. Più si progrediva, più era difficile aumentare i propri punti merito. Inoltre il divario di punti diventava sempre più grande. Con 20.000 punti merito, uno sarebbe arrivato alla cento milionesima posizione. Con 1,6 milioni, uno sarebbe arrivato 72esimo in un grande mondo. Si poteva immaginare il divario tra questi numeri.


Normalmente, dopo aver accumulato punti merito per molto tempo, il loro numero sarebbe arrivato al livello approssimato di un individuo. La posizione non sarebbe cambiata di molto dopo.


Huo Lieshi non si disturbò a perdere tempo con Drago Ridente. Aveva continuato ad adocchiare la tavoletta di giada, aspettando con impazienza un altro cambiamento dei punti merito di Lin Ming.


Venti respiri di tempo dopo la tavoletta di giada rimase immobile, poi però brillò all'improvviso di luce blu. Il nome di Lin Ming emise un bagliore e i numeri sotto di esso iniziarono ad aumentare freneticamente!


La cifra arrivò rapidamente a decine di migliaia, superando i 100.000. Aumentò fino a 600.000, 700.000, 800.000, 900.000, un milione!


"Oh cielo!"


Gridò allarmato il discepolo responsabile della tavoletta di giada, quasi la fece cadere. I punti merito di Lin Ming arrivarono ad un milione, ma non finì lì. Superò rapidamente l'1,5 milione e arrivò direttamente a 2 milioni!


"Cosa?!"


Huo Lieshi spalancò gli occhi. Continuò a fissare la tavoletta di giada del sogno divino.


Quando Drago Ridente sentì queste grida scioccate, si alzò immediatamente. Vide un numero proiettato nell'aria sopra la tavoletta di giada, stava aumentando così rapidamente da stordirlo.


"Come..." Drago Ridente era sconvolto:"Lin Ming, lui... cos'ha fatto?"


Huo Lieshi rimase concentrato sulla tavoletta di giada e rimase in silenzio.


Aveva superato all'istante la barriera di 2 milioni!


Questo numero aveva oltrepassato immediatamente il record di Primo Drago, seminandolo.


Il numero di Lin Ming iniziò ad aumentare in unità di 100.000, poi di a milione.


Dopo 2 milioni, il numero aumentò di un altro milione, arrivando a 3!


3,1 milioni!


3,2 milioni!


3,3 milioni!


Alla fine la cifra si fermò a 3,36 milioni.


In un solo secondo Lin Ming era passato da 20.000 a 3,36 milioni!


Questo numero di punti merito lo avevano portato dal 100 milionesimo posto e l'avevano portato tra i primi 28 della classifica del Mondo delle Vere Arti Marziali!


Figuriamoci Drago Ridente, anche Huo Lieshi era sbigottito. In realtà Huo Lieshi non comprendeva bene la forza del suo discepolo. Lin Ming aveva troppi segreti. L'esperto non sapeva nemmeno che la forza di Lin Ming era aumentata in modo spaventoso dopo che aveva lasciato il clan dell'Antica Fenice.


Huo Lieshi si aspettava di poter farlo diventare una figura di prima classe come Xiao Doaji o Huo Fentian, qualcuno che sarebbe arrivato ad un passo dal diventare un Re del Mondo. Da lì, avrebbe potuto riportare onore al clan dell'Antica Fenice e condurli ad un futuro più brillante e prospero.


Huo Lieshi non nutriva troppe aspettative nei confronti di Lin Ming. Voleva solo che superasse i preliminari e ottenesse un buon risultato nelle semifinali, se fosse andato tutto bene sarebbe rientrato tra le prime 100.000 posizioni del Regno Divino. Per quanto riguardava entrare nelle vere finali, Huo Lieshi lo riteneva un sogno assurdo. Questo perché Lin Ming era solo agli inizi del Mare Divino Realm. In termini di coltivazione e allenamento, Lin Ming era fin troppo in svantaggio!


Ma non si sarebbe mai immaginato che Lin Ming gli avrebbe dato una così piacevole sorpresa!


Erano passate solo diverse ore da quando Lin Ming aveva iniziato a muoversi, eppure era arrivato immediatamente tra i primi 28 posti del Mondo delle Vere Arti Marziali. Se avesse continuato così, sarebbe riuscito ad arrivare tra i primi dieci o anche cinque posti della classifica!


L'improvvisa ascesa di Lin Ming attirò immediatamente l'attenzione dei presenti nel palazzo. Tutti guardarono Huo Lieshi, inclusi gli Anziani dei clan del Kirin e del Roc, insieme alle figure di alto livello di molti Sect di ottavo livello. Queste organizzazioni vassalle per lo più avevano rapporti con loro a causa di matrimoni.


Tutti guardarono la tavoletta di giada tra le mani di Huo Lieshi. Il numero proiettato a mezz'aria li sbigottì.


In quel momento Huo Lieshi reagì. Iniziò a ridere fragorosamente, mostrando la sua soddisfazione senza trattenersi.


"Ahahahahahahahah! Sì! Ben fatto! L'avevo detto che con la sua forza, spazzare via quei draghetti non sarebbe stato nient'altro che un gioco da ragazzi e a quanto pare avevo ragione! Solo passate solo diverse ore, eppure il suo punteggio ha già raggiunto i 3,36 milioni! Che punteggio aveva quel draghetto? Credo 1,6 milioni o qualcosa di basso così, ahah, il punteggio di Lin Ming è oltre il doppio!"


La voce di Huo Lieshi era già molto fragorosa, nemmeno una muro isolante avrebbe potuto fermarla. In quel momento temeva solo che nessuno sentisse la sua fragorosa risata. Anche la gente fuori lo sentì. Per quanto riguardava le persone che vagavano nelle sale del palazzo, le loro orecchie rimasero intorpidite.


Drago Ridente si stava incupendo. Non era un idiota. Se la posizione di Lin Ming era aumentata così tanta, c'era una sola possibilità. Cioè, aveva ucciso un grande genio di una Terra Sacra di un Re del Mondo, era impossibile ottenere una posizione del genere!


Primo Drago non poteva rivaleggiare con una potenza del genere. Figuriamoci l'attuale Primo Drago, nemmeno il talentuoso Jin Yintian che era morto nel Mistico Regno delle Bestie Divine avrebbe potuto ottenere un punteggio del genere.


Inoltre Lin Ming non ci aveva messo molto tempo per finire questo scontro. Una forza del genere era davvero terrificante.


Se Drago Ridente poteva pensarci, anche gli Anziani delle Terre Sacre e dei Sect di ottavo livello potevano giungere a questa conclusione.


Per un po' risuonarono lodi e complimenti.


"Congratulazioni Anziano Huo!"


"Ahah, che occasione di festeggiamento. Il clan dell'Antica Fenice ha raccolto una gemma stavolta!"


"Con il talento del nipote Lin, arrivare ad un passo dal diventare Re del Mondo è quasi garantito!"


Mentre gli Anziani nella sala iniziarono a congratularsi con Huo Lieshi, il vecchio li accettò tutti, che fossero veri o no. Rise con gusto dicendo:"Le mie capacità di giudizio non si sbagliano mai. Questo Lin Ming ha completato la prova dei Mille Massacri dell'Antica Fenice, poi è andato all'avventura e ad ottenere esperienze. Ora sembra che i suoi risultati siano ancora superiori! Tuttavia, emh, è un po' troppo noncurante e pigro. Probabilmente non sta prendendo sul serio nemmeno questi preliminari!"


Disse con tono molto piatto Huo Lieshi, facendo fare una lieve smorfia a Drago Ridente. Questo maledetto vecchio, dagli un po' di raggi di luce e potrebbe illuminare un intero pianeta. Sembrava che non avrebbe potuto tenere la testa alta oggi.


.....


Mondo del Sogno Divino.


Lin Ming era in mezzo alla giungla rasa al suolo. La massa di energia di Zhong Wenshu si era dissipata dopo che era morto, riducendosi in linee rosse e gialle. Nonostante questi bagliori rossi e gialli fossero ben lontani dalle linee brillanti e fantastiche delle Leggi del Sogno Divino, erano comunque molto più radiose di quelle assorbite dagli incui e l'energia interna era decine di migliaia di volte superiore.


Lin Ming permise a questa massa di energia di fluttuare verso di lui. Sporse lentamente la mano e la affondò tra le luci. Per un po' le linee rosse e gialle diventarono caotiche, trasformandosi in flussi lucenti che entrarono nel suo corpo.


L'energia della terra dei sogni si diffuse per il corpo di Lin Ming come dell'acqua di sorgente limpida. L'energia converse nella sua anima, nutrendo i suoi marchi spirituali. Questi due simboli brillarono radiosamente. Erano pieni di un'energia quasi perfetta.


In seguito Lin Ming si sentì come se la sua anima fosse stata trascinata da qualche potere invisibile. Questa sorta di sensazione era come quella che provava un mortale mentre scalava una torre, un piano alla volta, senza mai arrendersi finché non raggiungeva la cima. Sulla sua sommità, avrebbe provato una sensazione di meraviglia e vittoria come se fosse diventato immortale.


Questa luce e questa sensazione fluttuante dava la sensazione di poter dominare il mondo e guardare dall'alto ogni cosa come una divinità. Un'emozione del genere pareva purificare l'anima.


Lin Ming vide brillare la sua forma spirituale. In quel momento stava attraversando un battesimo sacro che stava trasformando la sua anima.


Sopra il suo mare spirituale, anche il suo spirito da battaglia si riempì di vita, si avvicinò lievemente alla perfezione dell'oro.


Questi erano gli effetti della potenza trascendente della Legge del Sogno Divino. Dopo che Lin Ming l'aveva percepita per due interi mesi e aveva anche attraversato un battesimo di energia della terra dei sogni, finalmente stava raccogliendo il frutto dei suoi sforzi.
                                


                                



