---
title: Capitolo 1187 - Obiettivo- Gola degli Incubi
pubDate: 2025-12-15T08:37:10.328Z
tags:
    - mw
---


<em>CAPITOLO SPONSORIZZATO ringraziamo Gatsu!
5 capitoli in coda (2 di Gatsu + 3 di Perri), 0/5
da editare
-Schadenfreude</em>


"Se continuo così, forse posso usare questi nove mesi nel Mondo del Sogno Divino per arrivare agli stadi intermedi del Mare Divino Realm. Inoltre otterrò dei benefici ancora maggiori per la mia anima e il mio spirito da battaglia!"


Quando se ne rese conto, Lin Ming si rallegrò. Con la sua forza e il suo livello di coltivazione, non aveva nessuna sicurezza di poter competere con il discendente di un Empireo. Una volta che avesse incontrato un successore negli stadi avanzati del Mare Divino Realm, le sue possibilità di vittoria sarebbero state ancora inferiori.


Se avesse potuto avanzare di grado però avrebbe avuto un briciolo di speranza.


Per farlo però doveva allenarsi e accumulare sempre più energia del sogno divino. Lin Ming aveva notato che dopo aver ucciso Zhong Wenshu e aver assorbito un'enorme quantità di energia del sogno divino, non era riuscito ad usarla tutta. Poteva sfruttarne solo una piccola quantità; la maggior parte di essa si era dissipata.


<em>'Mi chiedo come sia la potenza trascendente completa dell'Empirea Sogno Divino. Se la potessi apprendere, con il Cubo Magico come supporto, la mia forza e la mia velocità di coltivazione aumenterà drasticamente.'</em> Pensò Lin Ming.


In quel momento scoprì che i due piccoli localizzatori erano ancora vivi. Erano riusciti a schivare le onde d'urto esplosive grazie ad un enorme colpo di fortuna, ma erano comunque spaventati a morte. Per loro scappare da qui era impossibile. La differenza di forza era semplicemente troppo grande. Era impossibile fuggire alla percezione di Lin Ming.


Rimanendo qui, sentivano una pressione tale che ogni secondo sembrava eterno, una sofferenza peggiore della morte.


Quando notarono che Lin Ming li stava osservando, i loro spiriti quasi svanirono.


Morire nel Mondo del Sogno Divino non era troppo spaventoso in realtà. Ciò che temevano erano le implicazioni fuori. Avevano visto personalmente che Lin Ming era ancora più spietato di Zhong Wenshu. Dopo aver offeso una persona del genere, sarebbe stato impossibile per loro dormire o mangiare in pace in futuro.


"Grande eroe Lin, imploro il suo perdono. Non abbiamo capito chi avevamo davanti. Un grande lord come lei non dovrebbe ricordare degli idioti come noi. Ci tratti come nullità e si scordi di noi."


Lin Ming sorrise freddamente. Per lui questi due non erano nient'altro che insetti. Ucciderli era semplice, ma farlo non avrebbe avuto nessun significato.


"Voi due, ditemi informazioni riguardo ai tre prodigi del Palazzo Marziale Sheng."


"I-i tre prodigi del Palazzo Marziale Sheng?" I due localizzatori deglutirono. Pensarono che Lin Ming volesse monitorare i tre talenti. Se avessero fatto una cosa del genere, il loro fato probabilmente sarebbe stato ancora più miserabile che offendere Lin Ming. Dopotutto dovevano ancora vivere nel Grande Mondo delle Vere Arti Marziali.


"Non ho bisogno che li monitoriate, voi due probabilmente non potreste nemmeno farlo. Ho solo bisogno che mi diciate dove cacciano di solito e dei posti vicini alla Capitale Imperiale Immemore in cui ci sono gli incubi di più alto livello!"


Lin Ming era certo che i tre prodigi del Palazzo Marziale Sheng non l'avrebbero evitato e forse l'avrebbero perfino cercato. Volerli trovare dovrebbe essere estremamente facile.


"Sì, sì." I due praticanti di arti marziali annuirono, sembrava che si fossero ingozzati d'aglio dalle loro espressioni. Ripeterono velocemente ciò che sapevano dei tre prodigi del Palazzo Marziale Sheng:"Grande eroe Lin, i tre talenti del Palazzo Sheng vanno frequentemente nella Gola degli Incubi.
Lì i mostri sono tutti di altissimo livello e ci sono anche alcuni mostri che Zhong Wenshu e gli altri non osano provocare. A parte i tre prodigi del Palazzo Marziale Sheng, c'è anche una donna con il cappello a cono di bambù rosso. Quella donna è particolarmente spietata. Ucciderà gli altri senza battere ciglio. Zhong Wenshu e i tre talenti del Palazzo Marziale Sheng hanno tutti paura di incontrarla." Dissero rapidamente i due piccoli praticanti di arti marziali.


Questa informazione in realtà era piuttosto utile per Lin Ming. "Gola degli Incubi. Questo dovrebbe essere un nome che hanno dato i praticanti di arti marziali nel Mondo del Sogno Divino. Inoltre quella donna con il cappello a cono di bambù rosso dovrebbe essere quella che lottato per la Pillola del Mondo Sconfinato. È l'ultima discepola di una guerriera ad un passo dallo stadio del Re del Mondo che è decaduta da quel livello."


Lin Ming non era troppo preoccupato:"Dov'è la Gola degli Incubi?"


"Grande Eroe Lin, la Gola degli Incubi è a 3000 chilometri a sud-est della Capitale Imperiale Immemore. Quasi tutti i grandi maestri della Capitale Imperiale Immemore sono radunati lì."


"Mm..." Lin Ming rifletté per un momento, poi sorrise all'improvviso:"Nonostante non tema che parliate di me ai tre prodigi, sarebbe un po' problematico se si nascondessero da me o creassero qualche tipo di trappola. Potete dormire per un po'. Non preoccupatevi, non vi darò problemi nel mondo reale."


Lin Ming alzò la mano mentre parlava. I due praticanti di arti marziali sussultarono per la paura per poi rispondere immediatamente:"La ringraziamo per averci perdonato. Non abbiamo bisogno che faccia nulla, noi fratelli lo faremo da noi."


I due si scambiarono un'occhiata e poi tirarono fuori le armi dai loro anelli spaziali. Puntarono l'uno al cuore dell'altro, strinsero i denti, strizzarono gli occhi e colpirono!


<em>Puff! Puff!</em>


Il sangue schizzò. I due piccoli localizzatori si erano suicidati. Lin Ming li guardò un po' sorpreso. Questi due erano sufficientemente spietati.


Nonostante questa fosse solo una terra dei sogni, la sensazione di dolore era proprio uguale a quella del mondo reale. Non tutti avrebbero avuto il coraggio di suicidarsi così.


I due localizzatori si trasformarono in spiriti che tornarono nella Capitale Imperiale Immemore volando. Avrebbero dovuto aspettare fino al giorno dopo per reincarnarsi. I due avevano già deciso cosa fare in seguito. Dopo essere resuscitati, sarebbero rimasti in città. La prima fase di eliminazioni si stava avvicinando e sarebbero stati sicuramente eliminati. Volevano radunare le loro cose e andarsene velocemente per evitare di essere coinvolti di nuovo in una battaglia tra giganti. Se fossero stati imprudenti, avrebbero potuto perdere la vita anche nel mondo reale.


Lin Ming geettò un'occhiata verso i tre seguaci di Zhong Wenshu. Erano già finiti. Lin Ming scagliò tre frecce di vera essenza e li uccise all'istante.


Nonostante i tre avessero qualche punti merito, la differenza tra di essi e quelli di Lin Ming era troppo grande. Tutti insieme, i tre non avrebbero dato nemmeno dieci punti. Questa quantità non poteva essere nemmeno considerata un errore di arrotondamento.


Controllò i suoi punti merito; era solo alla 28esima posizione. Non poteva essere considerata troppo alta.


"Ho ottenuto il 60% dei punti di Zhong Wenshu, ma questo mi ha portato solo alla 28esima posizione. Immagino che Zhong Wenshu doveva essere circa alla 20esima posizione. I tre prodigi del Palazzo Marziale Sheng sicuramente non avranno superato Zhong Wenshu. In altre parole, nel Mondo delle Vere Arti Marziali ci sono almeno dieci persone che non conosco che hanno una posizione superiore a quella di Zhong Wenshu. Dovrebbero provenire dalle Terre Sacre delle Vere Arti Marziali e i loro punti merito dovrebbero essere sempre più alti via via che aumentano di posizione."


Quando aveva diverse migliaia di punti merito, aggiungerne diverse migliaia lo avrebbe portato nelle prime posizioni del primo milione. Una volta raggiunte le prime posizioni però, forse nemmeno un altro milione di punti merito gli avrebbe permesso di salire in classifica.


Pensandoci, Lin Ming non andò immediatamente alla Gola degli Incubi. Invece si sedette nella giungla, meditando per un momento mentre assimilava l'energia che Zhong Wenshu aveva lasciato dopo la sua morte.


Più percepiva questa energia del mondo dei sogni, più era estasiato dalla Legge del Sogno Divino.


Lin Ming voleva davvero apprendere questa potenza trascendente.


Mentre la stava percependo, Zhong Wenshu aspettò la sua rinascita. Nello spazio del mondo dei sogni una resurrezione avrebbe richiesto un intero giorno.


Zhong Wenshu si ravvivò lentamente mentre il suo corpo iniziava a riformarsi. La sua coscienza era tornata due ore fa e poteva controllare la sua posizione.


"2,24 milioni di punti merito, 46esima posizione nel Mondo delle Vere Arti Marziali!"


Quando lo vide, Zhong Wenshu quasi impazzì di rabbia. Tutti i suoi sforzi, il suo massacro costante di due mesi, era tutto svanito in una sola volta!


Era assurdamente arduo lo sforzo che ci voleva per passare dalla 46esima alla 20esima posizione, ma i suoi punti merito erano diventati un dono per qualcun altro!


Lin Ming era rimasto fermo per due mesi prima di muoversi. In poche ore aveva distrutto tutti i suoi risultati. Era arrivato tra i primi trenta, mentre lui era calato alla 46esima posizione!


Come poteva non odiare Lin Ming?!


"Lin Ming, la nostra ostilità è irreconciliabile ormai!"


Zhong Wenshu strinse i denti. E in quel momento, sotto la gigantesca pergamena dorata del Grande Mondo delle Vere Arti Marziali, l'Anziano del Palazzo della Doppia Polarità vide la posizione di Zhong Wenshu calare all'improvviso.


"Cosa sta succedendo?!"


"Wenshu è calato alla 46esima posizione! I suoi punti merito sono passati da 5,6 milioni a 2,24 milioni, il 60% è stato cancellato! Chiaramente è stato ucciso da qualcuno!" Disse a denti stretti il capo della famiglia Zhong, quasi stritolando la tavoletta di giada che aveva in mano.


"Chi è stato? È stato un partecipante o un incubo?"


"È improbabile che sia stato un incubo. Wenshu si è già avventurato nel Mondo del Sogno Divino da due mesi, è impossibile che non capisca i limiti della sua forza in confronto agli incubi lì. No, non dovrebbe essere morto sotto gli artigli di un incubo. C'è il 90% di possibilità che sia stato ucciso da un altro partecipante, ma non ho idea di chi possa essere." Disse con tono cupo un Anziano del Palazzo della Doppia Polarità.


Questo era un torneo che avrebbe influenzato la fama e la gloria di un Sect, e perfino i futuri risultati di tutti i partecipanti. Se qualcuno avesse ucciso qualcun altro, naturalmente sarebbero diventati nemici. Tra le Terre Sacre di Re del Mondo c'era un tacito accordo che li faceva coesistere in pace. Era impossibile che i tre prodigi del Palazzo Marziale Sheng avessero attaccato Zhong Wenshu e che Zhong Wenshu facesse lo stesso con loro.


"Non possiamo trovarlo ora. Non sappiamo quale partecipante potrebbe essere e a che posizione è arrivato ora."


"Per sapere la verità possiamo solo attendere finché Wenshu non uscirà fuori."


Il Palazzo della Doppia Polarità non aveva altra scelta se non sopportare questa umiliazione e rabbia per ora. Se fossero state le Terre Sacre delle Vere Arti Marziali le colpevoli, non avrebbero avuto altra scelta che sopportare questa vergogna e mettere da parte l'orgoglio. Dopotutto questo era un torneo. Tuttavia, se fosse stato un Sect inferiore al Palazzo della Doppia Polarità, avrebbero fatto di tutto per vendicarsi, e con gli interessi.


In quel momento, nel Mondo del Sogno Divino, erano passate sedici ore. Lin Ming aprì gli occhi. Nella terra dei sogni, Zhong Wenshu si era quasi riformato.


Lin Ming pensò:'Mancano ancora otto ore alla fine della giornata. Zhong Wenshu e i suoi seguaci dovrebbero essere resuscitati ormai. Se informassero i tre prodigi del Palazzo Marziale Sheng, potrebbe essere un po' problematico per me.'</em>


Lin Ming non temeva che Zhong Wenshu avrebbe cercato i tre talenti del Palazzo Marziale Sheng per coalizzarsi con loro. Aveva solo paura che si sarebbero nascosti una volta che avessero saputo del suo arrivo. Naturalmente le possibilità che accadesse non erano così grandi. I tre prodigi del Palazzo Marziale Sheng erano estremamente orgogliosi e arroganti, così non si sarebbero nascosti nemmeno se avessero saputo che stesse arrivando. Inoltre Zhong Wenshu avrebbe voluto sicuramente che i tre calassero di posizione, così da poterli superare.


Lin Ming si alzò. Scattò in un lampo mentre volava verso la Gola degli Incubi.


Volare nel Mondo del Sogno Divino era un comportamento estremamente imprudente e spericolato; avrebbe attirato l'attenzione di molti incubi.


Così, molti mostri che volavano nel cielo notarono Lin Ming e iniziarono a precipitarsi in picchiata verso di lui.


Lin Ming si limitò a muovere le dita, scagliando frecce di vera essenza in cui aveva riversato il suo spirito da battaglia, uccidendo facilmente quelle creature.


"I punti merito sono bassi e il loro potere difensivo è piuttosto alto. Non c'è da meravigliarsi che così pochi partecipanti scelgano di ucciderli."


3000 chilometri non erano molto per Lin Ming. Presto vide all'orizzonte un enorme gola mistica. Doveva essere la Gola degli Incubi.
                                


                                



