---
title: Capitolo 1190 - Lottare contro i tre prodigi (seconda parte)
pubDate: 2025-12-15T08:37:10.328Z
tags:
    - mw
---


<em>CAPITOLO SPONSORIZZATO ringraziamo Gatsu!
3 capitoli in coda (0 di Gatsu + 3 di Perri), 0/5
da editare
-Schadenfreude</em>


"L'ha bloccato! Questo ragazzo ha bloccato un attacco con un Concetto di Tempo così strano e misterioso, sembra che abbia un po' di abilità."


"È riuscito a farlo a stento. Probabilmente è stato ferito internamente perché è stato colpito dalla vera essenza tenace di Sheng Yueping. Non sarà così fortunato la prossima volta. L'incantesimo di Sheng Yueping diventerà solo più forte!"


"Quel ragazzo è già piuttosto esperto. Sheng Yueping è un vero genio del Mondo delle Vere Arti Marziali, temo che sia tra i trenta migliori geni di questo grande mondo! Questa battaglia dimostra che questo ragazzo è un avversario degno per un genio del genere. Non ho davvero idea da dove provenga!"


Il potere nel colpo di lancia di Sheng Yueping era ovvio. In effetti Sheng Yueping voleva mostrare a tutta questa gente quanto era forte, ma Lin Ming era riuscito a difendersi con successo. Da questo tutti capirono che non doveva essere semplice come sembrava. Se non altro non era qualcuno da sottovalutare.


"Non credo che dovremo fare nulla; il secondo fratello potrà gestirlo da solo." Disse Sheng Tianhao. Incrociò le braccia al petto e osservò pensieroso la scena.


Sheng Yueping sorrise e avvertì:"Prima ho rallentato il flusso del tempo di cento volte, ma ora non sarà più così poco. Preparati per il mio secondo attacco!" Questo metodo di combattimento arrogante faceva davvero alzare le sopracciglia.


Lin Ming sogghignò, non ci badò. Mantenne la lancia puntata verso terra e disse:"Di sicuro ti piace farneticare, vero? Perché non stai zitto e non ti sbrighi? Il mio tempo è prezioso."


"Vuoi morire!" Gridò con rabbia Sheng Yueping. Si precipitò nuovamente in avanti, ma stavolta anche i suoi movimenti utilizzavano il Concetto di Tempo. Per tutte le persone che stavano guardando, sembrava estremamente lento; sembrava che ci avrebbe messo molto tempo prima di raggiungere Lin Ming, ma allo stesso tempo solo un batter d'occhio.


La sua lancia puntò dritta verso la testa di Lin Ming!


Il Concetto di Stagnazione delle Leggi del Tempo rallentava sé stessi, ma ancora di più l'avversario. Questo non includeva solo i movimenti, ma anche i pensieri, i tempi di reazione e altro ancora. Tutto si stava quasi arrestando.


Quando Lin Ming vide la lancia avanzare verso di lui, non aprì la Porta dello Stupore. Sapeva che anche se fosse stato molto più rapido, non sarebbe comunque riuscito a schivare l'attacco di Sheng Yueping.


In origine voleva lottare contro di lui utilizzando la sua comprensione delle Leggi del Tempo, ma dopo un solo tentativo si rese conto di essere ben lontano da Sheng Yueping sotto questo aspetto. In quel momento poté solo tornare nel suo dominio familiare e distruggere queste Leggi del Tempo con la sua forza assoluta!


Lin Ming si concentrò. Tra le sue sopracciglia brillò il sangue dell'Antica Fenice e una terrificante energia divampò nel suo corpo.


In quel momento un loto rosso iniziò a fiorire lentamente dietro di lui.


Intento marziale demoniaco: spazio primordiale!


<em>Hu!</em>


Una forza maestosa e misteriosa sovrastò il mondo, inondando il cielo e inondando l'intera area.


Questo incantesimo del tempo in essenza era un campo di forza. Usando una potente energia, poteva distorcere il flusso del tempo in una certa area. Chiunque fosse entrato nel raggio d'azione di questa mossa, sarebbe stato intrappolato dall'incantesimo.


Lo spazio primordiale finì allo stesso modo, ma le leggi primordiali erano al di sopra di quelle del tempo. Questo perché all'inizio esisteva solo il caos e tutto il tempo e lo spazio era compresso in un coagulo di qi primordiale, incapaci di separarsi.


Lo spazio primordiale impattò sull'incantesimo del tempo. I due campi di forza si scontrarono, come due sfere che venivano schiacciate l'una contro l'altra. Una parte era grigio scuro e l'altra era completamente trasparente. Raggi di luce abbaglianti sfrigolarono nel punto in cui si erano incontrati, incantevoli e accecanti.


<em>Rumble rumble rumble!</em>


In quel momento risuonò un'esplosione, come se innumerevoli tuoni risuonassero per il campo di battaglia. Non solo non si fermarono, ma diventarono sempre più feroci e pericolosi. Se un ordinario praticante di arti marziali allo Stadio della Distruzione sentisse questo suono, il suo battito cardiaco sarebbe accelerato, i suoi meridiani sarebbero rimasti feriti e forse perfino i loro cuori avrebbero smesso di battere mentre i loro vasi sanguigni si sarebbero distrutti, causando una morte sanguinosa!


Sheng Yueping si sentì come se si fosse scontrato con una montagna. Questa barriera di luce attorno al suo incantesimo iniziò a crepitare per poi esplodere come un guscio d'uovo. Sheng Yueping tremò e quasi vomitò una boccata di sangue.


Dopodiché il suo corpo sembrò cadere in una palude. La sua forza si esaurì rapidamente e perfino la sua vera essenza si consumò con un ritmo allarmante. In questo strano spazio non poteva nemmeno evocare il 50% della sua forza!


In quel momento Lin Ming strinse la Lancia del Sangue della Fenice e si precipitò verso di lui!


"Me**a!"


I capelli di Sheng Yueping si rizzarono. Gli altri due prodigi cambiarono espressione.


"Il secondo fratello è in pericolo, andiamo!"


Prima che Sheng Tianhao le dicesse qualcosa, Sheng Yanran era già balzata giù dalla spalla di suo fratello dirigendosi verso Sheng Yueping.


"Spazio primordiale, scatenati!"


Una luce feroce si accese negli occhi di Lin Ming. Nonostante non temesse l'attacco combinato dei tre prodigi, sarebbe stato comunque molto più facile per lui batterli se ne avesse battuto uno prima. Aprì con decisione la Forza del Dio Blasfemo e fece scatenare il suo spazio primordiale, mostrando una forza ancora superiore.


<em>Peng!</em>


Gli anelli di Sheng Yanran attaccarono lo spazio primordiale, ma non riuscirono a romperlo. In quel momento Lin Ming era già arrivato di fronte a Sheng Yueping.


Sheng Yueping era sconvolto!


"Cento Onde Continue del Manuale del Tiranno Celeste!"


Senza radunare le forze, Lin Ming attaccò direttamente con l'ultimo colpo delle Cento Onde Continue. Nonostante questo fosse l'ultimo attacco, in realtà era composto da diversi altri colpi. Usando tutta la sua forza, poteva scatenare una potenza quasi impareggiabile!


Soppresso nello spazio primordiale, Sheng Yueping aveva perfino difficoltà a sollevare il suo artefatto spirituale. Anche se avesse voluto bloccare l'attacco, gli sarebbe stato quasi impossibile farlo. La differenza di forza tra il primo e il secondo attacco di Lin Ming era mostruosamente anormale, non era riuscito a reagire!


Le Cento Onde Continue ruppero facilmente la luce di lancia di Sheng Yueping e continuarono dritte verso la sua testa.


In quel momento della vera essenza marrone avanzò come uno tsunami e coprì Sheng Yueping, impattando sulla Lancia del Sangue della Fenice. Questo strano potere nero era profondo e robusto come la terra sconfinata!


La lancia si scontrò con questa energia, causando una serie di violente esplosioni.


Per quanto riguardava Sheng Yueping, fu travolto dalle onde d'urto e fu scaraventato all'indietro.


"Mm?"


Lin Ming puntò all'istante verso uno dei tre prodigi del Palazzo Martial Sheng, Sheng Tianhao.


Quell'ondata di energia marrone era stata mandata da lui. Quel potere aveva una caratteristica che si muoveva in modo strano ed era penetrante. Non solo poteva trapassare lo spazio primordiale, ma anche dopo essere stata indebolita poteva mostrare un effetto del genere. Era un'abilità un po' speciale.


Leggi della Terra?


Lin Ming capì. Questo Sheng Tianhao dovrebbe essere un maestro che allenava le Leggi della Terra.


Il Palazzo Marziale Sheng era davvero degno di essere definito la Terra Sacra di un Re del Mondo. Allenavano ogni sorta di leggi e si poteva sceglierne una a caso e trovare comunque qualcuno che l'aveva coltivata fino a raggiungere un livello elevato.


<em>Bang!</em>


Sheng Yueping impattò su un macigno nero, riducendolo a pezzi e sputando boccate di sangue. Con l'aiuto di Sheng Tianhao, non aveva subìto ferite troppo gravi, ma era comunque una situazione estremamente stressante e imbarazzante per lui!


Quando tutti videro le condizioni di Sheng Yueping, rimasero scioccati. Questa battaglia si era ribaltata fin troppo velocemente, aveva superato tutte le loro aspettative.


A prima vista Lin Ming sembrava in svantaggio, ma ora la situazione era cambiata. Aveva trasformato un disastro in una vittoria e aveva quasi ucciso Sheng Yueping. Alla fine Sheng Yueping era riuscito a salvarsi solo quando i tre prodigi si erano coalizzati.


Come poteva essere?


Tra la folla, la donna con il cappello a cono di bambù osservò Lin Ming con profondo interesse. Non solo c'era apprezzamento, ma anche profonda solennità nel suo sguardo. Aveva visto dall'inizio che Lin Ming aveva solo esplorato le Leggi del Tempo di Sheng Yueping e aveva provato a scioglierle con la sua comprensione delle Leggi del Tempo.
Questa era la sua debolezza e la forza del suo avversario, e aveva perfino osato fare qualcosa di così imprudente. Per lui osare così era la prova della fiducia che aveva nelle sue capacità. Comunque aveva fallito e aveva avuto la peggio durante il primo colpo. Dopo aveva cambiato i suoi piani e aveva soppresso Sheng Yueping con la sua forza assoluta. Aveva distrutto il campo di forza del tempo di Sheng Yueping e questo era il risultato.


<em>'Questo ragazzo ha una forza troppo terrificante! Quell'energia astuta che Sheng Yueping ha lasciato nel suo corpo non gli ha fatto nulla! Che potere terrificante!</em>' Pensò la donna con il cappello a cono di bambù, confrontando costantemente la sua forza con quella di Lin Ming.


<em>Woosh!</em>


Sheng Yueping apparì all'istante vicino a Sheng Yueping. Chiese con un po' di preoccupazione. "Secondo fratello, stai bene?"


"Ca**o!"


Sheng Yueping strisciò a terra, era sporco e infuriato a causa della vergogna. Voleva fare a pezzi Lin Ming con le sue mani.


Dall'altra parte, Sheng Tianhao tenne lo sguardo incollato su Lin Ming come un cacciatore che fissava una tigre feroce.


'<em>Sembra che Sheng Tianhao sia il più potente dei tre proditi del Palazzo Marziale Sheng e che coltivi le Leggi della Terra.'</em> Pensò Lin Ming. In quanto parte dei cinque elementi, le Leggi della Terra certamente erano di grado inferiore rispetto alle leggi dello spazio e del tempo, tuttavia nemmeno un Empireo poteva studiare ogni legge fino al limite. Le leggi dello Spazio e del Tempo erano di altissimo livello, ma se la propria comprensione non fosse stata abbastanza profonda, potevano essere distrutte facilmente dalle cinque Leggi Elementali.


"Ti ho sottovalutato." Disse con tono cupo Sheng Tianhao. Sapeva di essersi sbagliato di grosso. La forza del giovane era superiore di ciascuno di loro da soli!


Lin Ming sorrise lievemente. Disse con noncuranza:"Sembra che tu abbia qualche abilità. Il tuo fratello minore riesce a stento ad essere decente in quanto a Leggi del Tempo. È semplicemente troppo deludente per il resto. In termini di forza combattiva, non è nemmeno bravo la metà rispetto a Zhong Wenshu."


Lin Ming aveva detto con semplicità queste parole, ma per tutti furono come una bomba! Sottintendeva chiaramente di aver già combattuto con Zhong Wenshu!


Con un'espressione così rilassata, unita al fatto che Lin Ming era sano e salvo qui, poteva solo significare che Zhong Wenshu era stato già...


"Zhong Wenshu è stato ucciso?"


"Impossibile..."


I partecipanti che stavano guardando questa battaglia si scambiarono delle occhiate, vedendo lo stupore e l'orrore negli sguardi dell'altro. Zhong Wenshu era riconosciuto come il genio numero uno della Capitale Imperiale Immemore. Le Terre Sacre delle Vere Arti Marziali avevano diversi discepoli nella Capitale Imperiale, ma erano stati seminati dopo un po' di tempo. Zhong Wenshu era il numero uno qui.


Ora però era stato ucciso da Lin Ming.


Questo significava che la posizione di Lin Ming superava di gran lunga la loro. Non era una persona con cui si potevano paragonare semplicemente.


"Terrificante!"


"Da dove viene quel giovane?" Tutti guardarono Lin Ming con paura negli occhi. Se Lin Ming avesse potuto ottenere questo vantaggio anche mentre combatteva contro i tre talenti del Palazzo Marziale Sheng, allora era altamente probabile che avesse ucciso Zhong Wenshu!


"Allora perfino i tre prodigi del Palazzo Marziale Sheng moriranno per mano sua?"
                                


                                



