---
title: Capitolo 1197 – Discendente di un Empireo
pubDate: 2025-12-15T08:37:10.329Z
tags:
    - mw
---


<em>Capitolo regolare,
0 capitoli in coda, 0/5
da editare
-Schadenfreude</em>


I 3000 Grandi Mondi avevano ciascuno un corrispettivo nella terra dei sogni. In questi grandi mondi stavano avvenendo massacri ogni secondo.


Durante la seconda fase di eliminazione, il divario tra i vari partecipanti aumentò ulteriormente!


E nel grande Decreto Sigillo Divino, la 30.000esima posizione circa in cui era Lin Ming naturalmente non attirava molto l'attenzione, erano invece i dieci re ad aver destato interesse!


I molti spettatori dei 3000 grandi mondi stavano fissando tutti questi nomi magnifici. Per loro erano leggendari.


Specialmente il primo nome, era il più brillante di tutti. Questo nome era stato scritto nello stesso stile del Decreto Sigillo Divino e i nomi di questi caratteri stano delle stesse dimensioni. Erano il doppio più grandi degli altri!


Palazzo della Genesi Diabolica – Xiao Moxian!


Punti merito: 116, 507820!


Posizione in classifica: primo!


Era la sola persona che aveva più di cento milioni di punti. Inoltre era di gran lunga di più del secondo posto!


Il nome Xiao Moxian era molto strano. Significava piccola fata diabolica. In realtà sembrava più un soprannome da donna.


Inoltre non proveniva dal Palazzo del Sogno Divino. In effetti nessuno del Palazzo del Sogno Divino partecipava ai preliminari. Venivano ammessi direttamente al torneo principale.


In quel momento, nel mondo della Coltivazione della Luce, quattro praticanti di arti marziali stavano combattendo ferocemente con un enorme serpente, brandivano armi con ogni braccio.


Questo serpente era spesso come un albero e aveva tre teste giganti. Ognuna di esse sputava una nuvola di gas di colore diverso. Quando le piante venivano toccate da questo gas, sarebbero appassite e si sarebbero rinsecchite fino a ridursi nel nulla. Perfino la palude si sarebbe sciolta una volta sfiorata.


Se Lin Ming fosse qui, avrebbe capito che questo pitone sarebbe valso diverse migliaia di punti merito. Questa era assolutamente una bestia feroce che avrebbe fatto fuggire più che potevano i geni ordinari delle Terre Sacre.


Tuttavia questi quattro praticanti di arti marziali riuscivano a combattere contro questa creatura. Era chiaro che fossero piuttosto formidabili.


Il serpente e i quattro uomini avevano combattuto in modo ravvicinato per già un po' di tempo. Uno dei guerrieri, che sembrava uno scolaro raffinato, trovò un'apertura e affondò la lama in un punto debole del mostro. Il pitone si irrigidì per un momento e poi gli altri praticanti di arti marziali si avvicinarono e gli diedero il colpo di grazia.


"Ahah! Dopo che è iniziata la seconda fase di eliminazioni, i punti merito di questi incubi sono aumentati così tanto!"


"Sì, questo grosso serpente ci ha dato 5000 punti merito, questo significa che ognuno di noi può riceverne oltre mille. Prima l'incubo di valore più alto ci dava solo 1800 punti. Questo significa anche che si possono accumulare sempre più punti! È possibile che anche i primi cinquanta posti cambino completamente! Questa è la nostra occasione."


"Esatto, noi fratelli dobbiamo fare del nostro meglio e provare ad entrare tra i primi 50 posti per conquistare un po' di gloria per nostro padre!"


Mentre parlava, i quattro rimasero sbalorditi. Guardarono a lato e videro che era apparsa una giovane vestita di nero in questa palude. Sembrava avere 15-16 anni e i suoi capelli le ricadevano sulle spalle come una cascata di inchiostro nero. I suoi occhi erano scuri, eppure brillanti e la sua fronte era incoronata da una frangia. Sembrava uno spirito della notte.


La giovane si batté piano l'abito come se temesse di sporcarsi con il fango della palude e poi iniziò a camminare lentamente verso di loro.


I quattro si scambiarono un'occhiata, erano un po' perplessi. Chi era questa ragazza? Se un praticante di arti marziali avesse temuto di sporcarsi, avrebbe potuto volare. Un praticante di arti marziali poteva volare già nello stadio Xiantian. Questa ragazza non era nemmeno una maestra Xiantian?


Il giovane dall'aspetto da scolare era estremamente sospettoso. Poi notò che questa ragazza stava camminando sulle foglie cadute a terra. Avrebbe contato solo su queste foglie per sostenere il suo corpo, saltellando rapidamente.


Se ci fosse riuscita, certamente sarebbe stata in grado di volare, allora perché usare un metodo così tedioso per camminare? Sembrava una ragazza innocente e dispettosa che pensava fosse divertente avanzare camminando sulle foglie cadute.


"Chi è questa ragazza? Non l'ho mai vista prima d'ora."


La posizione in cui erano i quattro uomini era il territorio di caccia di qualità più alta in città. Per cacciare qui, bisognava essere abbastanza abili. Se avessero già visto questa ragazza, si sarebbero dovuti ricordare di lei considerando anche il suo aspetto particolare.


In quel momento la ragazza vestita di nero guardò i quattro. Sorrise in modo brillante, ma la sua espressione sembrava dispettosa.


Aveva un viso splendido e affascinante, ma il suo sorriso rivelò un paio di incisivi affilati, come un diavoletto.


"Ragazzina, che sorridi? Chi sei, provieni da una città vicina?"


Chiese con rabbia un tipo robusto tra i quattro. Se qualcuno fosse apparso qui e non lo avessero riconosciuto probabilmente significava che era venuto da una città vicina a raccogliere punti merito.


La ragazza vestita di nero non sembrò sentire una parola. Si limitò a ridacchiare, la sua voce era melodiosa come il debole tintinnio di campanelle d'argento.


"Pu***a, cos'hai da sorridere?! Una volta che avrò finito con te vedremo se sorriderai ancora!" Disse rozzamente il tipo robusto. Il giovane scolaro si accigliò:"Terzo fratello, potrebbe essere una cattiva idea provocare questa ragazza."


"E allora? È solo qualcuno che proviene da una città vicina e che non ho mai visto prima. Cosa può farmi una ragazza come lei?"


Disse con indifferenza il tipo robusto.


In quel momento però la ragazza ridacchiò e disse:"Stupido sciocco. Non provengo da una città vicina, ma da un grande mondo vicino. Vengo dal mondo del Genesi Diabolica e tutte le persone potenti lì sono state già uccise da me. Ho pensato che fosse un po' noioso, quindi sono venuta qui a giocare. Quanti punti merito potete darmi?"


"Punti? Punti merito?" Il tipo robusto spalancò gli occhi. Rispose immediatamente. "Cos'hai detto? Provieni da un grande mondo vicino, il mondo del Genesi Diabolica?"


Presto però si riprese. Perché avrebbe creduto ciecamente a qualcuno? Sogghignò e disse:"Che stupida vanagloriosa, è come se non temessi che qualcuno capisca che menti. E pensare che ne parli come se fosse così sbalorditivo! In questa terra dei sogni come si può viaggiare tra grandi mondi? Dalla tua pelle morbida e bianca non sembri nient'altro che una bambina. Non sei nemmeno un antipasto per un grande uomo come me!"


Il tipo robusto rise, la sua voce riecheggiò per metà miglio, poi si fermò.


Il suo corpo era paralizzato. Con un grande sforzo, piegò la testa e vide che c'era del sangue che colava dalla sua gola e dal suo petto. Sembrava che qualcosa avesse trafitto il suo corpo e avesse scavato nella sua carne. Sentì i suoi meridiani raggelarsi. La sua coscienza gradualmente svanì, si spegneva mentre la sua forza lasciava rapidamente il suo corpo. Questa era la sensazione di morire e non era la prima volta che quest'uomo l'aveva sperimentato.


"Io... come sono morto?"


Questo fu il suo ultimo pensiero prima di cadere.


Gli altri tre ne furono sconvolti.


"Terzo Fratello!"


Il giovane dall'aspetto da scolaro gridò allarmato. In quel momento però capì che era impossibile vendicarsi per lui. Questa ragazza era semplicemente terrificante. Doveva essere una grande maestra di un grande mondo. Loro invece erano solo praticanti di arti marziali tra la 60esima e la 70esima posizione.


Prima non avevano nemmeno visto com'era morto il loro terzo fratello!


"Disperdetevi e fuggite!"


Ordinò con decisione il giovane dall'aspetto elegante. Anche gli altri due si resero conto della gravità della situazione. Usarono le loro tecniche di movimento più rapide e fuggirono in direzioni diverse.


La ragazzina sussultò lievemente. Poi ridacchiò e disse:"Mossa intelligente. Vi darò cinque respiri di tempo come ricompensa."


La ragazzina chiuse gli occhi e iniziò a contare, non era affatto nervosa. Sembrava che stesse per giocare a nascondino.


Dopo aver contato fino a cinque, la ragazza riaprì gli occhi. Sorrise e disse:"Ora vi inseguirò."


Il suo corpo svanì riducendo in puntini di luce. Sembrava che si fosse teletrasportata a 10 chilometri di distanza in un momento. Poi avanzò di altre 20 chilometri in un lampo.


Bisognava sapere che il Mondo del Sogno Divino e il Regno Divino erano quasi uguali. Lo spazio qui era estremamente stabile e se uno avesse voluto attraversarlo così velocemente sarebbe stato estremamente difficile. Questo richiedeva un'elevatissima comprensione delle Leggi dello Spazio.


Alla fine nessuno riuscì a sfuggire dalle grinfie di questa ragazza.


Le loro gole schizzarono sangue. Mentre i loro cadaveri svanivano, una piccola foglia dorata e sottile fluttuò a terra. Questo chiaramente era ciò che li aveva uccisi.


"I loro punti merito sono troppo pochi; il mio punteggio totale non sembra essersi mosso. Dovrò cercare i primi tre praticanti di arti marziali del mondo della Coltivazione della Luce. Riuscirò ad aumentare il mio punteggio solo uccidendoli."


Sussurrò la ragazza. Il suo corpo svanì in puntini di luce e presto scomparì completamente.


.....


In quel momento, in una torre di giada raffinata, un giovane vestito di blu con una spada turchese sulle spalle stava guardando il Decreto del Sigillo Divino all'orizzonte.


Questo giovane aveva un aspetto molto bello, come se la sua pelle fosse fatta dalla giada più pura. Sulla sua fronte c'era una perla nera, sembrava un terzo occhio.


"Apprendista junior Bing Meng, l'apprendista junior Xiao Moxian è riuscita davvero ad ottenere la prima posizione. Sembra che diventerà estremamente famosa. Ha superato il secondo posto di quasi 30 milioni di punti merito. Credo che quei geni della Terra Sacra del Mondo del Genesi Diabolica siano davvero troppo miserabili.
Non sono riusciti ad arrivare nemmeno nei primi 5000 posti del Decreto Sigillo Divino. Immagino che siano stati tutti uccisi dall'apprendista Senior Xiao Moxian. Anche i grandi mondi vicini potrebbero avere la sfortuna di essere attaccati. La personalità dell'apprendista junior è famosa fin da quando era giovane.
Le piace semplicemente troppo giocare in giro. Avrebbe potuto partecipare direttamente alle finali, ma alla fine ha deciso di unirsi ai preliminari e opprimere tutti! Questa è semplicemente una mancanza di rispetto. Credo che il Re del Mondo del Genesi Diabolica sia davvero amareggiato!"


Accanto a questo giovane vestito di blu c'era una ragazza che indossava un abito blu ghiaccio. Ovviamente era l'apprendista Bing Meng a cui stava parlando.


Sembrava avere 16-17 anni. Era slanciata e la sua pelle liscia come una scultura di ghiaccio, le sue dita erano sottili e lunghe e il suo corpo era ricoperto da una debole foschia. Ogni suo singolo movimento emanava un po' di luce stellare, sembrava sacra e inviolabile.


Anche la sua espressione era coperta dalla strana nebbia, quindi era impossibile vedere il suo viso. Uno però poteva vedere vagamente i suoi lineamenti perfetti e i suoi occhi dallo sguardo intenso.


La giovane annuì lievemente senza rispondere. Continuò a guardare il Decreto Sigillo Divino in lontananza.


Sembrava una fata immortale di ghiaccio e brina: splendida, affascinante e pura.


Il giovane vestito di blu non sembrava affatto scontento di questa risposta fredda, invece continuò a parlare con entusiasmo:"E c'è anche l'apprendista junior Bai Yao che è molto più composto e ragionevole. Nonostante anche lui sia un discepolo di un Empireo, è solo al decimo posto. Non è terribile come l'apprendista junior Xiao Moxian, che ha ucciso tutti quei geni della Terra Sacra del Genesi Diabolica fino a ridurli in condizioni miserabili."


Disse con noncuranza il giovane vestito di blu. In realtà comunque secondo lui questo Incontro di Arti Marziali Assoluto era praticamente una competizione tra discendenti di Empirei. Era impossibile che entrasse in gioco qualcun altro.
                                


                                



