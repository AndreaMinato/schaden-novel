---
title: Capitolo 12 - L'invito di Qin Xingxuan
pubDate: 2024-05-23T03:10:15.574Z
tags:
    - mw
---




Le incisioni fatte con le tecniche di iscrizione potevano usare decine di migliaia di materiali diversi in tantissimi modi e, quando venivano applicate da un maestro, sarebbero state in grado di disegnare una miriade di iscrizioni profonde e arcane!


Le tecniche di iscrizioni contenevano 3.600 linee e 4.900 simboli di fondazione. Questa miriade di linee e simboli potevano essere combinati in una varietà di permutazioni per tracciare e incidere con la tecnica di iscrizione in continua evoluzione.


L'iscrizione 'shock' era solo una delle 3600 linee di fondazione.


Lin Ming naturalmente la conosceva. Infatti sapeva che le linee di fondazione non erano solo 3.600, ma in realtà ce n'erano 6.000 tipi diversi. Era quasi il doppio delle linee dei maestri di iscrizione del continente Tianyan.


Tuttavia, proprio come con la Seta del Baco Celestiale, Lin Ming non era sicuro che la linea 'shock' fosse la stessa del Regno degli Dei. Poteva solo sperare che non ci fossero troppe differenze. Stese la sua mano destra e raccolse vera essenza sulle dite. Disegnò delle linee brillanti a mezz'aria. Splendettero silenziosamente e alla fine si unirono in un complesso diagramma che brillò di fronte a Qin Xingxuan e allo sguardo vacuo della Sorella Maggiore.


Lin Ming si era allenato ogni giorno per eseguire queste iscrizioni e le memorie del frammento dell'anima avevano iniziato ad armonizzarsi con le sue. I risultati erano in due parole, piuttosto buoni.


Lin Ming chiese: "Era questo il simbolo 'shock'?"


Qin Xingxuan lo guardò con gli occhi spalancati e la Sorella Maggiore notò la sua espressione. Fu subito in grado di capire che questo teppistello non stava solo scarabocchiando con le dita, ma aveva disegnato la runa 'shock' senza fare errori! Merda! Questo rozzo depravato inaspettatamente capiva le tecniche di iscrizione?! Non era troppo assurdo?!


Qin Xingxuan era davvero sorpresa e stava cercando di non fare trapelare l’emozione dalla sua espressione. C'erano 3.600 linee di fondazione ed era assurdo per un dilettante ricordarle tutte. Non era troppo strano che Lin Ming conoscesse questa linea di fondazione, ma ciò che l'aveva colta di sorpresa era che il simbolo 'shock' che aveva disegnato era completamente corretto; l'energia era stata messa nei posti giusti ed era semplicemente sorprendente. Questo poteva essere solo il risultato di meticolosi sforzi e allenamento!


Con un po' di sconforto nel cuore, trasalì: "È..."


Lin Ming disse: "L'incisione 'shock' è un segno del dio letale, tipicamente sarà applicato ad un'arma. Quando un praticante di arti marziali usa un'arma generalmente concentrerà la sua energia su di essa, ma con un’efficacia limitata. Se la linea 'shock' sarà applicata sull’arma, allora l'energia fluirà attraverso l'incisione 'shock' e creerà una vibrazione ad alta frequenza, aumentando la capacità di penetrazione e il taglio..."


Lin Ming spiegò facilmente l'incisione 'shock' proprio come Qin Xingxuan aveva previsto. Se era in grado di disegnare l'incisione 'shock' con una tale abilità, allora naturalmente doveva conoscere i principi dietro ad essa! Sarebbe stato strano se non lo avesse saputo!


Questo stimolò lo spirito competitivo di Qin Xingxuan! Non avrebbe lasciato che questo ragazzo la superasse! Chiese: "Allora, conosci anche la tecnica di iscrizione del simbolo 'bandiera' e i principi dietro di esso?" Aveva abbandonato le linee di fondazione relativamente semplici e alzò la posta prendendo in considerazione i simboli di fondazione più complessi. Tuttavia questo naturalmente non poteva confondere Lin Ming! La sua comprensione dei simboli fondamentali era molto più profonda e misteriosa di quella dei maestri del continente Tianyan.


Disegnò con calma il simbolo. Sebbene i simboli fondamentali fossero abbastanza complessi, le dita di Lin Ming non si fermarono minimamente e, in un batter d'occhio, il simbolo tortuoso brillò a mezz'aria.


Ora perfino Qin Xingxuan era in soggezione. Un simbolo fondamentale era molto più complesso, con il doppio delle linee, ed era ancora più complicato imprimere energia nel simbolo, ma Lin Ming l'aveva fatto così facilmente. Questo aveva già sorpassato di gran lunga Qin Xingxuan!


Mio dio, questo era un genio! Incredibilmente questo ragazzino qualunque si era rivelato un genio tra i geni nel campo delle iscrizioni!


Ma chi era il suo maestro da cui aveva imparato queste tecniche di incisione così divine? A giudicare dal suo aspetto non poteva provenire da qualche grande famiglia aristocratica. Era possibile che fosse un apprendista di qualche antico saggio o uno straordinario eremita a cui piaceva vivere in montagne remote e solitarie?


Qin Xingxuan trovava Lin Ming molto misterioso e continuò a metterlo alla prova. Più discutevano e più ne rimase sorpresa! Lin Ming non era come sembrava! C'erano 3.600 linee e 4.900 simboli che ammontavano a 8.000 tipi diversi, e li elencava con noncuranza, come se fosse familiare con ciascuno di essi!


In confronto alla sorpresa di Qin Xingxuan, la Sorella Maggiore era rimasta confusa davanti ai due iscrizionisti che discutevano in un linguaggio che sembrava alieno; poté solo osservare Xingxuan che mostrava sempre più stupore e ammirazione.


La Sorella Maggiore capiva molto bene Xingxuan. Non bisogna farsi ingannare dalla sua espressione elegante e fredda! Trattava tutti con educazione e grazia, ma la verità era che il suo talento di grado sei e la sua immensa forza le avevano riempito il cuore di arroganza. Prima d'ora non aveva mai dato una così grande considerazione a qualcuno della sua stessa generazione.


Alla fine la Sorella Maggiore rimase sconvolta. Capì solo una cosa; oggi sarebbe stato impossibile confiscare il tesserino di questo ragazzo!


Me**a! Aveva fatto un errore del genere! Pestò i piedi a terra. Come poteva immaginare che questo campagnolo qualunque sarebbe stato un qualche talento nel campo delle iscrizioni!


La Sorella Maggiore stava davvero impazzendo!


Gradualmente, l'espressione di Qin Xingxuan divenne sempre più rispettosa e umile. Aveva scoperto che, conversando con Lin Ming, la sua conoscenza dei simboli e delle strutture dell'energia aveva ampliato le sue vedute grazie alla profondità della sua comprensione.
Era una sensazione gratificante.


Qin Xingxuan fu in grado di confermare i suoi sospetti: Lin Ming era un raro talento che poteva capitare una volta ogni cent'anni. Ma dietro di lui c'era un mistero ancora più grande!
Questo maestro nell'ombra che lo aveva istruito doveva essere un Maestro di iscrizioni con conoscenza e autorità assolute! Perfino il suo maestro al confronto sarebbe stato come una candela di fronte al sole.


Da dove proveniva questo ragazzo?


Qin Xingxuan era davvero incuriosita, non solo per la discussione da cui aveva appena tratto beneficio, ma anche nei confronti di Lin Ming stesso e del suo misterioso maestro che avrebbe avuto un’importanza straordinaria per la famiglia Qin!


Con quel pensiero Qin Xinghuan disse: "Stanno per iniziare le lezioni di guqin, quindi mi dovrai scusare. È stato meraviglioso conversare con te oggi. Se possibile forse, quando le lezioni di guqin finiranno, allora potremmo andare al Padiglione dello Splendore per un breve pasto, ed... esplorare... i principi dell'iscrizione delle tecniche insieme. Va bene per te?"


La voce dolce e gradevole di Qin Xingxuan era molto persuasiva, insieme alla sua espressione sincera e all'aspetto angelico, renderebbero difficile rifiutare a qualunque uomo.


La verità era che Lin Ming non voleva rifiutare. Non solo le origini di Qin Xingxuan erano incredibili e lei era bellissima, era anche raro il fatto che trattasse bene gli altri e che non si desse arie. Di fronte ad una ragazza del genere era impossibile avere alcuna traccia di malizia.


Tuttavia Lin Ming non aveva tempo e mancavano solo tre mesi all'esame del Palazzo delle Sette Arti. Doveva guadagnare soldi durante questo periodo per ottenere le medicine di cui aveva bisogno, poi incidere le iscrizioni sulle medicine e aumentare il più velocemente possibile la propria coltivazione, tutto per entrare nel Palazzo delle Sette Arti.


Anche se fosse entrato nel Palazzo delle Sette Arti avrebbe comunque avuto bisogno di forza.
Quel viscido Zhu Yan che avrebbe sicuramente attaccato briga. Senza diventare più forti, non sarebbe stato in grado di tenere testa a Zhu Yan e sarebbe stato distrutto miserabilmente!


Lin Ming non aveva più interesse nel rimanere nella classe di guqin, poi pranzare con una bella donna, e dopo continuare a chiacchierare perdendo tutta la giornata per poi accordarsi per un nuovo incontro. Per Qin Xingxuan questo andava benissimo, ma Lin Ming non avrebbe imparato nulla! Dopotutto in quello scambio di prima, era stata Qin Xingxuan ad ottenere tutti i vantaggi e le intuizioni, e non c'era alcuna nuova conoscenza o ispirazione che potesse offrirgli!


Quindi Lin Ming rifiutò con un po' di rimorso e disse: "Mi dispiace molto, ma oggi ho delle cose da fare, quindi devo andare via subito."


"Oh... Io... eh, avrei dovuto saperlo." Qin Xingxuan disse dispiaciuta e le sue guance arrossirono. Non aveva considerato la possibilità di un rifiuto.
Qin Xingxuan fin da quando era bambina non aveva mai invitato un ragazzo della sua stessa età a pranzare! Ma le era stato chiesto innumerevoli volte! E tutte quelle volte aveva rifiutato visto che di solito mangiava insieme alla sua amica di vecchia data. Quando respingeva gli inviti, non aveva provato alcuna emozione. Ma questa volta era stato il suo turno e scoprì che provocava molta amarezza, come se avesse sofferto un'ingiustizia. Dopotutto anche se proveniva da una grande famiglia aristocratica, il suo cuore era ancora quello di una ragazza di quindici anni!


Di fronte al rifiuto di Lin Ming, la Sorella Maggiore rimase scioccata e quasi si avvicinò per dargli un ceffone. Nella sua mente c'era solo un pensiero! Questo qui... ha davvero rifiutato l'unica e sola Qin Xingxuan!


Mio dio!


Una cosa del genere era davvero possibile in questo bellissimo mondo!?


Era davvero un uomo!?





