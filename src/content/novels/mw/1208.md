---
title: Capitolo 1208 – Battaglia di alto livello nel Grande Mondo delle Vere Arti Marziali
pubDate: 2025-12-15T08:37:10.331Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" rel="noopener" target="_blank">https://shop.spreadshirt.it/novelle-leggere/</a>


<em>Capitolo regolare,
15 capitoli in coda (15 di Lorenzo), 0/5
da editare
-Schadenfreude</em>


Per tutta l'ampia Cresta Sigilla Demoni c'erano molte valli profondo e nascoste. Se uno fosse entrato in una di esse e avesse sigillato le entrate con delle formazioni, sarebbero diventate un posto relativamente sicuro per allenarsi.


In quel momento Lin Ming si era isolato in una valle e stava meditando.


Stava nutrendo il suo terzo marchio con l'energia del mondo dei sogni che aveva assorbito da Domatore di Draghi. Questo segno del sogno divino ora stava brillando, stava per raggiungere la percezione.


"L'essenza del corpo, l'energia e il divino, ognuno corrisponde ad un sistema di coltivazione differente... allo stesso modo il Cubo Magico, la Perla Demoniaca e la Tessera Viola corrispondono ognuno ad un aspetto dell'essenza, dell'energia e del divino. Questa non dovrebbe essere una coincidenza, ma una delle verità che esistevano in origine in questo universo. Nell'arco di tutti questi innumerevoli anni, questi tre sistemi sono cresciuti e si sono sviluppati costantemente, ma a causa delle regole dell'universo, coltivare il sistema dell'essenza è diventato più pratico."


"Se non sbaglio, il Cubo Magico, la Perla Demoniaca e la Tessera Viola sono i tre strumenti divini più potenti per aiutare a coltivare l'anima, il corpo e l'essenza. Con essi, si potrebbe coltivare il sistema corrispondente ottenendo il doppio dei risultati con metà degli sforzi. Quando l'Empireo Primordius ha combattuto con l'Empireo Vendicatore del Fulmine in passato, è stato a causa della Perla Demoniaca. Anche l'Empireo Primordius dovrebbe aver allenato il corpo e l'energia. E con la sua coltivazione e il supporto della Perla Demoniaca, alla fine è avanzato allo stadio delle Nove Stelle del Palazzo del Dao!"


Lin Ming aveva la sensazione di capire sempre di più questi antichi segreti. Era stato un colpo di fortuna per le Terre Sacre Qianyu poter ottenere il Cubo Magico. Erano passati centinaia di milioni di anni da quando il Cubo Magico era apparso, probabilmente anche allora era stato ottenuto da qualche praticante di arti marziali e aveva causato una catastrofe sanguinosa.


"Se potessi ottenere tutti e tre quegli oggetti divini, mi chiedo a che livello arriverei..."


 Lin Ming non riusciva ad immaginarselo.


C'erano dei motivi per cui gli Empirei Primordius e Sogno Divino erano riconosciuti come le esistenze più formidabili nella loro categoria. Questo perché, mentre allenavano il sistema di raduno di essenza, avevano anche praticato un altro sistema ottenendo grandi risultati. Questo era qualcosa con cui gli altri Empirei non potevano rivaleggiare.


"Mi sto concentrando sui sistemi di raduno dell'essenza e della trasformazione del corpo, ma se potessi ottenere la Tessera Viola e la Perla Demoniaca, allora sarebbe ottimo."


Lin Ming si era reso conto che, in realtà, il Cubo Magico era lo strumenti meno prezioso tra di essi per lui. Questo perché i suoi risultati nella coltivazione dell'anima erano i più bassi.


<em>'Una volta che sarò abbastanza forte, sicuramente tornerò nell'Antico Abisso demoniaco... lo esplorerò e vedrò quali segreti contiene. Forse la Perla Demoniaca potrebbe essere lì...'</em>


Mentre ci pensava sentì un grido in lontananza. Visto che queste urla erano riecheggiate per le foreste e le valli, si erano connesse insieme formando uno strano suono che rendeva difficile distinguere tra una sillaba e l'altra.


In questo discorso, Lin Ming sentì il suo nome.


"Mm?"


Alzò le sopracciglia. Si mosse e un momento dopo lasciò la valle.


Dopo aver inondato le sue orecchie di vera essenza, finalmente Lin Ming riuscì a sentire queste grida.


"Lin Ming! Ora sei spacciato! Sbrigati e vieni a morire!"


"Lin Ming, l'apprendista Maggiore delle mie Terre Sacre ti sta aspettando alle porte della città delle Vere Arti Marziali, oserai affrontarlo?!"


"Lin Ming, maledetta tartaruga, sei troppo spaventato?!"


Diversi discepoli stavano gridando continuamente, potevano coprire l'intera Cresta Sigilla Demoni.


"L'apprendista Maggiore, è quel Wu Guiyun?"


Lin Ming ricordava il nome che gli avevano riferito i discepoli della Montagna dei Cinque Fiori. Era il primo in quanto a punti merito nell'intero Grande Mondo delle Vere Arti Marziali!


La sua forza era considerata inferiore a quella di Zanna di Drago, ma era comunque il secondo maestro più potente in tutto il Grande Mondo delle Vere Arti Marziali.


"Wu Guiyun sta aspettando la mia sfida alle porte della città delle Vere Arti Marziali?"


Lin Ming si sfregò il mento, aveva un sorriso pensieroso sul volto. "Interessante. All'inizio avevo intenzione di cercarti, ma sei tu a cercare me invece. Inoltre mi stai sfidando in modo così arrogante. Se non ci andassi, non sarebbe ingiusto per te?"


Combattere contro Wu Guiyun ora era uno dei desideri più fervidi per Lin Ming. Tra tutti i discepoli delle Terre Sacre delle Vere Arti Marziali, era quello con il più alto numero di punti merito. Se Lin Ming lo avesse ucciso, allora avrebbe ottenuto una considerevole quantità di energia del mondo dei sogni, sufficiente a fare arrivare quasi alla perfezione il suo quarto marchio.


Date le grida, non fu solo Lin Ming a sentire i discepoli, ma anche tutti gli altri discepoli che stavano cacciando nella Cresta Sigilla Demoni.


"Chi è Lin Ming? È qualcuno degno di ricevere una sfida da Wu Guiyun? È quel tipo che ha attaccato ripetutamente discepoli delle Terre Sacre delle Vere Arti Marziali negli ultimi giorni?"


"Sì, è lui! Provengo dalla Capitale Imperiale Immemore, quindi lo conosco. Lin Ming è il tipo che, nell'asta della città imperiale, ha comprato la Pillola del Mondo Sconfinato con sette biliardi di pietre del sole viola."


"Cosa? 7 biliardi? Pietre del sole viola?!"


Molti partecipanti furono sbalorditi da questa cifra. La maggior parte di loro proveniva da Terre Sacre ordinarie, così per loro 7 biliardi era una cifra astronomica.


"Erano sicuramente pietre del sole viola. Questo Lin Ming è estremamente potente. Ha ucciso molti maestri e non mantiene nemmeno un basso profilo. Ora, visto che ha continuato a maltrattare quei discepoli di basso livello delle Terre Sacre delle Vere Arti Marziali... credo che alla fine si stiano mobilitando contro di lui..."


"Le Terre Sacre delle Vere Arti Marziali sono abituate ad essere le più prepotenti e non permettono che gli altri sfidino la sua dignità. Non so se accetterà o no questa sfida, ma andremo comunque alle porte della città per dare un'occhiata."


"Mm, stavo pensando anche io la stessa cosa."


Dopo aver sentito questa sfida, i molti praticanti di arti marziali della Cresta Sigilla Demoni si precipitarono verso la città delle Vere Arti Marziali.


Tra questa folla c'erano anche molti nemici di Lin Ming: i tre prodigi del Palazzo Marziale Sheng e Zhong Wenshu.


"Questo Lin Ming se l'è davvero cercata. E pensare che ha osato provocare le Terre Sacre delle Vere Arti Marziali! Ahahah!" Gongolò Zhong Wenshu, era contento che Lin Ming avesse problemi.


"Nonostante non abbia potuto ucciderlo io, vederlo morire mi farà sentire molto meglio." Fece da eco Sheng Yueping.


Comunque Sheng Tianhao rimase in silenzio, perso nei suoi pensieri. Ricordava bene la forza di Lin Ming. Inoltre aveva avuto la sensazione che fosse imperscrutabile. Non sapeva se Wu Guiyun avrebbe potuto ucciderlo.


"Andiamo! Torneremo in città e ci godremo lo spettacolo!" Disse con entusiasmo Sheng Yueping.


.....


Presto, molti partecipanti si radunarono nella maestosa città delle Vere Arti Marziali. Anche il cielo sopra la città era una zona in cui non si poteva combattere. Molti praticanti di arti marziali si radunarono in questa zona sicura, così da poter guardare il combattimento in pace.


In quel momento, alle porte della città delle Vere arti Marziali, sette o otto discepoli delle Terre Sacre delle Vere Arti Marziali erano in riga. Questi sette o otto uomini erano tutti discepoli principali delle Terre Sacre delle Vere Arti Marziali.


E di fronte a loro c'era un trono fatto di metallo. Il retro del trono era pieno di immagini di draghi e fenici. Wu Guiyun era seduto su di esso. Indossava abiti bianchi e era reclinato all'indietro con fare imperioso, aveva appoggiato la testa su un pugno, dalla sua postura sembrava molto soddisfatto.


"Apprendista Maggiore, questo ragazzo potrebbe essere troppo spaventato per mostrarsi. Se non lo farà, allora avremo aspettato inutilmente." Dissero diversi discepoli delle Terre Sacre delle Vere Arti Marziali.


Wu Guiyun sorrise lievemente. Disse:"Non c'è bisogno di preoccuparsi. Sta arrivando... e apparirà ora."


"Mm?"


Diverse persone guardarono all'orizzonte, potevano distinguere il profilo di qualcuno. Era un giovane con un abito blu e si stava avvicinando con una velocità incredibile. In un solo respiro di tempo era apparso di fronte a loro.


"È davvero lui!"


"È davvero venuto, è piuttosto coraggioso!"


<em>Ho!</em>


Lin Ming atterrò sull'enorme piazza di fronte alla città delle Vere Arti Marziali. Il suo arrivo attirò gli sguardi di tutti i presenti.


Le persone che non avevano visto Lin Ming prima si precipitarono tutti a vederlo. Volevano vedere che tipo di mostro avrebbe osato provocare apertamente le Terre Sacre delle Vere Arti Marziali e aveva perfino fatto intervenire Wu Guiyun.


"È Lin Ming!"


"Non sembra niente di speciale."


Quando queste persone videro Lin Ming, non notarono nulla di speciale in lui. Notarono solo che la sua vera essenza era più densa del solito e i suoi occhi erano più brillanti del solito. Era comunque estremamente difficile valutare la sua forza dipendendo solo da questi fattori.


"Lin Ming?" Chiese direttamente Wu Guiyun, alzandosi dal suo trono.


"Wu Guiyun?" Lin Ming rispose con un'altra domanda. Mentre parlava, sorrise in modo astuto, la sua espressione sembrava un po' entusiasta.


"Interessante!" Wu Guiyun si alzò. "Sembra che tu sia sicuro di te. È come se credessi di vincere..."


"E tu sei uguale." Lin Ming tirò fuori lentamente la Lancia del Sangue della Fenice dall'Anello Viola. La sua mano destra afferrò l'asta dell'arma e disegnò un arco a mezz'aria. Poi lo puntò verso Wu Guiyun in chiaro segno di provocazione.


"Sembra che entrambi siamo sicuri della nostra forza!"


Wu Guiyun sogghignò. Tirò fuori una spada dall'anello spaziale. Quasi tutti i membri delle Terre Sacre delle Vere Arti Marziali usavano questo tipo di armi.


"Le parole sono inutili. Combattiamo!"


Con queste parole, l'aura di Lin Ming divampò. In quel momento sembrava un picco di montagna inoppugnabile, nessuno riusciva a vederne i limiti.
                                


                                



