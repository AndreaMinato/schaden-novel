---
title: Capitolo 1209 – Una Forza Superiore
pubDate: 2025-12-15T08:37:10.331Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" rel="noopener" target="_blank">https://shop.spreadshirt.it/novelle-leggere/</a>


<em>Capitolo regolare,
15 capitoli in coda (15 di Lorenzo), 0/5
da editare
-Schadenfreude</em>


<em>Chi chi chi!</em>


L'aura di Lin Ming sembrò sostanzializzarsi, diventando affilata come una lancia e scagliandosi verso Wu Guiyun e stridendo contro la sua vera essenza protettiva.


Wu Guiyun rimase indifferente. Disse con calma:"Che aura meravigliosa! Sei davvero abile, ma vediamo se potrai sopportare la mia aura!"


 Gridò Wu Guiyun e la sua aura si estese come un oceano sconfinato. Questa energia si radunò in un'enorme onda che si lanciò all'orizzonte, spazzando via le nuvole. Tutti i partecipanti vicini furono costretti ad arretrare.


Questo era un uomo davvero potente, capace di sdegnare il resto del mondo!


"Ahah! L'apprendista Maggiore è troppo feroce!"


"Solo dal potere della sua aura, sicuramente è il guerriero più potente del Grande Mondo delle Vere Arti Marziali. Supera perfino il potere di un discendente di un Empireo. Nemmeno un dio o budda potrebbero fermarlo!"


"Chi osa dire che Zanna di Drago è più feroce dell'apprendista maggiore? Se l'apprendista maggiore rilasciasse tutta la sua forza, chi potrebbe fermarlo? Figuriamoci questo Lin Ming che è solo agli inizi del Mare Divino Realm! Se sconfiggesse davvero l'apprendista maggiore allora il suo talento sarebbe uguale a quello di un discendente di un Empireo!"


Lin Ming era al picco degli inizi del Mare Divino Realm. Per lui il divario di coltivazione tra lui e Wu Guiyun non era così significativo. Per lui era comunissimo, per un talento di grande livello però, più si avvicinava al limite, più grande era l'influenza della coltivazione. Se avesse battuto qualcuno di talentuoso come Wu Guiyun con due gradi di svantaggio, allora sarebbe stato davvero incredibile!


Mentre Wu Guiyun mostrava la sua grandezza, tutti i discepoli attorno spalancarono gli occhi. Guardarono con attenzione il campo di battaglia per evitare di perdersi un solo dettaglio.


<em>Kacha!</em>


Wu Guiyun avanzò e le rocce sotto i suoi piedi si spaccarono. questo passo sembrò calpestare i cuori di tutti i presenti, facendoli sussultare.


"Fammi vedere se hai l'abilità di farmi usare la mia potenza trascendente!"


Mentre Wu Guiyun diceva queste parole, tutti gli altri a parte i discepoli delle Terre Sacre delle Vere Arti Marziali ne furono scioccati.


Potenza trascendente!


Queste parole erano leggendarie per loro!


"Wu Guiyun conosce davvero una potenza trascendente?"


"Cielo, una potenza trascendente! Un'arte di massimo livello creata da un Empireo!"


Questi discepoli di ordinarie Terre Sacre e famiglie marziali erano rimasti senza parole, ma le loro espressioni si riempirono di invidia. Una potenza trascendente era qualcosa che non avrebbero potuto nemmeno vedere.


Per quanto riguardava i discepoli delle Terre Sacre delle Vere Arti marziali, provarono orgoglio quando videro le reazioni degli altri. Anche se non erano degni di apprendere una potenza trascendente, erano comunque fieri del fatto che il loro Sect ne possedesse una.


La potenza trascendente delle Terre Sacre delle Vere Arti Marziali era stata ottenuta dal loro Re del Mondo da giovane durante un'avventura nel Regno Divino. In effetti, il motivo per cui la sua Terra Sacra era riuscita ad ottenere una potenza trascendente era per la potenza del suo capo. Durante la loro giovinezza, questi Re del Mondo avrebbero potuto ottenere facilmente i primi tre posti nell'Incontro di Arti Marziali Assoluto. Una persona del genere aveva un destino mostruoso, quindi ottenere una potenza trascendente non era troppo strano.


Tuttavia, anche se una Terra Sacra possedeva una potenza trascendente, solo il discepolo numero uno di ogni generazione avrebbe avuto i requisiti per studiarla nel Divino Palazzo delle Vere Arti Marziali. Questo perché c'era una sola tavoletta di giada ed era anche incompleta.


Solo una persona poteva percepirla visto che ce n'era una. Le Terre Sacre delle Vere Arti Marziali avevano molti membri e, a parte gli attuali geni, anche le figure di alto livello del momento dovevano praticarla. Come avrebbero potuto permettere ad un discepolo ordinario di avere un turno per esaminarla?


Inoltre, visto che era incompleta, un giovane avrebbe avuto bisogno della guida di un grande maestro. Questo era un costo ancora superiore. A parte Wu Guiyun, gli altri discepoli come Domatore di Draghi non potevano godere di un trattamento del genere.


"Umpf, le nostre Terre Sacre delle Vere Arti Marziali avevano già questa potenza trascendente da quando sono state fondate. Non è strano che l'apprendista maggiore Wu Guiyun la conosca."


Disse un discepolo delle Terre Sacre delle Vere Arti Marziali con un'espressione tranquilla, ma in realtà era estremamente soddisfatto.


"Questa è l'eredità di una Terra Sacra di un Re del Mondo. Nonostante il Grande Mondo delle Vere Arti Marziali abbia il Palazzo della Doppia Polarità, il Palazzo Marziale Sheng e molte altre Terre Sacre, queste altre non possono essere paragonate affatto con il nostro Sect in quanto ad eredità, meriti, ricchezza e numero di geni!"


Quando questo discepolo delle Terre Sacre delle Vere Arti Marziali notò gli sguardi degli altri su di lui, si riempì di gioia. Era come un nobile che arrivava nella campagna e vedeva tutti i paesani ricchi che lo guardavano con timore reverenziale. Questo naturalmente gli avrebbe dato un senso di superiorità.


Non poté che pensare:'<em>Non sono altro che insetti dalle vedute ristrette.'</em>


<em>'Potete considerarlo come un ampliamento dei vostri orizzonti. Dovreste ringraziare quello stupido moccioso di Lin Ming per poter assistere alla forza di qualcuno che conosce una potenza trascendente. Altrimenti nessuno di voi sarebbe stato degno di vedere l'apprendista maggiore Wu Guiyun...'</em>


Pensò il discepolo, ma desiderava anche che Lin Ming potesse resistere un po' di più, perché nemmeno lui aveva visto Wu Guiyun usare la sua potenza trascendente.


In quel momento, al centro del campo di battaglia, Lin Ming stava guardando Wu Guiyun con indifferenza.


Potenza trascendente...


Cos'era la potenza trascendente delle Terre Sacre delle Vere Arti Marziali?


In passato, quando aveva combattuto contro Chi Zayun delle Terre Sacre della Luce Cremisi, ciò che aveva praticato Chi Zayun non era una vera potenza trascendente, ma un metodo di coltivazione che il Re del Mondo del suo Sect aveva percepito attraverso una tavoletta di giada. Alla fine poteva essere considerata solo una tecnica originale del Re del Mondo della Luce Cremisi.


Non era paragonabile al metodo di coltivazione di un Empireo.


Da questo si poteva capire il divario che c'era tra di esse. Nonostante le Terre Sacre della Luce Cremisi fossero anch'esse una Terra Sacra di un grande Re del Mondo, chiaramente erano inferiori a quelle delle Vere Arti Marziali.


Alla fine Wu Guiyun attaccò. La sua spada rilasciò un raggio di 10.000 piedi di luce dorata. La sua energia trapassò ogni barriera.


"Lama di Luce che Illumina il Mondo!"


Menò un fendente e il raggio di luce squarciò il cielo e la terra. Trapassò il terreno, creando un enorme buco nel suolo. Di fronte ad un colpo così aggressivo, Lin Ming rimase calmo. Attivò la Forza del Dio Blasfemo e sollevò la Lancia del Sangue della Fenice per poi colpire verso il basso. Con uno slancio indomito, impattò sul terreno. Con un'esplosione, un'onda d'urto ancora più grande di quella di Wu Guiyun si estese in avanti, levandosi al cielo. Ovunque andasse, distruggeva le rocce e scaraventava via frammenti di pietra.


La luce di lancia e quella di spada si scontrarono. Per un po' ogni suono tra il cielo e la terra fu inghiottito da questo colpo. L'impatto terrificante formò un'onda d'urto mostruosa!


Innumerevoli macigni collassarono e perfino le montagne vicine si spaccarono. Tutti i praticanti di arti marziali attorno gridarono allarmati e attivarono la loro vera essenza protettiva fino al limite, ritirandosi sempre di più. Alcuni furono scaraventati all'indietro e vomitarono boccate di sangue. Nonostante fossero tutti discepoli geniali che erano a migliaia di piedi di distanza, furono comunque feriti dalle onde d'urto.


Era evidente quanto fosse animata questa battaglia.


In quel momento, Lin Ming avanzò. Il suo corpo diventò un vago turbinio blu. Aprì tutte e sette le porte e la sua forza arrivò a milioni di milioni di jin. Al momento poteva essere definito una bestia feroce in forma umana!


"Usa la tua potenza trascendente!"


Manuale del Tiranno Celeste – Cento Onde Continue!


<em>Bang!</em>


Una forza sovrannaturale che superò cento milioni di jin si scatenò, riversandosi completamente nella Lancia del Sangue della Fenice. Un colpo di spada non avrebbe potuto bloccare un potere esplosivo del genere.


Le pupille di Wu Guiyun si contrassero. Era evidente che fosse impossibile per lui bloccare l'attacco di Lin Ming, i lineamenti del suo corpo divennero sfocati.


Era il più grande maestro della giovane generazione delle Terre Sacre delle Vere Arti Marziali, Wu Guiyun non era un uomo ordinario. I suoi movimenti erano straordinari quanto i suoi attacchi. Si divise in 108 immagini residue, tutte completamente indistinguibili l'une dalle altre.


"Che parole audaci. Che importa quanto è forte il tuo colpo? Se non puoi toccare il nemico, allora sarà inutile. La mia tecnica di movimento potrebbe non essere una potenza trascendente, ma è comunque una tecnica di movimento di massimo livello creata da un Re del Mondo!"


Wu Guiyun rise spudoratamente. Nonostante una lancia fosse più potente di una spada, finché le sue tecniche di movimento fossero state abbastanza formidabili, sarebbe riuscito ad evitarla.


Lin Ming sorrise lievemente. La sua energia si concentrò sul suo mondo interno. La Forza del Dio Blasfemo si attivò, l'intento marziale demoniaco si scatenò!


<em>Hou!</em>


Mentre un loto rosso sangue fioriva nel mondo, una vasta energia sconfinata avvolse l'intera regione.


Spazio primordiale - apertura!


La tecnica di movimento di Wu Guiyun in origine faceva parte del Concetto di Velocità. Tuttavia, sotto la copertura dello spazio primordiale, 107 delle 108 immagini residue svanirono, lasciando solo l'originale. Perfino Wu Guiyun stesso sentì l'influenza dello spazio primordiale. La sua forza diminuì di molto e aveva difficoltà a muovere la vera essenza nel suo corpo.


Che sorta di campo di forza era questo?!


Mentre Wu Guiyun era sbalordito, Lin Ming si era già precipitato di fronte a lui!


La Lancia del Sangue della Fenice piombò su di lui!


Wu Guiyun spalancò gli occhi. Menò un fendente verso Lin Ming.


<em>Crack!</em>


Sotto la forza di 100 milioni di jin, la luce di spada di Wu Guiyun fu tagliata facilmente. La Lancia del Sangue della Fenice continuò ad avanzare, dritta verso la testa di Wu Guiyun!


Wu Guiyun cambiò espressione. "Arte della Barriera delle Vere Arti Marziali!"


Quando vide che stava per essere colpito, gridò e una barriera dorata apparì attorno al suo corpo. Stava usando le Leggi del Metallo.


Le Terre Sacre delle Vere Arti Marziali includevano maestri di innumerevoli arti mistiche. Ogni discepolo poteva trovare una legge e un metodo di coltivazione adatto a sé.


Lin Ming ignorò questo nuovo sviluppo e continuò il suo attacco. Quando colpì la barriera, risuonò un forte crepitio e una miriade di fessure apparirono nella protezione per poi romperla completamente!


Tuttavia, a causa di quel lieve ritardo, Wu Guiyun riuscì a sferrare un secondo colpo di spada!


<em>Crack!</em>


La brillante luce di spada si scontrò con la Lancia del Sangue della Fenice. Wu Guiyun fu scaraventato all'indietro, come se fosse stato colpito da una montagna.


Questa quantità di forza terrificante non era stata completamente deviata. Gran parte di essa fu trasmessa al corpo di Wu Guiyun, facendo agitare il suo sangue.


Solo dopo essere volato indietro per diverse chilometri riuscì a fermarsi e a riprendere l'equilibrio.


Durante questo scambio, Wu Guiyun era stato sconfitto. Cercò di calmare il sangue che ribolliva e lanciò un'occhiataccia verso Lin Ming.


"Tu..." Wu Guiyun non poteva credere che l'attacco di Lin Ming fosse così terrificante. Era davvero agli inizi del Mare Divino Realm?


"Che campo di forza è quello?!?!"


Lin Ming non rispose. Disse soltanto:"Usa la tua potenza trascendente."
                                


                                



