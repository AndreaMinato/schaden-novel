---
title: Capitolo 121 - Svanisce il Simbolo di Sangue
pubDate: 2025-10-16T07:28:18.431Z
tags:
    - mw
---


BUON CAPODANNO!!
-Schadenfreude


Contando sulla sua forza dell'anima e alle sue riserve di vera essenza, Lin Ming riuscì a continuare a lavorare per tutto il pomeriggio. Aveva spesso raggiunto i suoi limiti, ma anche questo era un modo per allenarsi. Senza sforzare i propri limiti sarebbe stato davvero difficile progredire.


Quando la sua vera essenza stava per esaurirsi, Lin Ming non si tratteneva dall'usare delle pietre di vera essenza e usare il suo intento marziale etereo.


Con il passare del tempo il sole cominciò a tramontare. La luce che prima sbirciava nella stanza si attenuò. Wang Yuhan accese una lanterna. Vedendo il ragazzo ancora seduto a meditare e a regolare il suo respiro, esitò perché non voleva disturbarlo. Dopo un po' Wang Yuhan non riuscì a resistere e disse, "Signor Lin... dovremmo mangiare..."


"Oh? Sì, naturalmente, mangia prima tu. Portami solo qualcosa di buono. Sto quasi finendo di recuperare e poi finirò di disegnare questo simbolo."
<em>
Disegnarne un altro?</em>


Wang Yuhan era senza parole, questo sarebbe stato il settimo.


Disegnare sette simboli in un pomeriggio e per di più complessi... nemmeno un maestro di massimo livello ci sarebbe riuscito.


Wang Yuhan non si paragonava più a Lin Ming, ormai lo considerava allo stesso livello di suo nonno.


Scuotendo la testa Wang Yuhan andò a cenare. Quando ritornò, Lin Ming stava già iniziando a disegnare il settimo simbolo ed era quasi a metà dell'opera.


Wang Yuhan si fece da parte e appoggiò il piatto pieno di cibo che aveva portato. Guardò in silenzio ogni movimento di Lin Ming, imprimendolo nella memoria e a volte avrebbe istintivamente sporto la mano e avrebbe provato a seguire le sue mosse. Lo faceva anche se era consapevole che sarebbe stato inutile visto che era impossibile scoprirne i segreti dall'esterno.


Mentre il tempo passava lentamente Wang Yuhan guardò le magnifiche linee di iscrizione e poi volse lo sguardo verso Lin Ming. Vide come le sue dita danzavano nell'aria e le luci che erano sotto il controllo della sua vera essenza. Notò anche il sudore che gli imperlava il volto e la sua espressione incredibilmente concentrata.


Gradualmente Wang Yuhan entrò in uno stato di trance. Fissava Lin Ming e le sue dita, in quel momento gli sembrava quasi di essere stata contagiata dalla dedizione del ragazzo.


Wang Yuhan si scosse dal suo torpore non appena Lin Ming sbuffò leggermente. Le decine di simboli cominciarono a condensarsi in un solo scintillio. Wang Yuhan riuscì a ricomporsi, era un po' agitata ed era arrossita.


"Settimo!" Lin Ming fece un lungo sospiro di sollievo e crollò sulla sua sedia. Ora non aveva nemmeno la forza per muovere un dito.


"Il... Signor Lin, il cibo si sta raffreddando."


"Oh." Lin Ming si sollevò, prese il piatto e iniziò a divorare il cibo. Wang Yuhan era seduta un po' rannicchiata a lato e guardava in silenzio la clessidra nella stanza, osservando la sabbia cadere, granello per granello.


"Nelle linee di fondazione, mentre disegni il motivo 'roccia', è meglio aggiungere una linea curva." Lin Ming osservò con noncuranza dopo aver finito metà della sua cena.


Wang Yuhan ne rimase leggermente sbalordita e poi si entusiasmò. Lin Ming le stava insegnando delle tecniche di iscrizione! Erano dei metodi di gran lunga superiori a quelli dell regno di Fortuna Celeste.


In quel momento Lin Ming aveva recuperato un po' della sua vera essenza. Disegnò un simbolo di 'roccia' nell'aria, rallentando il suo ritmo più che poteva per mostrare i vari cambiamenti nella forza dell'anima. In particolare, mentre disegnava la linea curva quasi si fermò. 


Lin Ming sapeva il motivo per cui Wang Yuhan aveva chiesto di essere sua assistente. Lo aveva aiutato per tutto il pomeriggio e aveva speso molta vera essenza e forza dell'anima. Eppure era davvero poco ciò che poteva imparare.


Era la cara nipote del presidente dell'Associazione Iscrizionisti. Una ragazza così orgogliosa aveva dovuto mettere da parte il suo riserbo per fargli da assistente. Se Lin Ming non avesse ricambiato il favore allora si sarebbe sentito in colpa.


Per questo nel tempo libero che aveva mentre mangiava, Lin Ming continuò ad insegnare delle linee di fondazione a Wang Yuhan. Nonostante non fossero da applicare un uso pratico, Lin Ming era sicuro che con il talento di Wang Yuhan sarebbe stata in grado di trarre un'ottima ispirazione da questo in futuro.


"Grazie Signor Lin." Wang Yuhan disse con sincera gratitudine.


"Sono io a doverti ringraziare invece."


"Umh... il Signor Lin tornerà domani?"


"Domani? Sì, dovrei tornare nel pomeriggio. Di mattina mi devo allenare nel Palazzo delle Sette Arti." A causa del test per diventare discepolo principale, il Palazzo delle Sette Arti aveva promesso a Lin Ming dieci giorni di tempo nelle formazioni principali ed era un tempo estremamente prezioso. Sarebbe stato uno spreco non utilizzarlo per esercitarsi nelle tecniche di iscrizione.


"Posso farle da assistente anche domani?" Wang Yuhan era piena di entusiasmo.


Lin Ming sorrise e disse, "Naturalmente."


...


Quella sera Lin Ming tornò nel Palazzo delle Sette Arti e iniziò a riflettere su ciò che aveva imparato oggi.


Nel pomeriggio aveva speso tre ore e mezza per disegnare sette simboli di iscrizione. I materiali di queste iscrizioni erano tutti preziosi. Lin Ming aveva fatto molti errori e ne aveva sprecato alcuni, tuttavia non aveva mai perso il controllo di un simbolo.


Secondo il regolamento l'Associazione Iscrizionisti i clienti dovevano pagare il servizio con dei materiali. Il prezzo totale equivaleva il doppio dei materiali usati, a volte dovevano anche pagare alcune commissioni per i servizi resi.


Dei materiali rimasti, il 60% andava al maestro iscrizionista ospite e il 40% all'Associazione.


Lin Ming prese i pochi materiali che poteva usare e poi scambiò il resto con dei punti.


<em>'Con il ritmo con cui sto guadagnando punti, probabilmente dopo dieci giorni potrò comprare alcuni materiali di cui ho bisogno. Per quanto riguarda quelli più rari dovrò aspettare finché non miglioro le mie tecniche, solo allora avrò l'opportunità di ottenerli. I materiali di quei due simboli di iscrizione per il corpo sono troppo difficili da ottenere.'</em>


<em>'Nel frattempo posso anche coltivare. Ho creato in continuazione dei simboli di iscrizione e ho usato diversi tipi di materiali. Non solo sto affinando le mie tecniche di iscrizione, ma la mia forza dell'anima sta aumentando lentamente.
Anche la 'Formula True Primal Chaos' sta migliorando; sento di stare per raggiungere il Minor Successo del secondo strato. Non pensavo di potermi allenare su così tanti aspetti con un solo metodo.'</em>


<em>'Il consumo delle pietre di vera essenza è davvero veloce. Ne ho già usate tre in un solo giorno. Questo è semplicemente bruciare soldi.'</em>


Nel regno di Fortuna Celeste il costo delle pietre di vera essenza, a seconda del loro grado di purezza, variava da 500 a 1000 liang d'oro. Quelle che il Palazzo delle Sette Arti forniva ai loro discepoli probabilmente erano quelle di più scarsa qualità, meno di 500 liang d'oro.


Ma le 100 pietre di vera essenza che il Principe Ereditario gli aveva dato erano di massima qualità e valevano 1000 liang d'oro ciascuna.


Erano rare da trovare nel regno di Fortuna Celeste ed era difficile scambiarle per denaro. Perfino le ricche famiglie aristocratiche avrebbero trovato difficile permettersele; quattro o cinque pietre di vera essenza insieme avevano lo stesso valore di un tesoro.


Lin Ming aveva oltre duecento pietre di vera essenza e le usava come se stesse mangiando caramelle. Non c'erano molte persone nella città di Fortuna Celeste in grado di farlo.


"Probabilmente le esaurirò in due mesi. Dovrò farmi aiutare dal Principe Ereditario per comprarle, alla peggio gli rimborserò i soldi." Dopo essere diventato un maestro iscrizionista ospite Lin Ming aveva trovato un modo di coltivare con cui poteva anche fare soldi.


Aveva calcolato che in un solo mese sarebbe stato in grado di guadagnare più di 200.000 liang d'oro senza problemi. Premesso però che ci fossero abbastanza praticanti di arti marziali che cercavano i suoi servizi.


Un normale maestro di iscrizioni sarebbe stato capace di creare 1 o 2 simboli al giorno. Questo perché se avesse continuato a farne di più, non sarebbe stato in condizioni ottimali per farlo e avrebbe avuto più difficoltà a disegnare un simbolo perfetto, rischiando così di danneggiare la sua reputazione.


Questi maestri iscrizionisti di solito lavoravano venti giorni ogni mese, potevano guadagnare venti o trentamila liang d'oro alla fine, posto che non fallissero.


Ma Lin Ming poteva disegnarne 7 o 8 al giorno. Poteva lavorare ogni giorno, era praticamente uno scherzo della natura.


Dopo essersi fatto un bagno, Lin Ming rimase nella vasca e usò l'intento marziale etereo. Lasciò che la vera essenza scorresse da sé, seguendo il percorso di circolazione perfetto. Il ragazzo stette seduto così per due ore.


Visto che la vera essenza fluiva in modo estremamente veloce, l'acqua nella vasca iniziò a riscaldarsi. Presto l'intero bagno era pieno di una densa nuvola di vapore. Ogni volta che Lin Ming respirava creava un turbine d'aria vorticante.


A mezzanotte il ragazzo si risvegliò dal suo stato di trance, le innumerevoli cellule nel suo corpo iniziarono ad agitarsi e il vapore nella stanza sparì improvvisamente.


Tuttavia, visto che era lì da tempo, l'intera stanza era diventata umida, perfino i vestiti di Lin Ming erano zuppi.


Mentre si alzò dalla vasca, il ragazzo diede un'occhiata all'Armatura Flessibile Viola oro e si immobilizzò di colpo. <em>Cosa...</em>


Lin Ming afferrò l'armatura sbalordito. Com'era scomparso il simbolo di sangue del maestro Houtian!?


Oggi era stato nell'Associazione Iscrizionisti e, per ragioni di sicurezza, Lin Ming aveva indossato l'Armatura Flessibile Viola oro. Non era successo niente, ma ora il simbolo di sangue era scomparso!


Era più accurato dire che ne era sparita la maggior parte. C'era ancora un piccolo angolo di esso, ma anche quello era diventato appannato.


Sembrava quasi inchiostro che fosse stato immerso nell'acqua.


Che la nebbia del bagno si fosse infiltrata nel simbolo e l'avesse rovinato? Come poteva essere, era un maestro Houtian.


O il Principe Ereditario era stato imbrogliato? Che fosse un falso?


No, non era possibile. Quando gli aveva dato quest'armatura l'aveva esaminata personalmente usando la sua forza dell'anima e aveva scoperto che conteneva l'essenza vitale di un maestro formidabile. In più era un simbolo scritto con una tecnica così raffinata da fondersi con il tesoro, era quasi come un simbolo di iscrizione.


Solo usando un metodo particolare avrebbe potuto rimuoverlo, altrimenti sarebbe stato praticamente impossibile toglierlo senza distruggere completamente il tesoro.


Quindi cosa diavolo era successo?
                                


                                



