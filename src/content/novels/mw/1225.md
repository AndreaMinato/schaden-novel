---
title: Capitolo 1225 – Incontro dettato dal destino
pubDate: 2025-12-15T08:37:10.334Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
2 capitoli in coda (2 di Lorenzo), 0/5
da editare
-Schadenfreude</em>


"Onorabile maestro."


Yan Yu'er si inchinò. Durante il periodo di tempo in cui Lin Ming era via dal clan dell'Antica Fenice, era stata riconosciuta ufficialmente come discepola da Huo Lieshi.


Il Sommo Anziano rise fragorosamente: "Bene! Hai fatto un buon lavoro! Xiao Ping, bene, anche tu sei stato bravo."


Xiao Ping un tempo era stato il discepolo numero uno del clan dell'Antica Fenice, ma ora era stato messo in ombra da Yan Yu'er. Durante i preliminari, Xiao Ping era arrivato solo circa alla 150esima posizione del suo grande mondo, un risultato di molto inferiore a quello di Yan Yu'er.


"Ringrazio il Sommo Anziano per la sua lode generosa."


Xiao Ping sorrise con amarezza, provava una strana emozione. Essere battuto da una ragazza più giovane di lui di otto o nove anni dalla coltivazione inferiore per lui era stata una grande perdita di reputazione.


"Va bene, sistematevi e preparatevi a partecipare alle semifinali. Il nostro clan dell'Antica Fenice avrà quattro discepoli nelle semifinali, è davvero un buon raccolto."


"Quattro discepoli?"


Yan Yu'er e Xiao Ping sussultarono. In quanto membri del clan dell'Antica Fenice, si erano aiutati a vicenda nel Mondo del Sogno Divino e avevano una comprensione generale dei punti merito di tutti gli altri loro compagni e quindi potevano capire chi era in grado di superare i preliminari e chi no. Stavolta solo tre discepoli avrebbero dovuto farcela. A parte Yan Yu'er e Xiao Ping, c'era anche un discepolo principale circa alla 1800esima posizione in un grande mondo. Era riuscito a stento ad avere successo.


Allora chi era questa quarta persona?


Huo Lieshi si era già aspettato che i due avrebbero fatto questa domanda. Disse misteriosamente: "Dovreste aver già immaginato chi è questa quarta persona..."


"È... è l'apprendista Senior Lin Ming?" Yan Yu'er si ricordò all'improvviso che diversi anni fa, Lin Ming aveva lasciato il clan dell'Antica Fenice per andare all'avventura. Considerato quanto tempo era passato, dovrebbe essere riuscito ad arrivare agli stadi iniziali o intermedi del Mare Divino Realm. Con il suo talento, Lin Ming naturalmente non si sarebbe perso un evento così importante!


"Sì, è esattamente Lin Ming!" Disse Huo Lieshi accarezzandosi contento la barba. Non poteva nascondere il suo ampio sorriso.


Yan Yu'er si rese conto all'improvviso del perché del buon umore del Sommo Anziano. Così doveva essere perché Lin Ming si era unito all'Incontro di Arti Marziali Assoluto. Con il suo talento, naturalmente Lin Ming avrebbe portato onore al clan dell'Antica Fenice.


Quando pensava a Lin Ming, il colorito di Yan Yu'er cambiò in modo strano. Provava un'emozione inspiegabile nei suoi confronti.


"I risultati dell'apprendista Senior Lin sono di molto superiori rispetto ai nostri?" Chiese Yan Yu'er.


"Ahah, Lin Ming ha dato a tutti una piacevole sorpresa. Nella sua posizione più alta è riuscito a farsi strada tra i primi 1000 nel Decreto Sigillo Divino ed è diventato il primo nel Grande Mondo delle Vere Arti Marziali. Dopo però... quel moccioso è troppo pigro, fin troppo pigro, e per questo la sua posizione è scesa. È finito al quarto posto nel Grande Mondo delle Vere Arti Marziali, ma è comunque riuscito a rientrare tra i primi 10.000 nella classifica del Regno Divino."


Anche se Yan Yu'er e Xiao Ping erano già preparati mentalmente, sussultarono sentendo questo. Diventare il primo in classifica in un Grande Mondo! E quello delle Vere Arti Marziali era di secondo ordine. Questo risultato era semplicemente troppo mostruoso.


"Apprendista senior Lin, è davvero..." Yan Yu'er sospirò. Per tutti questi anni non aveva osato cincischiare nemmeno per un attimo. Inoltre aveva mostrato il potere e il potenziale del suo sangue fino al limite. Aveva sperato di poter superare lentamente Lin Ming, o anche se non avesse potuto farlo, di poter accorciare le distanze tra loro. Eppure ora si era resa conto che il divario tra di loro stava solo diventando più ampio.


Per quanto riguardava Xiao Ping, rimase a bocca aperta, completamente senza parole. Provava un'incredibile invidia e gelosia. Sospettava che durante il loro viaggio nel Mistico Regno delle Bestie Divine, forse Lin Ming avesse rubato il divino osso di drago.


Quando l'osso era svanito all'improvviso, nessuno sapeva dove fosse finito Lin Ming. Pensava che il giovane fosse morto, ma alla fine Lin Ming era stato trasmesso fuori dal mistico regno. Visto che la coltivazione di Lin Ming era troppo bassa allora e la sua forza non era nemmeno degno di essere menzionata, Xiao Ping non aveva nutrito sospetti nei suoi confronti. Ora però Xiao Ping si stava ricredendo.


Probabilmente nel corpo di quel ragazzo c'era un segreto sconvolgente!


Ora però, anche se fosse completamente sicuro che Lin Ming avesse preso il divino osso di drago, non poteva farci nulla. Data l'attuale posizione del giovane, figuriamoci riprendersi l'osso di drago, il clan dell'Antica Fenice forse gli avrebbe donato diverse gocce di essenza di sangue di fenice!


Essenza di sangue! Questo era qualcosa che Xiao Ping aveva sognava ardentemente di possedere. Era impossibile per lui ottenere anche una sola goccia senza che incontrasse un'enorme occasione fortunata.


"Dove si terranno le semifinali? Quali sono le regole?"


Chiese Yan Yu'er a Huo Lieshi. Nei preliminari, il tasso di eliminazione induceva alla disperazione; solo uno ogni miliardo di partecipanti era riuscito a farcela. Nonostante questo, il numero di partecipanti originale era fin troppo grande. Anche se ne erano stati eliminati moltissimi, c'erano ancora 10 milioni di praticanti di arti marziali per tutto il Regno Divino che avevano superato i preliminari. Non sarebbe stato facile selezionare i migliori tra di loro.


Huo Lieshi disse: "Ci hanno già comunicato le regole. Tra i 3000 grandi mondi, ogni 100 grandi mondi saranno divisi in un gruppo e quel gruppo competerà in un piccolo mondo. In ogni gruppo ci sono molti partecipanti di mondi di primo e secondo ordine. Ogni gruppo avrà oltre 300.000 partecipanti, ma solo 300 tra di loro potranno superare le semifinali."


"Solo.... 3... 300 persone?" Xiao Ping rimase di nuovo a bocca aperta. Questo tasso di eliminazione era fin troppo esagerato. In 1000 grandi mondi, tra cui erano inclusi mondi di primo e secondo ordine, solo 300 di loro avrebbero avuto successo.


Questo significava che se uno desiderava superare questa fase sarebbe dovuto essere uno dei tre migliori guerrieri di un grande mondo. E, dato che il Mondo della Luce Cremisi era di terz'ordine, i migliori tre erano un po' più deboli rispetto agli altri primi tre. Quindi per passare alle finali uno sarebbe dovuto rientrare tra i primi due posti o forse anche essere il numero uno!


In altre parole, non importava quanto lui e Yan Yu'er si fossero impegnati, sarebbe stato impossibile per loro superare le semifinali.


Il loro viaggio sarebbe terminato qui.


Xiao Ping provò un po' di malinconia all'idea di dare addio al grande palco dell'Incontro di Arti Marziali Assoluto in questo modo. Nonostante sapesse che il Regno Divino fosse pieno di potenti guerrieri e che lui non era nemmeno degno di essere menzionato, Xiao Ping aveva sempre sperato di poter stupire il mondo durante questo torneo. Ora però non sarebbe riuscito nemmeno a passare alle finali. Non solo, sarebbe stato escluso molto prima.


Anche Yan Yu'er era ben consapevole che non ci sarebbe riuscita e che non avrebbe avuto speranze. Questo significava che nell'intero clan dell'Antica Fenice, solo Lin Ming avrebbe avuto un'occasione di progredire.


Chiese: "Come si svolgerà la competizione?"


"Nessuna idea." Rispose Huo Lieshi, scuotendo la testa. "Lin Ming è nel Grande Mondo delle Vere Arti Marziali. Non è troppo lontano dal nostro. Dovremmo poterlo incontrare durante le semifinali!"


"Davvero..." Yan Yu'er fece un respiro profondo, insicura di cosa stesse provando.


<em>'Lin Ming, sono passati così tanti anni, come sei ora?'</em>


.....


In quel momento, Grande Mondo delle Vere Arti Marziali, il campo di arti marziali dei preliminari del torneo.


<em>Hu!</em>


La forma spirituale di Lin Ming fu respinta dal Mondo del Sogno Divino. Riprese coscienza.


Strinse i pugni e si alzò. Poteva vedere che nel raggio di 10 chilometri attorno c'erano dei partecipanti dispersi attorno che avevano superato i preliminari come lui.


All'inizio dell'Incontro di Arti Marziali Assoluto, quando tutti erano entrati per la prima volta nel Mondo del Sogno Divino, questo intero spiazzo era occupato da coltivatori. L'area attorno nel raggio di diverse chilometri era piena di partecipanti. Ora però quelli rimasti erano tutti sparsi in giro.


"Lin Ming."


In quel momento una voce calorosa e familiare risuonò nella sua mente. Era Mu Qianxue.


"Signorina Mu."


Con un pensiero, la mente di Lin Ming entrò nello spazio del Cubo Magico.


Qui vide Mu Qianxue e Yu'er.


Yu'er al momento stava dormendo. L'appetito della ragazzina era diventato sempre più grande, con un ritmo assurdo. Aveva già mangiato la maggior parte degli 8-9 milioni di pietre del sole viola rimasti nello spazio del Cubo Magico.


Al momento Lin Ming poteva essere definito proprio al verde. Dopo aver comprato la Pillola del Mondo Sconfinato, il resto era stato mangiato quasi tutto da Yu'er. Non solo, era ancora in debito di 6 bilioni!


Pensando a questo debito, Lin Ming rimase un po' in silenzio.


Dopo che entrò nello spazio del Cubo Magico, Yu'er sembrò percepirlo e si risvegliò all'improvviso. Si sfregò gli occhioni assonnati. Dopo aver visto Lin Ming, si tirò su e sorrise con entusiasmo.


"Fratellone Lin Ming!"


"Yu'er." Lin Ming la tenne per mano. Nonostante non si sapesse la sua vera età, aveva l'aspetto di una bambina di 11-12 anni. Agli occhi di Lin Ming era una bambina adorabile.


Per questi nove mesi, Yu'er non aveva fatto altro che mangiare e dormire. Aveva condotto una vita spensierata.


"Dobbiamo andare immediatamente nelle semifinali. Sembra che non si terranno nel Mondo del Sogno Divino. Dovremo imbarcarci in una nave spirituale diretti ad una posizione designata allo scopo."


Disse Lin Ming. Poi qualcosa attirò la sua attenzione: "Oh, c'è un messaggio."


La sua coscienza lasciò il Cubo Magico proprio mentre le fiamme di un talismano di trasmissione del suono si illuminò di fronte a lui.


Questa era l'informazione mandata da Jiang Yu dalla Capitale Imperiale Immemore.


Quando aveva comprato la Pillola del Mondo Sconfinato, Jiang Yu aveva prestato a Lin Ming 100 miliardi di pietre del sole viola anche se non aveva capito completamente la sua situazione. Anche se non sembrava un grosso contributo, il prestito era stato molto utile. Lin Ming aveva un'ottima impressione di lui.


"Fratello Lin, congratulazioni!"


Jiang Yu aveva usato un talismano di trasmissione del suono per determinare la posizione di Lin Ming e poi si precipitò a raggiungerlo. Mentre stava gridando da lontano, il suo tono era pieno di gioia e soddisfazione. I risultati di Lin Ming avevano superato di gran lunga le sue aspettative. Perfino i discepoli delle Terre Sacre delle Vere Arti Marziali erano inferiori a Lin Ming. Jiang Yu si era reso conto di aver incontrato una persona davvero importante stavolta!


Finché avesse continuato a solidificare i rapporti tra di loro, allora la sua posizione in famiglia sarebbe arrivata alle stelle.


"Fratello Lin, hanno passato la lista dei nomi delle persone che competeranno nelle semifinali. Ho già comprato una tavoletta di giada. Avanti, dia un'occhiata."


Mentre parlava, Jiang Yu gli offrì una tavoletta di giada.


Lin Ming la prese e la sondò con la sua percezione. Questa tavoletta di giada elencava i 100 grandi mondi del Regno Divino.


Questi grandi mondi erano di varie dimensioni. Il più grande conteneva oltre 10.000 partecipanti e quelli più piccoli 1000-2000. C'erano oltre tre milioni di partecipanti in totale.


Il nome del Mondo della Luce Cremisi attirò l'attenzione di Lin Ming: era dove si trovava il quartier generale del clan dell'Antica Fenice.


Proprio mentre stava per cercare il clan dell'Antica Fenice per trovare dei nomi familiari, sentì all'improvviso una fonte di disturbo nel suo mare spirituale. La coscienza di Mu Qianxue stava fluttuando con intensità.


"Signorina Mu, è successo qualcosa?"


Lin Ming ne fu un po' sorpreso. Mu Qianxue sembrava una persona sempre calma, né contenta, né arrabbiata. Perdeva raramente la compostezza.


Mu Qianxue prese un respiro profondo. Chiuse gli occhi, le sue lunghe ciglia stavano tremando lievemente. Dopo un po' di tempo riaprì gli occhi, una luce fredda balenò nel suo sguardo.


Disse lentamente, enunciando ogni parola: "C'è anche il discendente di Tian Mingzi!"


"Mm?"


Lin Ming ne fu scioccato.


Tian Mingzi!


Questo era un nome che aveva sentito molte volte prima, ma oggi era la prima volta che vi entrava in contatto!


Il discendente di Tian Mingzi. Chi si sarebbe immaginato che ci sarebbe stato il suo discendente nelle semifinali? Era davvero un incontro dettato dal destino.
                                


                                



