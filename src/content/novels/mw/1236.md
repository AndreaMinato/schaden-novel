---
title: Capitolo 1236 – 20esimo Gradino
pubDate: 2025-12-15T08:37:10.336Z
tags:
    - mw
---


<em>Capitolo sponsorizzato, GRAZIE PAOLO!
27 capitoli in coda (7 di Paolo + 20 di Lorenzo), 0/5
da editare
-Schadenfreude</em>


You Wujin era ancora in testa al gruppo, il suo slancio sembrava quasi inarrestabile.


Dietro di lui c'era Jiang Wuxue, anche lui aveva sconfitto facilmente il suo avversario all'ottavo gradino, ma aveva dovuto usare la sua arma. Alcuni contendenti invece non si preoccuparono di Jiang Wuxue e scelsero anche loro di affrontare disarmati le simulazioni.


Con un fendente, Jiang Wuxue continuò a scalare verso il nono gradino.


"Ahah, l'apprendista maggiore è davvero costante."


"In quanto spadaccino, è inutile non usare la tua spada."


"Giusto, è inutile! In realtà l'apprendista maggiore non ha nemmeno bisogno di usare la sua arma perché ha già raggiunto lo stadio del cuore della spada. Non ci sarebbe differenza nello sfoderare la spada o no."


Tra il pubblico, Fata Feng sentì le grida degli spettatori attorno e le conduttrici che parlavano della situazione sull'altare. Scosse la testa e disse: "Lin Ming probabilmente non ha usato la sua arma semplicemente perché non lo riteneva necessario. Non mi sarei mai immaginata che un piccolo particolare come questo avrebbe creato dei paragoni del genere."


Huo Lieshi disse: "Non è strano. In questa semifinale, i geni che scalano l'Altare Sigillo Divino non stanno competendo solo in velocità, ma anche in come distruggono con noncuranza i corpi spirituali. Molti sono diventati famosi per questo!"


"I praticanti di arti marziali dalle origini e dai Sect importanti sperano di diventare famosi per portare gloria alle loro Terre Sacre e anche per attirare l'attenzione di un Empireo!"


Un Empireo poteva scegliere un discendente tra ogni genio di ciascuna grande organizzazione del Regno Divino. Gli Incontri di Arti Marziali Assoluti del passato erano state buone occasioni per attirare l'attenzione di questi supremi esperti.


Un Empireo poteva vivere per quasi cento milioni di anni. Anche così, la maggior parte avrebbe accettato diverse centinaia di discendenti o anche meno di cento.


Tra queste persone, il più debole era un Re del Mondo ordinario.


Sarebbe stato più accurato dire che questi ordinari Re del Mondo erano discendenti di Empirei che avevano esaurito tutto il loro potenziale prima di crescere.


Quelli che sarebbero cresciuti sarebbero diventati Grandi Re del Mondo o giunti ad un passo dallo stadio di Empirei. C'erano anche pochi prescelti che potevano diventare nuovi Empirei!


Così, se un discepolo di una Terra Sacra di un Grande Re del Mondo fosse stato scelto da un Empireo, sarebbe stato assolutamente l'onore più grande.


Il prescelto avrebbe invitato tutti gli ospiti che conosceva e avrebbe tenuto un grande banchetto pieno di eroi, una grande celebrazione che sarebbe continuata per diversi giorni.


Era equivalente alla gioia di una ricca famiglia di mortali con una figlia che era riuscita a diventare una concubina nel palazzo imperiale.


Nonostante la famiglia non avrebbe avuto molte altre opportunità per rivedere la propria figlia, la donna sarebbe cresciuta e avrebbe condotto una buona vita nel palazzo, e avrebbe anche portato grandi vantaggi alla sua famiglia.


Il rapporto tra una Terra Sacra e il Divino Palazzo di un Empireo era simile.


Ora You Wujin e Jiang Wuxue volevano sfruttare a loro vantaggio questo Incontro di Arti Marziali Assoluto; il loro obiettivo finale era di diventare eredi di Empirei.


E anche la persona che presiedeva queste semifinali era il discepolo diretto di un Empireo. Se avessero mostrato abilità eccezionali, sarebbero riusciti ad attirare l'attenzione di un Empireo!


Non temevano di rivelare le proprie capacità, solo di non mostrarle abbastanza!


"Devo raggiungere la cima, questo è il mio solo obiettivo! Xiao Daozi ha detto che ci sono poche possibilità di riuscirci, ma devo farlo così che tutti possano vedermi!"


Il sangue di You Wujin ribolliva. Dopo un altro quarto d'ora aveva sconfitto il corpo spirituale del nono gradino.


Non aveva di nuovo usato un'arma. Non c'era molta differenza per lui.


E in quel momento, Lin Ming ora stava affrontando il suo avversario al settimo gradino.


Il corpo spirituale era una donna vestita di bianco dai capelli lunghi. I suoi lineamenti erano sfocati.


Queste simulazioni avevano tutte aspetto, tecniche e metodi di coltivazione diversi. Lin Ming immaginava che i diversi corpi spirituali creati dalla formazione dell'Altare Sigillo Divino fossero simili ai meccanismi della Divina Formazione da Combattimento Illusoria del clan dell'Antica Fenice. Cioè potevano usare le formazioni per registrare specifiche tecniche e stili di un praticante di arti marziali, e usare questi dati per ricreare una simulazione.


Questi corpi spirituali erano quasi uguali all'originale. Avrebbero avuto anche gli stessi punti deboli.


L'arma che usava questa donna era una spada flessibile. Con una sola occhiata, Lin Ming riuscì a capire le caratteristiche speciali delle sue fluttuazioni di vera essenza, il suo modo di utilizzare le armi, le sue tecniche di movimento e con queste informazioni intuì che era una praticante di arti marziali che eccelleva in velocità.


Se avesse potuto superarla nell'aspetto in cui primeggiava, allora avrebbe potuto sconfiggerla all'istante.


Fulmine Inseguitore!


La vista di Lin Ming si acuì mentre attivava l'Ombra Mistica del Fulmine. Usò il Roc Dorato che Squarcia il Vuoto e attaccò con la sua mossa più rapida: il Fulmine Inseguitore!


<em>Xiu!</em>


Una luce viola brillante sfrecciò verso la donna vestita di bianco!


Era veloce, ma era ben lontana dal poter essere paragonabile a Lin Ming.


<em>Chi chi chi!</em>


Un bagliore brillò. In quel momento però accadde qualcosa che colse di sorpresa Lin Ming. L'attacco che aveva scagliato sarebbe riuscito ad uccidere un ordinario guerriero al Divine Transformation realm, ma questa donna era rimasta completamente illesa. La sua vera essenza protettiva era totalmente immune alle Leggi del Fulmine di Lin Ming!


"Mm? È diventata più forte invece? Può assorbire le mie Leggi del Fulmine e convertirle in energia? Com'è possibile?"


Lin Ming era rimasto senza parole... la vera essenza protettiva di questa donna poteva assorbire il suo attacco e appropriarsi della sua forza!


Questa sorta di abilità era posseduta solo da certe antiche bestie feroci e Bestie Divine. Inoltre valeva anche per alcune creature che avevano raggiunto una tale compatibilità con le Leggi da essere completamente immuni a certi attacchi.


Ad esempio il mitico Drago del Fulmine. Se uno lo avesse attaccato con delle saette, sarebbe stato come dargli un tonico nutriente. Il solo metodo per aggirare questo problema era ottenere un fulmine di tale livello da poter trascurare le leggi della natura. Ad esempio, l'Empireo Vendicatore del Fulmine era un guerriero del genere.


Creature con abilità del genere erano Bestie Divine o esistenze simili ad esse. Lin Ming non aveva mai sentito parlare di un umano che possedeva questo tipo di abilità.


Lin Ming coltivava la Forza del Dio Blasfemo che era una potenza trascendente. Nonostante questo, poteva solo assorbire il potere del fulmine e del fuoco che non superava il suo livello. Altrimenti, se fosse stato colpito, sarebbe rimasto gravemente ferito.


"Che strano! Perché questa sorta di avversario apparirebbe al settimo livello?!"


Lin Ming era perplesso, ma non si fermò. Se il potere del fulmine non funzionava, allora avrebbe usato le fiamme!


Il Sole Inseguitore sfrecciò verso la donna vestita di bianco. Poi accadde qualcosa di ancora più incredibile. Questa donna vestita di bianco era immune anche agli attacchi dell'elemento fuoco!


"È immune alle Leggi del Fuoco? Immunità al fulmine, immunità al fuoco, è come se questo avversario fosse stato creato apposta per me!"


Lin Ming ebbe la sensazione che ci fosse qualcosa di strano. Stava accadendo qualcosa di insolito dal sesto piano. Gli avversari che aveva affrontato chiaramente erano molto più formidabili di quelli degli altri!


"Ho vinto alla lotteria? Sono capitato per caso in qualche livello difficile nascosto? O ci sono delle persone che stanno cercando di prendersi gioco di me? Ma non ha senso... non ho idea di quale nemico posso essermi fatto per agire contro di me qui."


Tra tutti i nemici che aveva provocato, i più forti erano i tre prodigi del Palazzo Marziale Sheng, Zhong Wenshu e Wu Guyun. Tuttavia provenivano tutti da Terre Sacre di Re del Mondo o di Grandi Re del Mondo, quindi era impossibile per loro influenzare l'Incontro di Arti Marziali Assoluto.


"Se il fulmine e il fuoco non funzionano, allora ti sconfiggerò usando la forza assoluta!"


Lin Ming non perse tempo a capire cosa stava accadendo. Tirò fuori la Lancia del Sangue della Fenice e aprì le prime quattro delle Otto Porte Nascoste. Il potere della Porta della Ferita si attivò, moltiplicando il potere d'attacco di Lin Ming di diverse volte.


Una lancia scattò, la sua velocità arrivò al limite. Il potere di 8-9 milioni di jin si scatenò. La donna vestita di bianco esplose, riducendosi in innumerevoli puntini di luce!


"È davvero un coltivatore del corpo e dell'energia."


Nel mondo interno dell'Altare Sigillo Divino, l'uomo vestito di grigio alzò le sopracciglia. Era lui ad aver causato deliberatamente dei problemi per Lin Ming per capire quanto era forte costringendolo ad usare nuove mosse.


"Coltiva sia il corpo che l'energia e la sua tecnica di trasformazione del corpo è già arrivata alla quarta porta... quella della Ferita! I geni che scelgono di percorrere questa via sono quasi scomparsi. Tra gli Empirei, quasi nessuno lo fa. Solo geni di piccoli Sect che sono troppo arroganti credono di poter percorrere questa strada."


"Quel ragazzino Vasto Universo è contrario a questa doppia coltivazione. Dopotutto non tutti possono essere come l'Empireo Primordius e ottenere un'opportunità fortunata così sconvolgente! E senza quelle occasioni fortunate, sotto le restrizioni delle Leggi del Dao Celeste, le Nove Stelle del Palazzo del Dao diventano una maledizione diabolica che non può essere mai infranta. In realtà, anche senza pensare alle Nove Stelle del Palazzo del Dao, pochissimi in questo universo possono sperare di poter superare le porte della vita e della morte."


Il vecchio si accarezzò la barba. La strade delle arti marziali era ampia e misteriosa. Si poteva diventare un Empireo anche solo raggiungendo il pinnacolo di un sistema, ma tra biliardi di biliardi di persone, quanti potevano diventare Empirei?


Se uno non fosse riuscito nemmeno a sfruttare un sistema di coltivazione e avesse anche provato a dedicare la sua attenzione ad altri, sarebbe stato fin troppo ambizioso. Non solo, il sistema della trasformazione del corpo al momento era proibito dalle Leggi del Dao Celeste.


Nemmeno l'uomo vestito di grigio riponeva molta fiducia nella coltivazione sia del corpo che dell'energia.


"Questo ragazzo ha scelto di coltivare sia il corpo che l'energia. È perché è troppo sicuro di sé o perché il suo maestro è un idiota? O forse ha qualche asso nella manica? La sua età scheletrica supera appena i 30 anni. Con il sistema di coltivazione dell'essenza a questo livello e al massimo quattro porte aperta... è piuttosto buono. Se continuerà così allora sospettò che lo danneggerà. Nella prossima fase dovrò vedere bene come se la cava sotto altri aspetti..."


Disse tra sé e sé il vecchio. Non aveva molta fiducia nelle tecniche di trasformazione del corpo di Lin Ming.


"Sembra che ci sia qualcosa di strano nell'apprendista Senior Lin."


"Negli ultimi due gradini ha vinto con un po' di difficoltà. Ha dovuto perfino usare la sua arma al settimo. E in futuro, più salirà e più i suoi avversari saranno potenti."


"È un po' in pericolo..." 


Molti del clan dell'Antica Fenice e del Mondo della Luce Cremisi erano preoccupati per Lin Ming. Quanto era forte lo spirito dell'Altare Sigillo Divino? Pochissimi si sarebbero accorti del suo intervento.


"Umpf, di cosa vi preoccupate? L'apprendista Senior Lin non ha mostrato le sue vere abilità. Chiaramente sta risparmiando le forze per il futuro. Devono ancora svolgersi magnifiche battaglie! Non solo, ci sono ancora 300 persone che possono superare queste semifinali. Se Lin Ming potrà arrivare tra i primi 300, allora andrà bene. Finché potrà partecipare alle finali sarà una vittoria per lui."


Mentre parlava, questo discepolo sembrò perdere sicurezza nelle sue stesse parole.


Nonostante non stesse ammettendo la sconfitta, in realtà se Lin Ming avesse continuato così, allora chissà quali sarebbero stati i suoi risultati alla fine.


Per quanto riguardava le gemelle conduttrici alla base dell'Altare Sigillo Divino, non parlavano più di Lin Ming. Prestavano solo attenzione ai guerrieri in cima, divertendo la loro attenzione verso i diversi praticanti di arti marziali del primo gruppo. Al momento erano le persone più appariscenti nelle semifinali.


La battaglia tra You Wujin e Jiang Wuxue era il punto focale dell'attenzione di quasi tutti gli spettatori.


Così, gli oltre 200.000 partecipanti continuarono la loro scalata!


Decimo, undicesimo, dodicesimo, tredicesimo, quattordicesimo gradino...


Ogni piano era più difficile del precedente!


Sempre più partecipanti furono eliminati.


You Wujin era già arrivato al 20esimo gradino. Una volta che fosse salito di un altro gradino, non avrebbe più combattuto contro i corpi spirituali.


Avrebbe dovuto sconfiggere gli altri partecipanti!
                                


                                



