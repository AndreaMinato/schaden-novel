---
title: Capitolo 1238 – Dovrei essere io a dispiacermene
pubDate: 2025-12-15T08:37:10.336Z
tags:
    - mw
---


<em>Capitolo sponsorizzato, GRAZIE PAOLO!
26 capitoli in coda (6 di Paolo + 20 di Lorenzo), 0/5
da editare
-Schadenfreude</em>


"Che le battaglie abbiano inizio!"


"La guerra è iniziata!"


Le due conduttrici gemelle gridarono animatamente.


In quel momento, la maggior parte dei partecipanti del 22esimo gradino iniziarono a combattere tra di loro!


Anche se erano tutti partecipanti che avevano raggiunto il 22esimo piano, il divario di forza tra di loro era enorme!


Il forte avrebbe avuto bisogno solo di diversi respiri di tempo per uccidere il debole!


E fin dall'inizio, i guerrieri avevano già scelto i loro obiettivi. Non appena la battaglia iniziò, si precipitarono verso le loro prede.


Questo era praticamente un campo di battaglia dove il forte massacrava il debole!


Naturalmente alcuni avevano valutato male la forza del loro avversario. Una volta fatto questo fatale errore, avrebbero avuto difficoltà a vincere o avrebbero perfino avuto la peggio. Nonostante uno fosse forte, se fosse stato sfortunato, avrebbe potuto incontrare qualcuno di ancora più formidabile. Potevano solo accettare la loro sconfitta.


L'accuratezza delle proprie capacità di valutazione erano un altro requisito importante che poteva permettere di superare il 22esimo gradino.


Se uno avesse valutato la situazione erroneamente, sarebbe stato impossibile biasimare gli altri.


Una volta che la battaglia iniziò, tutti i praticanti di arti marziali nell'arena si animarono.


Non c'era bisogno di menzionare la reazione dei loro compagni dello stesso Sect che competevano nell'Altare Sigillo Divino. Iniziarono tutti ad urlare a squarcia gola.


Per quanto riguardava i praticanti di arti marziali che non avevano compagni o discepoli della stessa organizzazione per cui tifare, gridarono comunque a più non posso, incoraggiando i praticanti di arti marziali che provenivano dal loro grande mondo.


In breve, tra questi miliardi di presenti che guardavano la competizione tra questi più di centomila geni, si scatenò un'atmosfera selvaggia e folle che fece impazzire tutti!


Un coltivatore che percorreva la strada delle arti marziali avrebbe incontrato ogni sorta di pericolo, massacro, allenamento arduo e intenso, rischiando la vita e finendo coinvolto in intrighi e tradimenti, ognuno di loro viveva sotto una pressione terrificante. Avevano bisogno di un modo per sfogarsi!


"Apprendista Senior Primo Drago, ce la puoi fare!"


Tra i quattro grandi clan delle Bestie Divine, a parte Lin Ming, solo Primo Drago aveva raggiunto il 22esimo gradino per diventare uno dei 4000-5000 praticanti di arti marziali lì.


"L'Apprendista Senior Lin è stato preso di mira!"


"Apprendista Senior Lin, stai attento!"


I discepoli del clan dell'Antica Fenice erano completamente concentrati su Lin Ming. In quel momento, nel 22esimo gradino dell'Altare Sigillo Divino, il praticante di arti marziali magro afferrò un bastone lungo mentre camminava verso Lin Ming. Il 22esimo gradino includeva partecipanti di vario livello; era possibile incontrare qualche potente genio!


Qin Xingxuan strinse i pugni. Mu Qianyu la tenne per mano; poteva sentire il nervosismo di Qin Xingxuan. Questa era una battaglia nel mondo reale. Era possibile finire gravemente feriti.


Esplosioni di energia, urla terrorizzate, venti fischianti, suoni soffocati, onde d'urto violente, ogni sorta di battaglia brutale stava avvenendo. Allo stesso tempo, il praticante di arti marziali magro indicò la testa di Lin Ming con il suo bastone, il suo sguardo era provocatorio!


"Moccioso, devo dire che mi dispiace. Questo è un campo di battaglia dove il forte prende di mira il debole. Deboli come te sono condannati ad essere trampolini di lancio per maestri come me. A causa delle regole, sarò un po' più gentile. È anche una fortuna per te essere battuto da me. Se non altro non ti ferirò gravemente al punto da influenzare il tuo prossimo incontro."


Il praticante di arti marziali magro ridacchiò. Poi brandì il bastone e il suo intento omicida si fissò su Lin Ming. In quell'istante, sembrava un ragno che aveva catturato un insetto nella sua tela.


Lin Ming sorrise: "Dovrei essere io a dispiacermene, ma sei piuttosto fortunato ad avere me come avversario. So anche io come vanno le cose. Ci andrò piano con te."


"Moccioso, vuoi morire!" Il praticante di arti marziali magro spalancò gli occhi. Un ragazzo agli inizi del Mare Divino Realm aveva osato essere così arrogante di fronte a lui!


"Ho cambiato idea. Ti romperò tutte le ossa!"


Il praticante di arti marziali magro gridò e attaccò Lin Ming.


Era veloce. Mentre il bastone si precipitava su di lui, conteneva il peso solenne delle Leggi della Terra.


Questo colpo era come una valanga. Non solo era spaventosamente potente, ma era quasi impossibile da schivare!


Tutti coloro che potevano arrivare al 22esimo gradino erano i 50 coltivatori più potenti del suo grande mondo. Erano talenti orgogliosi che erano stati viziati fin dalla nascita. Le loro tecniche naturalmente erano straordinarie!


Anche se il praticante di arti marziali magro pensava di essere superiore a Lin Ming, riversò comunque tutta la sua forza nell'attacco. Al 22esimo gradino non c'era davvero un individuo debole, solo relativamente più debole. Se uno avesse sottovalutato il loro nemico, avrebbe subìto davvero una sconfitta miserabile.


Ogni movimento del praticante di arti marziali magro si riflesse nelle pupille di Lin Ming.


"Leggi della Terra, Concetto di quarto livello, inoltre le ha fuse insieme perfettamente. Questo è uguale a come quando avevo compreso il quinto livello del Concetto del Fulmine e del Fuoco!"


Lin Ming capì all'istante quanto era forte questo praticante di arti marziali. "Dato che sto affrontando gli altri partecipanti ora e non i corpi spirituali, non dovrebbero esserci imprevisti."


Lin Ming tirò fuori con tranquillità la Lancia del Sangue della Fenice e attaccò. Usò solo le Leggi del Fuoco, con i primi quattro Concetti fusi insieme: Danza della Fiamma del Loto Blu!


<em>Hu hu hu!</em>


Le fiamme bruciarono. Mentre si muoveva, un loto blu fiorì sulla lancia di Lin Ming.


L'arma di Lin Ming era estremamente veloce. La vera essenza marrone dell'avversario fu bruciata all'istante. Tutto ciò che vide fu uno splendido loto blu e un'ondata di fuoco dello stesso colore che si precipitava verso di lui.


"Cosa?!"


Il praticante di arti marziali magro ne fu scioccato.


Si era reso conto che il suo avversario era molto più formidabile di quanto aveva previsto!


"C'è un errore?! Un praticante di arti marziali agli inizi del Mare Divino Realm è davvero così forte?! Il suo potere d'attacco supera il mio!"


L'uomo magro arretrò. Allo stesso tempo, una barriera color marrone apparì attorno a lui.


Scudo della Protezione della Terra!


Le Leggi della Terra erano deboli in quanto ad attacco, ma eccellevano in difesa.


Il praticante di arti marziali magro era assolutamente sicuro del suo Scudo della Protezione della Terra!


"Che sfortuna! Mi sono sbagliato completamente e ho incontrato un maestro delle Leggi del Fuoco! Posso solo contrattaccare per difendermi e tentare alcune tattiche indirette. Devo sopportare le prime ondate dei suoi attacchi e cercare un'occasione per sconfiggerlo. Se non risparmio più energia possibile, allora sarò in pericolo una volta che raggiungerò il 24esimo o il 25esimo gradino!"


Il praticante di arti marziali magro pensò a tutto questo. In quanto esperto delle Leggi della Terra, contrattaccare per difendersi era un campo in cui eccelleva.


Tuttavia, proprio mentre le fiamme blu avvolgevano lo scudo, accadde una scena incredibile.


La vera essenza di fuoco fu pervasiva, scavando attraverso ogni punto debole che poteva trovare. Inoltre conteneva l'attributo dell'eternità, facendo disintegrare rapidamente lo Scudo della Protezione della Terra!


A questa velocità, lo Scudo della Protezione della Terra sarebbe stato bruciato completamente in diversi respiri di tempo!


"Com'è possibile? Chiaramente ha compreso solo il quarto livello del Concetto delle Leggi del Fuoco, com'è riuscito a bruciare il mio scudo?!"


Il praticante di arti marziali magro non aveva nemmeno tempo di pensarci. In quel momento, Lin Ming avanzò e apparì proprio di fronte a lui.


Otto Porte Nascoste: quattro porte aperte!


Il potere di diversi milioni di jin si scatenò. La lancia di Lin Ming piombò sulla barriera marrone.


<em>Crack!</em>


Fu come se un martello che pesava diversi milioni di jin fosse impattato su una campana di bronzo. Con una terrificante esplosione, iniziarono ad apparire delle fessure nello Scudo della Protezione della Terra.


"Una fessura... si è rotto?!"


Il praticante di arti marziali magro in origine pensava che il suo scudo sarebbe riuscito a persistere per altri respiri di tempo, dandogli tempo di cambiare tattica. Ora però lo scudo era già collassato.


Lin Ming si approfittò di questa opportunità e fece precipitare la Lancia del Sangue della Fenice sul suo avversario.


Il praticante di arti marziali magro si spaventò così tanto che il suo spirito quasi evaporò. Cercò di prendere uno strumento magico dal suo anello spaziale, ma non aveva più tempo.


La Lancia del Sangue della Fenice colpì pesantemente la vera essenza protettiva del nemico.


Se nemmeno il suo Scudo della Protezione della Terra poteva bloccarlo, allora la sua vera essenza sarebbe stata ancora più inutile.


Con una forte esplosione, il praticante di arti marziali magro tossì e fu scagliato all'indietro sputando una boccata di sangue.


Aveva appena tirato fuori uno scudo dorato con la mano destra. Era alto quasi la metà di un essere umano e brillava in modo appariscente; era un artefatto spirituale di basso livello. Tuttavia non c'era tempo di usarlo.


L'attacco di Lin Ming era stato troppo veloce e potente, portando con sé uno slancio inarrestabile. Il praticante di arti marziali magro semplicemente non aveva abbastanza tempo per difendersi. Quando aveva tirato fuori il suo scudo, era stato scaraventato via!


"Ca**o questo... non sei troppo forte...?"


Il praticante di arti marziali magro aprì bocca per parlare, ma tutto ciò che ne uscì fu sangue e gorgoglii. E, allo stesso tempo, un'energia viola si avvolse attorno a lui.


Quando questa energia viola guarì le sue ferite, lo riportò anche al 21esimo gradino.


Questo significava che avrebbe dovuto scalare di nuovo il 22esimo gradino. Se l'avesse superato ancora di più, avrebbe consumato altra energia.


"L'apprendista Senior Lin ha vinto!"


"Così forte! Ha vinto così facilmente!"


Vedendo Lin Ming vincere così facilmente, i discepoli del clan dell'Antica Fenice erano rimasti storditi. Prima pensavano che, anche se Lin Ming avesse vinto, ci avrebbe comunque messo un po' di tempo.


"Troppo sbalorditivo! Non ha incontrato ancora quei mostri anormali. Quel praticante di arti marziali con il bastone sembra un fragile stecchino; come poteva essere paragonato al nostro apprendista Senior Lin?"


"L'Apprendista Senior Lin è fantastico! Troppo potente!"


I discepoli del clan dell'Antica Fenice si riempirono tutti di gioia. Naturalmente non pensavano di essere più deboli degli altri. Nessuno voleva distruggere le sue speranze e le sue ambizioni, perché il loro potere era correlato alla fiducia in loro stessi. Anche se avessero avuto pensieri del genere, non li avrebbero mai espressi ad alta voce.


"Fratello! Dannazione!"


Non troppo lontano da Lin Ming, quei due tipi che avevano circondato Lin Ming prima lo stavano guardando male. Chiaramente erano i suoi compagni.


Uno di loro aveva già finito la sua battaglia. Se era riuscito a finire il suo scontro così velocemente, naturalmente non era uno dei partecipanti più deboli.


Il praticante di arti marziali fissò Lin Ming con uno sguardo impaurito.


Lin Ming non lo riteneva importante. Se questo tipo avesse voluto combattere, allora l'avrebbe accettato, ma sembrava che gli mancasse il coraggio di farlo.


Quella persona alla fine non disse nulla, invece iniziò a scalare il 23esimo gradino.


In quel momento, nel 22esimo piano, c'erano ancora molte persone che stavano combattendo ferocemente. Nessuno poteva interferire negli scontri uno contro uno.


Tra molti dei contendenti non c'era un divario troppo grande. Se avessero combattuto così, sarebbe stato estremamente stancante. Anche se avessero vinto, avrebbero consumato un'immensa quantità di forza. Sarebbero dovuti rimanere nel 22esimo gradino per un po' di tempo per riprendersi.


In realtà la competizione non proibiva l'uso di pillole di recupero. La loro efficacia medicinale contenuta in esse però non era completamente consistente con la vera essenza di un praticante di arti marziali. Usarla tre o quattro volte andava bene, ma utilizzandola troppe volte avrebbe reso impura la loro vera essenza e avrebbe anche influenzato la loro forza combattiva.


Molti come Lin Ming finirono presto i loro scontri. Balzarono sulla parete e iniziarono a salire. Più progredivano, più sarebbero stati forti i loro avversari.


Lin Ming saltò. Volò come un uccello, attraversando centinaia di piedi in una volta.


Al 23esimo gradino, la pressione aumentò nuovamente, ma le persone che potevano concludere presto le loro battaglie erano grandi esperti. Perfino sotto questa pressione continuarono a scalare velocemente.
                                


                                



