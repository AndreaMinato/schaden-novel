---
title: Capitolo 1249 – Lo Sconfitto You Wujin
pubDate: 2025-12-15T08:37:10.337Z
tags:
    - mw
---


<em>Capitolo regolare,
20 capitoli in coda (0 di Paolo + 20 di Lorenzo), 0/5
da editare
-Schadenfreude</em>


"Il mio talento e anche la mia forza sarebbero inferiori ai tuoi?" You Wujin rise selvaggiamente!


"Ahahahahahahah! Non ho detto che il tuo talento è davvero il migliora tra i 100 grandi mondi, ma solo che è al picco! Sei davvero così illuso da pensare che sia impareggiabile? Credi anche di essere superiore in quanto a forza? Darmi una lezione? Davvero, se ti dessi una scala allora penseresti di poter salire su per il cielo!"


You Wujin aveva infuso di vera essenza la sua voce, diffondendola per l'arena!


Quando i discepoli delle Terre Sacre del Cielo Oscuro lo sentirono, si alzarono tutti con rabbia. L'intero Sect era diventato una folla caotica.


"Questo moccioso è troppo arrogante!"


"Apprendista Senior You, picchialo finché nemmeno sua madre non lo riconoscerà!"


"Picchia quel moccioso! Scaglialo fuori dall'Altare Sigillo Divino! Pestalo a sangue!"


Bisognava sapere che le Terre Sacre del Cielo Oscuro avevano un prestigio straordinario. Aggiungendo You Wujin, c'erano oltre 10.000 praticanti di arti marziali presenti, 8000-9000 dei quali erano membri della giovane generazione.


L'Incontro di Arti Marziali Assoluto era un evento animato che avrebbe emozionato chiunque. Figuriamoci questi guerrieri che avrebbero spesso ricorso alla violenza per risolvere tutti i loro problemi, anche nelle nazioni mortali, probabilmente ci sarebbero stati dei tumulti dopo degli incontri di calcio. Una volta che i tifosi si agitavano, non sarebbe stato strano se decine o centinaia di persone rimanessero schiacciate.


Gli 8000-9000 discepoli delle Terre Sacre del Cielo Oscuro erano infuriati. Perfino gli altri praticanti di arti marziali del Grande Mondo della Genesi Diabolica si stavano arrabbiando. Prima avevano dei discepoli che partecipavano alle semifinali, ma ora che erano stati tutti eliminati, You Wujin era il solo che proveniva dal loro grande mondo e per questo naturalmente lo sostenevano.


Xiao Daozi aprì lievemente gli occhi, accigliandosi, e volò verso la parte caotica dell'arena. Una grande pressione impattò all'improvviso dal cielo e tutti gli spettatori impazziti furono costretti a calmarsi sotto questa energia, domati immediatamente. Altrimenti, dato che c'erano miliardi di persone nel pubblico ed erano tutti geni formidabili della loro era, una volta che si fosse scatenato un tumulto, figuriamoci Xiao Daozi, nemmeno un Grande Re del Mondo sarebbe riuscito a bloccarli. Forse solo un Empireo avrebbe potuto farlo.


Quando il clan dell'Antica Fenice vide la reazione delle Terre Sacre del Cielo Oscuro, anche i suoi discepoli iniziarono a gridare. Il clan dell'Antica Fenice aveva solo diverse centinaia di discepoli presenti, ma ognuno di loro stava gridando più che poteva!


"Lin Ming vincerà!"


"L'apprendista Senior Lin è inarrestabile!"


Che credessero o no che Lin Ming potesse vincere, nessuno di loro avrebbe abbassato la voce!


E in effetti, era facile per gli altri venire contagiati da questa atmosfera visto che questo tipo di scontro in un torneo riguardava l'onore stesso della setta. In quel momento non si preoccupavano dell'esito, avrebbero fatto di tutto per mantenere la reputazione del loro Sect. Assicurarsi che la propria parte avesse il tifo più accanito era la questione più importante ora!


"You Wujin non è disposto ad ammettere che il suo talento è inferiore a quello di Lin Ming, ma la realtà è già di fronte ai suoi occhi. Però anche ciò che ha detto è corretto. L'attuale forza di Lin Ming è carente e potrebbe non vincere. Dopo uno o due anni però Lin Ming probabilmente lo supererebbe. Tra i quattro, Lin Ming è il più giovane e il suo futuro è anche il più brillante!"


Commentò uno spettatore dalle mente lucida. C'erano molti Anziani e membri della giovane generazione che non avevano nessun rapporto con Lin Ming o You Wujin, e stavano discutendo con calma della situazione.


"Eheh, You Wujin non può perdere assolutamente questo incontro. Ha già perso in talento. Se perderà anche in quanto a forza, allora non potrà più farsi vedere in giro!"


Al momento sarebbe dovuto essere You Wujin a vincere. Se non avesse potuto farlo, allora sarebbe stato un duro colpo per la sua reputazione.


Nell'Altare Sigillo Divino, You Wujin stava camminando lentamente verso Lin Ming. All'improvviso accadde qualcosa di strano. Ad ogni tre passi, avrebbe lasciato dietro un'ombra. Questa ombra era una copia completa di You Wujin; ognuna di esse brandiva una katana ed emanavano tutte un'aura estremamente pericolosa. Questa non era un'immagine residua, anzi, You Wujin si stava muovendo con grande lentezza, come un normale mortale che camminava. Anche così, lasciò dietro tre ombre, dando l'impressione che ci fossero quattro di lui.


"Tecnica di personificazione?"


"No, quelle sono Leggi dello Spazio!"


You Wujin aveva ottenuto grandissimi risultati nelle Leggi dello Spazio e del Tempo. E, una volta che uno percepiva le Leggi dello Spazio fino ad un certo punto, poteva creare delle proiezioni spaziali.


Queste immagini a specchio erano diverse dalle illusioni, avevano un vero potere combattivo. A seconda della comprensione delle Leggi dello Spazio, la loro forza poteva variare dal 10% al 100% rispetto al corpo principale!


Se uno avesse potuto raggiungere una riproduzione al 100%, allora sarebbe stato una replica perfetta. Raggiungendo il picco sotto questo aspetto, allora l'ombra avrebbe anche ereditato le Leggi, le tecniche marziali, l'esperienza di combattimento e i ricordi dell'originale. Quello era davvero un livello incomprensibile.


Inoltre, un fattore importante era che queste immagini a specchio non temevano gli attacchi. Rompere un'ombra non era difficile, ma farlo costava vera essenza e queste repliche si sarebbero rigenerate!


"In realtà sono immagini a specchio. Fondendo perfettamente i primi quattro Concetti delle Leggi dello Spazio arrivando al confine del quinto, può formare delle immagini a specchio!"


"Lin Ming è un genio mostruoso, ma lo è anche You Wujin. Le Leggi dello Spazio e del Tempo sono conosciute come le seconde leggi più difficili da comprendere. È così giovane, eppure è riuscito a percepirle fino a questo punto. Questo fa proprio sentire inutili noi praticanti di arti marziali della generazione più vecchia!"


Ora Lin Ming doveva affrontare quattro avversari!


Quattro You Wujin attaccarono simultaneamente!


Quattro spade colpirono insieme. Nel cielo, le nuvole nere iniziarono a radunarsi come neve che copriva il terreno!


"Neve delle 8000 chilometri!"


Mentre creava immagini spaziali perfette usando le Leggi dello Spazio, You Wujin mostrò anche la sua tecnica letale della Legge del Ghiaccio. La sua abilità di fondere le Leggi era davvero ammirevole!


In mezzo a questa Neve delle 8000 chilometri, ogni singolo fiocco di neve conteneva Leggi e Concetti. Se questi fiocchi di neve avessero toccato qualcuno, avrebbero potuto congelare a morte perfino un praticante di arti marziali allo Stadio della Distruzione. Se ne fossero caduti miliardi, avrebbe potuto uccidere ogni creatura vivente nel raggio di migliaia di chilometri!


Questa era la mossa letale di You Wujin. Aveva intenzione di usarla alle finali, ma ora era stato costretto a mostrarla.


Lin Ming puntò la lancia verso il terreno. Dietro di lui iniziò a sbocciare il Fiore di Loto del Grande Imperatore.


Lin Ming attivò direttamente lo spazio primordiale! Un potere antico e sconfinato si scatenò. Quando i fiocchi di neve caddero nello spazio primordiale, iniziarono tutti a sciogliersi!


Lin Ming si era già consultato con Mu Qianxue se usare o no lo spazio primordiale e avevano già deciso prima ancora che l'Incontro di Arti Marziali Assoluto iniziasse.


Di fronte a questi innumerevoli maestri del Regno Divino e agli incredibili discendenti di Empirei, avrebbe dovuto usare lo spazio primordiale prima o poi. Altrimenti non avrebbe avuto possibilità di vincere. Dopotutto era solo agli inizi del Mare Divino Realm.


Se non fosse riuscito ad avere successo, non sarebbe stato ammesso al Divino Palazzo Vasto Universo, figuriamoci studiare la Legge del Sogno Divino come desiderava.


Nemmeno un Re del Mondo sarebbe riuscito a capire cos'era lo spazio primordiale dopo essere stato camuffato dalla tecnica di Mu Qianxue. Avrebbero potuto scoprirlo solo se avessero visto l'Empireo Primordius in persona usare questa mossa in passato, ma l'Empireo Primordius era una persona dalla posizione simile all'Empirea Sogno Divino. E quanto era misteriosa l'Empirea Sogno Divino? Nemmeno il campione dell'Incontro di Arti Marziali Assoluto, al primo posto nella Proclamazione Celeste avrebbe potuto vederla!


Nemmeno un ordinario Re del Mondo o Grande Re del Mondo non avrebbe avuto l'occasione di vederla! E vederla usare la sua piena forza era ancora più impossibile. Solo una persona di livello simile sarebbe riuscito a vedere la sua forza con i suoi occhi!


In altre parole, a meno che non ci fosse una persona ad un livello simile a quello dell'Empireo Primordius, allora perfino un capo dei discepoli come Vasto Cosmo non sarebbe riuscito a riconoscere lo spazio primordiale camuffato.


Forse era inevitabile che lo spazio primordiale fosse riconosciuto da un Empireo, ma Lin Ming era sicuro che queste persone sapessero della grande guerra accaduta 100.000 anni fa, quando l'Empireo Primordius aveva fatto una guerra catastrofica con l'Empireo Vendicatore del Fulmine e altri combattenti impareggiabili.


Questo conflitto aveva coinvolto innumerevoli maestri del Regno Divino e probabilmente anche Bestie Divine. Probabilmente gli Empirei Primordius o il Vendicatore del Fulmine erano periti per questo!


Come potevano gli altri Empirei non aver saputo di una questione così importante?


Dovevano aver capito che l'Empireo Primordius aveva lasciato la sua eredità nel continente Tianyan.


Il motivo per cui l'avevano ignorata sicuramente non doveva essere affatto semplice.


In altre parole, quelli che avrebbero potuto riconoscere lo spazio primordiale avrebbero anche saputo dell'eredità dell'Empireo Primordius. Per quanto riguardava quelli che non potevano farlo, non avrebbero saputo nulla, quindi lasciare loro vedere lo spazio primordiale non sarebbe stato importante.


Anche nel caso peggiore in cui qualcuno avesse desiderato la potenza trascendente di Primordius, sarebbe stato impossibile prenderla da Lin Ming perché il giovane non possedeva la tavoletta della tecnica. Anche se avessero catturato Lin Ming e avessero sondato la sua anima, non avrebbero trovato nulla.


In effetti era pericoloso, ma Lin Ming doveva fare questa scommessa disperata. Se avesse potuto fiorire con splendore in questo Incontro di Arti Marziali Assoluto, allora nessuno avrebbe osato attaccarlo.


Non poteva assolutamente rinunciare all'occasione di ottenere le risorse del Divino Palazzo dell'Empireo e alla Legge del Sogno Divino!


Nell'istante in cui rilasciò lo spazio primordiale, tutti i supremi Anziani nel Divino Palazzo videro che la Neve delle 8000 chilometri si stava sciogliendo rapidamente a causa di un bizzarro campo di forza!


"Mm? Questo è..."


"Un dominio, un campo di forza estremamente potente. Che sia una potenza trascendente?" Diversi Grandi Re del Mondo potevano vedere lo stupore negli occhi dell'altro.


"Dovrebbe essere un'abilità al livello di una potenza trascendente! Inoltre, è piuttosto completa... potrebbe essere completa al 20-30%. Questo Lin Ming ha proprio colto grandi occasioni fortunate. È impossibile per un'organizzazione come il clan dell'Antica Fenice possedere una potenza trascendente."


"È ragionevole. Senza grande fortuna, come potrebbe essere cresciuto fino a questo livello e salire fino al 31esimo gradino dell'Altare Sigillo Divino? Anche Zanna di Drago deve aver incontrato delle opportunità fortunate sconvolgenti!"


Questi Re del Mondo erano stati un po' sorpresi dal fatto che Lin Ming possedeva una Potenza Trascendente, ma da tempo avevano già intuito che ne avesse una.


 Per riuscire ad arrivare a questo livello, chi non avrebbe posseduto una potenza trascendente? Queste grandi Terre Sacre, se non avessero posseduto una potenza trascendente completa, ne avrebbero conservata almeno una incompleta. Per quanto riguardava i discendenti di Empirei, certamente ne avrebbero avuto una completa!


Tuttavia, al centro della grande sala, una persona, Vasto Cosmo, mostrò un'espressione strana: "Questo campo di forza sembra..."


A Vasto Cosmo sembrava vagamente familiare, ma prima che potesse rifletterci ulteriormente, in un batter d'occhio Lin Ming aveva già attaccato You Wujin!


In quel momento l'intero corpo di Lin Ming era ricoperto da fiamme rosse. Dal profondo del suo cuore si scatenò un fuoco viola. Perfino il suo sguardo sembrava contenere un inferno.


Attivò la Forza del Dio Blasfemo al limite e bruciò completamente il sangue di fenice nel suo corpo. Nella Lancia del Sangue della Fenice, due luci divine rosse e viola iniziarono a brillare!


Quello viola era il fuoco virtuale! Quello rosso era vero!


I bagliori divini si intrecciarono, fondendosi insieme. Questo colpo di lancia era il picco dell'utilizzo delle Leggi del Fuoco di Lin Ming!


You Wujin aveva compreso i primi quattro Concetti delle Leggi dello Spazio e dell'Acqua, sfiorando perfino il quinto. Questo risultato era sufficiente per fargli guadagnare innumerevoli lodi.


Lin Ming però era già andato oltre il quinto concetto. Era arrivato al punto da poter evocare davvero il fuoco virtuale!


Questo quinto Concetto era un livello completamente nuovo. Sfiorare appena un livello e toccarlo erano due fasi completamente diverse. Questo era stato il più grande guadagno che Lin Ming aveva ottenuto dopo essere entrato nel Mondo del Sogno Divino e aver inghiottito la fonte spirituale!


"Concetto di Fuoco Virtuale – Disintegrazione Virtuale!"


Lin Ming riversò tutte le fiamme del suo corpo nella Lancia del Sangue della Fenice.


Le fiamme viola e rosse fremettero sulla Lancia del Sangue della Fenice. Il suo attacco sembrava comune e debole di fronte ai quattro You Wujin e al dominio pieno di neve, ma in quell'istante il Fiore di Loto del Grande Imperatore era avvolto attorno a Lin Ming. Avanzò a tutta velocità mentre squarciava direttamente la tenda di neve!


Sotto il controllo di You Wujin, milioni di fiocchi di neve vorticarono insieme, radunandosi in un enorme tornado bianco che si precipitò verso Lin Ming.


Lin Ming però rimase inarrestabile, distruggeva ogni ostacolo!


Nello spazio primordiale aveva annullato il potere combattivo delle Leggi dello Spazio del nemico.


Poi, con il suo Concetto di Fuoco Virtuale che aveva compreso arrivando al quinto livello delle Leggi del Fuoco, aveva annullato completamente la Neve delle 8000 chilometri!


Dato che erano entrambe leggi elementali, era ovvio che il quinto livello del Concetto di Fuoco fosse superiore al quarto dell'Acqua!


La lancia di Lin Ming attraversò la luce di spada pervasiva di You Wujin, arrivando immediatamente di fronte a lui!


Un normale praticante di arti marziali avrebbe avuto difficoltà a differenziare le quattro copie dall'originale, ma per Lin Ming non era affatto un problema. Quando lo spazio primordiale piombò dall'alto, l'energia delle repliche era stata soppressa e sembrava perfino sul punto di dissiparsi. Nonostante non potesse farle collassare completamente, era comunque sufficiente per distinguerle dall'originale!


La Lancia del Sangue della Fenice puntò dritta verso il petto di You Wujin, che in quel momento era davvero scioccato!


Menò un fendente verso Lin Ming, ma aveva appena usato tutta la sua forza e non riuscì ad evocare altra energia. Inoltre questo era solo un contrattacco frettoloso: come avrebbe potuto bloccare Lin Ming?


La Lancia del Sangue della Fenice attraversò l'ultimo fendente di luce di You Wujin e trapassò la sua vera essenza protettiva!


<em>Bang!</em>


La vera essenza protettiva di You Wujin esplose completamente. Il potere del fuoco virtuale fluì nel corpo di You Wujin. In quel momento il cuore di You Wujin si riempì di furia e gelosia!


Odio!


Amarezza!


Invidia!


Odiava e invidiava il talento di Lin Ming, non poteva accettare che fosse superiore al suo. Era infuriato di perdere davanti a tutti, riducendosi solo ad un miserabile perdente!


Le fiamme dell'invidia e della rabbia erano tutti tipi di fuoco virtuale. Quando Lin Ming lo colpì, acuì tutta la sua rabbia e la sua gelosia, facendole diventare sempre più intense, come se il corpo di You Wujin presto sarebbe bruciato!


I suoi occhi si iniettarono di sangue; il suo corpo sarebbe esploso da un momento all'altro!


"Hai perso!"


Secondo le regole di questa competizione e con la supervisione di Xiao Daozi, sarebbe stato impossibile per Lin Ming ucciderlo. Aveva semplicemente usato la Lancia del Sangue della Fenice e aveva colpito You Wujin con l'asta.


In quel momento, la vera essenza protettiva di You Wujin si era già rotta. Quando la lancia lo colpì, sputò una boccata di sangue mentre veniva scaraventato all'indietro!


In quell'istante, You Wujin si schiantò sull'Altare Sigillo Divino schizzando sangue ovunque!


Era stato sconfitto.


Lin Ming fece un respiro profondo e ristabilì la sua vera essenza caotica. Mise da parte la Lancia del Sangue della Fenice. Con la pressione al 31esimo gradino che premeva su di lui, usare la Disintegrazione Virtuale aveva consumato una grande quantità di energia.


L'arena dei praticanti di arti marziali era caduta in completo silenzio. Perfino l'elusivo Xiao Daozi aveva aperto gli occhi e stava fissando Lin Ming.
                                


                                



