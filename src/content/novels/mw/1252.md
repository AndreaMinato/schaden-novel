---
title: Capitolo 1252 - L'Identità di Zanna di Drago
pubDate: 2025-12-15T08:37:10.338Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
18 capitoli in coda (18 di Lorenzo), 0/5
da editare
-Schadenfreude</em>


Tra il vastissimo mare di nuvole, innumerevoli montagne celesti fluttuavano nel cielo. Queste vette erano alte decine di migliaia di piedi, piene di vegetazione lussureggiante e fiori vivaci. Le cascate cadevano da questi picchi, fluendo come innumerevoli nastri di seta bianca come la neve e lunga centinaia di migliaia di piedi, schizzando tra le nuvole per poi sparire dal campo visivo.


Tra le numerose montagne celesti c'era una dimensione spaziale separata. Quest'area era occupata da un grande lago che brillava come un campo di diamanti. I pesci balzavano tra le acque purissime e i loti fiorivano. Ogni sorta di uccello spirituale volava attorno, riempiendo l'aria con un arcobaleno di splendidi colori.


Di fronte a questo lago immortale c'era una casa di bambù rigogliosa, dall'aspetto molto comune. Vicino si poteva sentire il profumo del bambù fresco.


La luce del sole illuminava la casa. In quel momento la porta si aprì e una donna vestita di bianco uscì lentamente. Sembrava avere appena vent'anni e portava un annaffiatoio in mano. Nonostante sembrasse una donna mortale, emanava un'aura sacra e divina dalla testa ai piedi.


Mentre camminava con noncuranza tra i fiori, diecimila nastri di seta brillanti sembravano pendere dal suo corpo. Era ricoperta da una foschia leggera, rendendo i suoi lineamenti difficili da distinguere. Pareva aver attraversato lo scorrere di innumerevoli anni di tempo; nonostante la si potesse vedere, era impossibile capire dove fosse.


Mentre camminava con eleganza, tutti i fiori sembrarono piegarsi verso di lei. Gli uccelli si radunarono attorno, danzando nell'aria e cinguettando allegramente.


La donna vestita di bianco arrivò di fronte ad una fila di fiori e iniziò ad annaffiarli.


L'acqua nell'annaffiatoio era straordinaria; era nettare di sorgente immortale. Per un Sacro Lord al livello di un alchimista, una sola goccia sarebbe stato un tesoro meraviglioso per raffinare le pillole, ma questa donna vestita di bianco la usava per annaffiare i fiori.


Nemmeno queste piante erano ordinarie, ma erano fiori celesti che avrebbero fatto impazzire di gelosia anche un Re del Mondo. Qui però non erano usati per l'alchimia, ma soltanto come decorazione. Queste meraviglie naturali erano davvero splendide.


In quel momento due piccoli pesci graziosi balzarono fuori dalle acque del lago, trasformandosi in due splendide giovani che volavano a mezz'aria.


Queste due ragazze non sembravano avere meno di 16-17 anni. I loro corpi erano avvolti da un velo d'acqua fluente. I loro seni immaturi destavano desiderio e le loro cosce perfette erano rotonde e sottili.


Le due emettevano un'aura giovanile incredibile e la loro grazia e la loro bellezza erano infinitamente superiori a quelle di una mortale.


Appartenevano alla razza dei mostri. I pesci di questo lago immortale non erano ordinari, erano dei mostri dalla coltivazione elevata che si potevano trasformare in esseri umani. Se una di loro fosse entrata in un grande mondo, sarebbero state considerate talenti orgogliosi che avrebbero scioccato il mondo.


Tuttavia, qui, erano solo pesci che giocavano in un lago. Conducevano una vita di coltivazione diligente e semplice, felici e innocenti.


"Signora fata, l'Empireo Vasto Universo vorrebbe vederla."


Dissero le due giovani.


"Mm..."


La donna rispose a bassa voce mentre si raddrizzava.


Le due giovani si ritrasformarono in pesci rossi che tornarono nel lago, tra le foglie dei loti. In quel momento lo spazio attorno tremò e un cristallo prismatico a sei facce apparì a mezz'aria, fluttuando in questa dimensione.


Le due punte affilate del cristallo emisero una luce nera, creando un'immagine alta la metà di una persona. L'intero universo sembrava sigillato in questo cupo bagliore nero.
Se una persona ordinaria avesse visto questa luce nera, sarebbe caduta in ginocchio colta dalla venerazione.


"Sogno Divino!"


Il cristallo prismatico aveva formato un volto metallico, la sua voce era piena di energia.


Nel vasto e sconfinato Regno Divino, era raro che gli Empirei interagissero. Molti erano in isolamento o erano tornati nelle loro terre natie. Una volta che raggiungevano il loro livello, poco al mondo poteva preoccuparli.


Tutti gli innumerevoli membri della giovane generazione del Regno Divino non vedevano l'ora di combattere nell'Incontro di Arti Marziali Assoluto che sconvolgeva l'intero universo, segnando l'apice di un'era. Tutti questi giovani pensavano che avrebbero conquistato la gloria nel torneo, ma per un Empireo non era niente di che.


In tutto il Regno Divino quante decine di migliaia di anni dovevano passare prima che nascesse un Empireo? Anche se uno fosse arrivato al primo posto della Proclamazione Celeste, le sue possibilità di diventare un Empireo erano fin troppo basse!


Se uno non poteva diventare un Empireo, sarebbe stato solo un Grande Re del Mondo. Era un livello che non avrebbe suscitato affatto l'interesse di un Empireo.


Quindi l'Incontro di Arti Marziali Assoluto veniva condotto praticamente dai loro discepoli. Per quanto riguardava l'Empireo Vasto Universo, si era preso solo la responsabilità di mandare una trasmissione del suono.


Era stato lui ad occuparsene perché i suoi discepoli non avrebbero potuto inviare una trasmissione del suono a biliardi di bilioni di persone nell'intero Regno Divino. Altrimenti l'Empireo Vasto Universo non sarebbe apparso affatto.


Nonostante questo, l'Empireo Vasto Universo aveva inviato comunque una proiezione della sua percezione divina nelle terre in cui riposava l'Empirea Sogno Divino. Naturalmente doveva essere accaduto qualcosa di straordinario.


La donna vestita di bianco posò il suo annaffiatoio e guardò la proiezione della percezione divina dell'Empireo Vasto Universo, aspettando la sua spiegazione. La sua pelle era morbida ed elastica come giada liquida. Nonostante non fosse visibile, si poteva comunque sentire un'aura eterea provenire da lei.


"Sogno Divino, se non sbaglio allora... È apparso il discendente del Vecchio Tre Vite."


L'Empireo Vasto Universo era andato dritto al punto.


"Il Vecchio Tre Vite..."


La donna vestita di bianco era assorta mentre pensava all'Empireo. Era un esperto ancora più anziano di lei e Vasto Universo. In passato, quando lei aveva intrapreso per la prima volta la strada delle arti marziali, il Vecchio Tre Vite  era già un Empireo!


"300 milioni di anni..." Sussurrò la donna vestita di bianco, come se stesse aprendo l'antico tomo della storia. 300 milioni di anni, quanto tempo era!


"Sì, 300 milioni di anni! Temo che Senior Tre Vite sia rimasto in stasi in un incantesimo del tempo per almeno 200 milioni di anni! Dato che Senior Tre Vite si è risvegliato e ha anche trovato il suo successore, credo che abbia avuto una premonizione riguardo al futuro..."


Mentre l'immagine del cristallo nero parlava, la proiezione che emanava divenne sfocata e cambiò. La faccia metallica scomparì, rimpiazzata dalla proiezione di un giovane vestito di nero. Questo giovane portava una lama curva sulle spalle, era Zanna di Drago!


"È lui?"


"Sì! Questa persona ha solo una sillaba per nome, Ya, ma il suo soprannome è Zanna di Drago. Ho fatto esaminare la sua storia ai miei discepoli. All'inizio dei preliminari, non ha mostrato nulla di troppo straordinario. Forse stava guadagnando tempo e risparmiando le forze o potrebbe aver trovato qualche occasione fortunata nel Mondo Sogno Divino. Ad esempio... ha trovato una fonte spirituale elementare e poi ha risvegliato le Pupille Tre Vite! Quindi, per questo, la sua forza è aumentata incredibilmente!"


"Pupille Tre Vite!"


L'espressione della donna vestita di bianco cambiò. Le Pupille Tre Vite erano la potenza trascendente del Vecchio Tre Vite.


Era una potenza trascendente estremamente speciale e singolare. Per studiarla non c'era bisogno solo dell'eredità dell'Empireo, ma anche di un fisico unico.


Era un fisico speciale che sarebbe apparso solo in una sola famiglia nel Regno Divino, trasmettendosi da una generazione a quella dopo in una sola persona. Studiare questa potenza trascendente era oltremodo difficile. Inoltre c'era bisogno dell'istruzione personale del Vecchio Tre Vite; non bastava solo una tavoletta di giada.


Studiando le Pupille Tre Vite all'inizio, se non avesse potuto attivarle, allora la forza di quella persona sarebbe rimasta soppressa, facendola sembrare un comune genio della sua era, ma se fosse riuscito ad attivarle, la sua potenza sarebbe arrivata ad un livello terrificante!


In questo mondo c'erano pochissimi abilità che avrebbero fatto cambiare espressione a questa donna vestita di bianco. Le Pupille Tre Vite erano une di esse.


"Da ciò che so, Ya ha un'età scheletrica di 36 anni ed è negli stadi intermedi del Mare Divino Realm. Attivare le Pupille Tre Vite è davvero impressionante. Sono sicuro che avrà il suo posto speciale in questo Incontro di Arti Marziali Assoluto! Ma è un peccato che abbia attivato solo da poco le sue Pupille Tre Vite, così è lontano dal poter mostrare la sua piena forza. Temo che sia impossibile che superi Bing Meng e gli altri."


L'Empireo Vasto Universo sospirò. In confronto alla sua lunghissima vita, i 36 anni di Ya erano un battito di ciglia.


Mentre parlava, la donna vestita di bianco notò un altro giovane vestito di nero accanto a Ya. Questo giovane le dava una sensazione strana ed inspiegabile.


"Lui è..."


"Mm, anche questo ragazzo è speciale. È qualcuno che è asceso dai piani inferiori. Conosce la potenza trascendente lasciata da Primordius, l'intento marziale di Primordius!"


"L'intento marziale Primordius? È il successore di Primordius?" La donna vestita di bianco era sorpresa. Per lei il nome dell'Empireo Primordius aveva fin troppo significato. Lei, Sogno Divino e Vasto Universo erano stati tutti figure della stessa era, impareggiabili talenti del loro tempo!


"No. Ha solo appreso una porzione dell'intento marziale di Primordius. La mia ipotesi è che abbia incontrato qualche opportunità fortunata e abbia scoperto l'eredità che Primordius ha lasciato. Tuttavia non ha superato la prova che ha lasciato Primoridus, quindi deve ancora ottenere la sua vera eredità. Non posso definirlo il successore di Primordius, solo un tipo fortunato. La sua forza inferiore a quella di Fang e il suo potenziale è ancora più inferiore."


L'Empireo Vasto Universo aveva fatto queste congetture solo vedendo lo spazio primordiale che Lin Ming aveva rivelato.


E in effetti Lin Ming non aveva ottenuto la vera eredità dell'Empireo Primordius, solo una piccola porzione di essa.


Quando Lin Ming aveva percorso la Strada dell'Imperatore in passato, non era stato nient'altro che un praticante di arti marziali dei piani inferiori e la sua coltivazione non era nemmeno allo Stadio della Distruzione. Il suo potenziale allora era di gran lunga inferiore a quello che era ora. In quel momento, se Lin Ming non avesse superato la prova dell'Empireo Primordius, allora sarebbe stato ragionevole. Solo che Lin Ming era stato di gran lunga superiore rispetto agli altri abitanti del pianeta Sky Spill allora.


"Prima che questo moccioso superi la prova dell'Empireo, non può essere considerato il suo erede. Come può essere così facile da superare? Possiamo solo aspettare e vedere come sarà il futuro di questo ragazzo."


"Quello di cui dovremmo preoccuparci ora è Ya. La sua forza è un po' inferiore rispetto a ciò che potrebbe essere, ma il fatto che ha attivato le Pupille Tre Vite all'età di 36 anni è la prova di quanto è terrificante il suo potenziale. In futuro, quando la grande calamità si avvicinerà, sicuramente Ya diventerà uno degli eroi di quell'epoca. Per quanto riguarda Lin Ming, se crescerà bene e incontrerà altre opportunità fortunate, potrà diventare un importante supporto."


In un'era ci sarebbero stati diversi protagonisti e dei ruoli di supporto. In passato, L'Empireo Sigillo Divino non era stato il solo eroe.


La donna vestita di bianco non rispose. Fece un semplice cenno e l'intera dimensione attorno a lei si trasformò all'istante in un'esatta replica dell'area delle semifinali nella Stella del Cimitero Lunare.


Il vasto mare di persone, i miliardi di spettatori presenti, tutti tifavano esultanti. La folla sconfinata gridava mentre guardava Lin Ming e Zanna di Drago scalare l'Altare Sigillo Divino!


La donna con l'abito bianco fluttuò silenziosamente nel cielo, rimanendo accanto alla proiezione dell'Empireo Vasto Universo mentre guardava i due che scalavano l'altare.


L'Empireo Vasto Universo sorrise lievemente: "La sua abilità è piuttosto utile. Può formare all'istante una proiezione per ricreare la realtà. Bene, allora vediamo com'è questo cosiddetto giovane di nome Ya, il successore del Vecchio Tre Vite! Voglio vedere fin dove arriverà nell'Altare Sigillo Divino che ho raffinato personalmente!"
                                


                                



