---
title: Capitolo 1260 – Zanna di Drago, Sconfitto
pubDate: 2025-12-15T08:37:10.339Z
tags:
    - mw
---


<em>Capitolo regolare,
13 capitoli in coda (13 di Lorenzo), 0/5
da editare
-Schadenfreude</em>


Al 33esimo gradino dell'Altare Sigillo Divino, si poteva dire che Zanna di Drago avesse attirato l'attenzione del mondo intero. Lin Ming invece stava salendo più lentamente, così molte meno persone gli stavano prestando attenzione. In questa situazione, il pubblico di solito avrebbe osservato la persona al primo posto.


Ora anche Lin Ming si stava avvicinando al dominio del fulmine viola, riportando i loro sguardi su di lui.


"Lin Ming può salire davvero fino a questo punto!"


"Forte! Pensavo che 50.000 piedi sarebbero stati il suo limite, ma non mi sarei mai immaginato che sarebbe arrivato anche lui a 67.000 piedi. Mi chiedo per quanto potrà resistere nel dominio del fulmine di 33.000 piedi."


"Nel dominio? Eheh, Lin Ming è solo agli inizi del Mare Divino Realm; potrebbe cadere prima di poterlo superare. Non dimenticare che deve sopportare gli attacchi della tribolazione celeste mentre si avvicina al dominio del fulmine."


"Lin Ming sicuramente è inferiore a Zanna di Drago. Il suo talento è già sconvolgente se potrà superare il dominio del fulmine, ma sarà impossibile per lui andare oltre, figuriamoci attraversare la formazione assassina delle 27 Fonti del Tuono a 70.000 piedi."


Mentre la gente stava discutendo, ci fu un'esplosione mentre una saetta serpentina si separò dal mare viola e si lanciò verso Lin Ming.


"Eccolo! Il primo fulmine!"


"Zanna di Drago ha contato sul suo incantesimo a doppio strato per bloccarlo. Mi chiedo come si difenderà Lin Ming! Se non potrà bloccare queste saette, allora non potrà entrare nel dominio a 33.000 piedi!"


Il pubblico attese col fiato sospeso di vedere quale tecnica avrebbe usato Lin Ming per affrontare questo massacro! Nell'Altare Sigillo Divino, il corpo doveva sopportare la pressione dell'Empireo e quindi non si poteva volare. Voler evitare l'attacco del fulmine era impossibile e ci si poteva solo difendere da esso!


Volersi proteggere da queste saette impazzite però era più facile a dirsi che a farsi. Tra il pubblico, nessuno dei giovani membri d'élite avrebbero avuto la sicurezza di farlo.


Lin Ming guardò verso l'alto. In quel momento il fulmine era uscito dal mare viola e quell'energia incredibilmente selvaggia e violenta si stava precipitando su di lui!


Il suo sguardo divenne tagliente. Attivò la Porta della Visione che aveva funzioni difensive e fece circolare il potere dell'osso divino. Allo stesso tempo fece circolare più che poteva la vera essenza e lasciò che il fulmine viola impattasse su di lui!


L'intero pubblico rimase sbalordito!


"Sta resistendo direttamente alla tribolazione del fulmine?!"


"È troppo folle! Come può sopportarla e sopravvivere?!"


Lin Ming non era Zanna di Drago che aveva barriere spaziali a proteggerlo. Solo gli incantesimi dello spazio erano sufficienti per bloccare la maggior parte degli attacchi, ma Lin Ming usato la sua vera essenza protettiva per farlo, così avrebbe dovuto sopportare un impatto di gran lunga superiore.


<em>Bang!</em>


Lin Ming tremò all'improvviso mentre le saette lo attraversavano. La sua vera essenza protettiva parò metà del fulmine prima di scoppiare. Le saette passarono attraverso i meridiani di Lin Ming, dove fu assorbita per il 90% dalla Pianta del Dio Blasfemo.


Per quanto riguardava il resto sibilò nei meridiani di Lin Ming. Il suo corpo era stato temprato dai fulmini molte volte e non poteva influenzarlo affatto.


Tremò solo per un breve momento per poi continuare a salire.


"Cosa... ho le allucinazioni?!"


"È finita così? Quella saetta ha davvero colpito Lin Ming o ha cambiato direzione?"


 Molti praticanti di arti marziali si scambiarono occhiate confuse, un po' sbigottiti. Come poteva Lin Ming resistere a questa tribolazione in modo così rilassato? Dopo essere stati colpito dalla tribolazione, aveva tremato solo per poco tempo per poi continuare a salire come se non fosse accaduto nulla! Era fin troppo anormale!


Sospettavano tutti di aver visto male, ma Lin Ming fu colpito da altri fulmini e sussultò un po' di volte per poi continuare a salire, di nuovo senza esserne influenzato.


"Che diavolo?!"


"Questo è troppo potente!"


L'intero pubblico era scioccato. A questo punto, anche se non pensavano che Lin Ming avesse esaurito completamente le forze, dovrebbe essere al limite. Nessuno pensava che sarebbe riuscito a resistere così facilmente alla tribolazione del fulmine.


Ciò che non sapevano però era che nel mondo interno di Lin Ming, la Pianta del Dio Blasfemo aveva attraversato il nono Stadio della Distruzione e aveva assorbito il potere della tribolazione celeste.


Quella era stata una vera tribolazione celeste, una catastrofe elementale di metallo, legno, acqua, fuoco, terra, fulmine, vento, yin e yang. Nove diverse tribolazioni radunate, nove tipi diversi di fonti di energia dell'universo, unite per rappresentare il Dao Celeste!


Trascurando la forza annientante della tribolazione celeste, solo in termini di qualità la tribolazione che Lin Ming aveva attraversato durante questo nono Stadio della Distruzione era ad un livello ancora superiore a questo dominio del fulmine. Dopotutto questo Altare Sigillo Divino era solo una replica creata dall'Empireo Vasto Universo contando su un frammento dello spirito dell'antico artefatto. Il Concetto dei 33 Cieli inerente era estremamente pallido e incompleto.


"Che metodo ha usato Lin Ming? È davvero incredibile. Tutti i geni hanno innumerevoli metodi sbalorditivi."


"Potrebbe stare usando qualche raro tesoro. Non credo che un praticante di arti marziali agli inizi del Mare Divino Realm possa usare solo il suo corpo per resistere ad una tribolazione del fulmine. Certamente sta usando qualche trucco. Dopo dovrà entrare nel mare viola e vedremo se potrà arrivare a 70.000 piedi. Una volta che raggiungerà quell'altezza, dovrà sopportare l'attacco combinato di 27 Fonti del Tuono. Allora ogni trucco sarà inutile."


Mentre tutti stavano parlando, Lin Ming entrò ufficialmente nel dominio del fulmine a 33.000 piedi!


<em>Rumble rumble rumble!</em>


Il fulmine tuonò nel cielo in modo assordante!


In questo mondo c'era soltanto un oceano di viola sconfinato. Lin Ming era completamente sommerso in questo dominio del fulmine!


"Dominio del fulmine... è simile al cielo della Palude Nera delle 8000 chilometri del Mare dei Miracoli. Mi chiedo cosa sia questa tribolazione celeste. Se si limita solo ad una tribolazione del fulmine, allora non è niente per me."


Una luce ardente riempì il suo campo visivo, ma Lin Ming la ignorò e continuò a salire!


<em>Chi chi chi!</em>


Una cascata di saette battezzò il corpo di Lin Ming. Nel suo mondo interno, nei suoi meridiani, tutto era inondato di fulmini!


"Questo moccioso, come ci sta riuscendo? Ha un corpo spirituale del fulmine? O forse ha una potenza trascendente che si basa sulle leggi del fulmine?"


Nel Divino Palazzo di Sogno Divino, l'Empireo Vasto Universo mostrò un'espressione sorpresa. Lin Ming aveva superato di gran lunga le sue aspettative.


Tuttavia scartò immediatamente queste ipotesi.


"No, non può essere. Il potere della tribolazione del fulmine rappresenta la volontà del Dao Celeste. È fondamentalmente diversa dalle saette ordinarie. Non importa quanto sia meraviglioso il metodo di coltivazione del fulmine che usa, è impossibile che assorba la tribolazione. Questo viola completamente ogni legge naturale."


Mormorò l'Empireo Vasto Universo. Non riusciva a capire come Lin Ming ci stesse riuscendo.


Perfino lui non poteva immaginarsi che Lin Ming avesse attraversato una tribolazione celeste, inoltre una tribolazione celeste del fulmine derivata da un Nono Stadio della Distruzione a 33 Cieli era oltremodo rara, fin dai tempi più antichi.


L'Empireo Vasto Universo non aveva attraversato un nono Stadio della Distruzione a 33 Cieli, quindi non sapeva che sorta di cambiamento ci sarebbe stato a quel livello.


E in quel momento, Zanna di Drago era già arrivato ad 80.000 piedi al 33esimo gradino dell'Altare Sigillo Divino. Perfino l'Empireo Vasto Universo doveva apprezzare un risultato del genere.


"Il successore del Vecchio Tre Vite è davvero forte. È molto più formidabile e talentuoso di tutti i discepoli che ho accettato nei miei milioni di anni di vita! In termini solo di potenziale, temo che, anche se non può rivaleggiare con Bing Meng, non sia troppo lontano da lei."


L'Empireo Vasto Universo guardò l'Empirea Sogno Divino. Era chiaro dalle sue parole che fosse convinto che il talento di Zanna di Drago fosse inferiore a quello di Bing Meng!


Bing Meng era l'erede dell'Empirea Sogno Divino ed era l'attuale sacerdotessa del Divino Palazzo. In futuro molto probabilmente sarebbe diventata un'Empirea!


Il Vecchio Tre Vite e l'Empirea Sogno Divino erano persone di due ere completamente diverse. Quando la forza della donna era aumentata ed era arrivata al picco del Regno Divino, il Vecchio Tre Vite era già diventato fin troppo vecchio. Quindi i due non avevano mai duellato per decidere chi era più forte e chi più debole.


Agli occhi dell'Empireo Vasto Universo però questa donna era un'esistenza imperscrutabile. Sospettava perfino che fosse ancora più formidabile del Vecchio Tre Vite quando era nel fiore degli anni.


E anche la sua discepola, Fata Bing Meng, era davvero misteriosa!


Mentre l'Empireo rifletteva, in quel momento, ad 80.000 piedi, innumerevoli rune di leggi iniziarono a brillare attorno a Zanna di Drago.


Queste rune multicolori erano diverse dalle leggi che esistevano nel Regno Divino. Nessuno poteva capire il loro significato. Dopo essere comparse, si radunarono e formarono tavole di pietra!


"Queste sono... tavole condensate dalle leggi!"


Tutti le fissarono con shock e stupore mentre ad 80.000 piedi d'altezza le rune si radunavano insieme, formando 33 tavole di pietra!


Fin dai tempi antichi, innumerevoli esperti del Regno Divino, prima della morte, avrebbero trascorso gran parte del loro tempo ed energia per incidere tutto ciò che avevano compreso su delle tavole di pietra, formando dei totem per i loro discendenti.


E ora, il Grande Dao celeste aveva radunato 33 tavole del dao. Questo lasciò tutti esterrefatti. Se le leggi del mondo avevano formato quelle tavole, allora non sarebbero state allo stesso livello delle pietre del caos?


Dopo essere arrivati a questo punto, non era più una tribolazione del fulmine, ma le tavole si erano formate da rune del mondo. Si sarebbe stati bombardati direttamente da queste tavole!


Nell'Altare Sigillo Divino, Zanna di Drago rimase a guardare mentre si formavano queste 33 tavole del dao. Estrasse di nuovo la Spada Zanna di Drago. La sua mano destra era già macchiata di rosso e rivoli di sangue colarono sulla lama. Il riflesso gelido e cremisi era davvero splendido!


Non poteva più vedere dall'occhio destro, ma il sinistro brillava ancora grazie alle sue fiamme viola!


"33 tavole del dao! Anche se mi fermassi qui, combatterò con tutte le mie forze!"


In quel momento, Zanna di Drago aveva già consumato oltre il 60% della sua vera essenza, ma il suo spirito combattivo non era diminuito minimamente!


<em>Woosh!</em>


La prima tavola del dao sfrecciò verso Zanna di Drago!


Questa era una tavola rosso sangue. Zanna di Drago menò un fendente: "Spada Letale della Vibrazione dello Spazio-tempo!"


Fondendo le vibrazioni nella sua lama, la spada tagliò la tavola, facendola esplodere. Zanna di Drago tremò, la sua mano crepitò mentre lui sputava una boccata di sangue!


"Così forte!"


Tutta la sua vitalità si agitò. Prima era riuscito a bloccare l'attacco, ma aveva comunque ricevuto una ferita interna.


E in quel momento, le altre 32 tavole avevano iniziato a precipitarsi su di lui.


Le pupille di Zanna di Drago si rimpicciolirono: "Personificazione dell'Immagine a Specchio!"


Si divise in otto, un vero sé stesso e sette copie. Ogni personificazione attaccò una tavola del Dao, precipitandosi su di esse e annientando sé stessi e l'avversario!


Tuttavia rimanevano comunque oltre 20 tavole del dao!


"Una spada che spacca il vuoto!"


Zanna di Drago strinse i denti e menò un altro fendente. Tre tavole furono tagliate in due, ma non riuscì a resistere al resto delle tavole. Lo colpirono tutte.


<em>Rumble rumble rumble!</em>


Le tavole del dao esplosero. La vera essenza protettiva di Zanna di Drago scoppiò, il suo petto collassò e vomitò sangue.


Durante quel momento finale, il vecchio vestito di grigio che assisteva allo scontro dalle profondità dell'Altare Sigillo Divino finalmente intervenne, salvando Zanna di Drago che aveva quasi perso i sensi.


Così Zanna di Drago era stato sconfitto!
                                


                                



