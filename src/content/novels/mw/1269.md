---
title: Capitolo 1269 – La Cima
pubDate: 2025-12-15T08:37:10.340Z
tags:
    - mw
---


<em>Capitolo regolare,
6 capitoli in coda (6 di Lorenzo), 0/5
da editare
-Schadenfreude</em>


Il dito dell'Empireo Sigillo Divino attraversava vuoto, lasciando una scia color oro viola. Questa luce si radunò insieme, formando una strana runa.


Lin Ming si irrigidì per un momento. Questo simbolo sembrava emanare una strana attrattiva, incantandolo.


<em>Questo è...</em>


Sussultò!


Il dito dell'Empireo Sigillo Divino non si fermò. Dopo aver disegnato la prima runa, continuò a tracciarne una seconda, una terza, una quarta...


Ogni volta lo faceva lentamente. La scia di luce che incideva l'aria era semplice e misteriosa, come se contenesse le verità più grandi su questo mondo.


Durante l'intero processo era rimasto in silenzio.


Il resto del mondo era sparito dagli occhi di Lin Ming, lasciando solo queste rune misteriose.


In realtà non capiva cosa stesse disegnando l'Empireo Sigillo Divino, ma aveva la sensazione che queste rune fossero tesori incredibilmente preziosi che contenevano i misteri del Grande Dao stesso!


Lin Ming entrò in uno stato etereo. A parte l'Empireo Sigillo Divino, tutti avevano perso significato.


Tra il pubblico, anche i miliardi di spettatori videro questa scena.


"Chi è quel fantasma? Cosa sta facendo?"


"Potrebbe essere il marchio spirituale lasciato da un antico supremo esperto nell'Altare Sigillo Divino. Dopo centinaia di milioni o anche miliardi di anni ha continuato ad esistere! Cos'ha destato Lin Ming? Cielo, è incredibile!"


"Si dice che quando un genio impareggiabile arriva nell'ultima parte dell'Altare Sigillo Divino, creerà un fenomeno. Vasto Cosmo del Divino Palazzo di Vasto Universo è arrivato negli ultimi 10.000 piedi dell'altare e ha provocato anche lui la comparsa di un fenomeno. Probabilmente questo antico fantasma è il fenomeno che ha causato Lin Ming scalando l'Altare Sigillo Divino!"


"Inconcepibile. Ha allarmato perfino un antico esperto! E sembra che stia scrivendo qualcosa a mezz'aria!"


"Sta davvero scrivendo qualcosa, ma non riesco a vedere cosa. La mia vista sembra essere stata bloccata da qualche strano potere!"


Nonostante il pubblico non potesse vedere chiaramente le rune, potevano osservare il fantasma che le scriveva. Durante il processo erano apparse delle distorsioni nel potere delle leggi del dao celeste attorno, impedendo loro di vedere chiaramente cosa stava accadendo.


"Sono parole? Rune? Qualcuno può vedere cosa sta scrivendo?"


Molti spalancarono gli occhi meglio che potevano, attivando delle tecniche mistiche della vista per capire cosa stava scrivendo quel fantasma. Più però provavano a guardare e più la loro vista si offuscava finché non riuscirono nemmeno a vedere il dito dell'Empireo.


"Che peccato!"


"Non riesco a vedere!"


Tutti potevano intuire che questo fantasma doveva essere una figura sbalorditiva tra tutti gli Empirei. Altrimenti non avrebbe lasciato un'aura così terrificante.


Le parole, le rune che incideva potevano contenere le verità del Grande Dao. Se avessero potuto ricordarle, allora i benefici che ne avrebbero tratto sarebbero stati infiniti!


"Se non possiamo vederli, Lin Ming può farlo?"


"Quel fantasma sembra che stia disegnando deliberatamente questi caratteri. Lo sta facendo per farlo vedere a Lin Ming?"


Mentre ne stavano discutendo, tutti si riempirono di paura e anche invidia.


Una luce divina color oro viola discese dall'alto come decine di migliaia di nastri di seta fluttuanti. Lin Ming e il fantasma dell'Empireo furono coperti da questa luce e nessuno poteva vedere chiaramente cosa stava succedendo al 33esimo gradino.


E in questo bagliore brillante, Lin Ming sentì il suo corpo alleggerirsi. Poté solo guardare stordito queste rune misteriose volare dentro di lui. Alcune entrarono nel suo corpo, altre nella sua forza spirituale e nel suo mondo interno.


"Cosa sono queste? Leggi? Informazioni? O entrambe?"


Lin Ming sussultò.


In quel momento la luce svanì e il fantasma dell'Empireo Sigillo Divino scomparì insieme ad essa. Rimase solo un bagliore dorato e viola che si disperse silenziosamente come innumerevoli petali di fiori...


Nell'ultimo momento, dalla luce che si affievoliva Lin Ming sentì una forte volontà, intransigente e indomita...


L'Empireo Sigillo Divino...


Lin Ming era pieno di emozioni contrastanti. Quando l'Empireo Sigillo Divino svanì, la pressione soverchiante sparì completamente e tutto tornò alla tranquillità.


"Cos'è successo ora?"


"Il fantasma del supremo esperto è scomparso e sono svanite anche le rune che ha inciso."


Nessuno aveva visto che le rune erano penetrate nel corpo di Lin Ming, quindi nnon si erano accorti di cos'era successo. Gli ultimi 10.000 piedi dell'Altare Sigillo Divino erano stati completamente diversi dalle loro aspettative.


Pensavano che Lin Ming avrebbe dovuto sopportare una qualche terrificante tribolazione e forse sarebbe stato perfino sconfitto, ma non avrebbero mai pensato che sarebbe finita così.


Lin Ming inspirò, aggrappandosi alle pareti irregolari dell'Altare Sigillo Divino, poi iniziò a salire, un passo per volta!


100 piedi... 90 piedi... 80 piedi... 70 piedi... 60 piedi... 50 piedi...


Gli mancavano pochi secondi, ma non accelerò. Faceva ogni progresso con un ritmo costante.


I miliardi di spettatori trattenevano tutti il respiro, ognuno di loro aveva lo sguardo incollato su Lin Ming.


All'ultimo momento, il tempo sembrò rallentare fino a fermarsi.


Lin Ming sporse la mano destra e afferrò il margine del precipizio del 33esimo gradino.


Raggiunse il gradino prima con le braccia. Poi il suo petto, la sua vita e poi le sue gambe. Lin Ming iniziò lentamente ad alzarsi.


Il 33esimo gradino dell'Altare Sigillo Divino, ce l'aveva fatta!


In quel momento, Lin Ming si sentì come se la sua intera vita fosse cambiata. Era a 3,3 milioni di piedi d'altezza, guardava dall'alto le terre sconfinate e scorgeva la vasta galassia!


In quel momento, il suo corpo, la sua anima, il suo mondo interno sembrarono mutare, diventando più puri e fondendosi lentamente insieme.


"Ce l'ha fatta, finalmente è arrivato in cima!"


"È un miracolo!"


I miliardi di spettatori non esultarono all'inizio. Erano ancora tutti sconvolti dallo shock, incapaci di dire una sola parola.


Dopo un lungo silenzio, l'intera area si riempì di grida assordanti!


"Ha scalato l'Altare Sigillo Divino! È come un sogno! Lin Ming è un impareggiabile talento che capita solo una volta ogni milione di anni!"


"Il suo talento e il suo potenziale sono incalcolabili. In futuro ci sono molte possibilità che diventi un Empireo."


"Supera il discendente di un Empireo!"


Quando i numerosi spettatori parlavano di come avrebbe superato l'erede di un Empireo, si riferivano al suo potenziale. Lin Ming era riuscito a raggiungere la cima non solo a causa della sua forza, ma perché aveva superato un nono Stadio della Distruzione a 33 Cieli e aveva sperimentato nove tribolazioni. Altrimenti sarebbe stato impossibile per lui compiere questa impresa.


Nel Palazzo Sogno Divino, l'Empireo Vasto Universo guardò dall'alto Lin Ming. Batté gli occhi diverse volte, aprendo la bocca, ma alla fine non disse nulla.


Dopo esser rimasto in silenzio per un po' di secondi, disse lentamente: "Sogno Divno, quel fantasma... era l'Empireo Sigillo Divino?"


L'Empirea annuì. Disse a bassa voce: "Non l'ho mai visto prima, ma ho potuto sentire la sua aura. Non mi dovrei essere sbagliata."


"Mm. L'ho sentita un po' anche io. Era davvero scioccante. Ho usato un frammento dell'antico Altare sigillo Divino, insieme ad innumerevoli divine pietre antiche per raffinare l'Altare Sigillo Divino. Anche così, per proiettare il fantasma dell'esperto, la sua forza doveva aver raggiunto un livello imperscrutabile. Forse definirlo Empireo era insufficiente a descriverlo. Mi chiedo cosa Senior Sigillo Divino abbia scritto a mezz'aria."


L'Empireo Vasto Universo sospirò con emozione. Nonostante fossero entrambi allo stesso stadio in realtà non poteva rivaleggiare minimamente con l'esperto Sigillo Divino, che aveva superato già i limiti di un Empireo.


L'Empirea Sogno Divino disse: "Ho visto solo una piccola porzione delle scritte. Dovrebbero essere le leggi più alte dei 33 Cieli e forse c'era anche qualche informazione riguardo alla grande guerra accaduta 3,6 miliardi di anni fa."


3,6 miliardi di anni fa c'era stata un'era incredibilmente gloriosa. Nonostante gli Empirei potessero vivere fino a 100 milioni di anni, molti avvenimenti erano stati persi nei fiumi sconfinati della storia.


Era proprio come un mortale che non avrebbe potuto sapere cos'era accaduto 36.000 anni. Inoltre, dopo la grande calamità, molti maestri erano morti e anche le arti marziali erano degradate. Alcuni avevano perfino dovuto ricreare delle tecniche dall'inizio.


Alcuni segreti sarebbero scomparsi nell'infinito flusso di tempo e solo grandi figure del Regno Divino ne sarebbero state informate.


Quando l'Empirea Sogno Divino menzionò i 33 Cieli, l'Empireo Vasto Universo si accigliò e disse: "Non sono ancora sicuro di quale opportunità fortunata abbia incontrato Lin Ming per permettergli di accedere al concetto di 33 Cieli. Visto che le Leggi del Dao Celeste sono cambiate molto tempo fa, in teoria è qualcosa che è separato dal Regno Divino. Queste leggi sono quasi impossibili da comprendere ormai."


L'Empireo Vasto Universo si era reso conto che Lin Ming era entrato in contatto con il Concetto di 33 Cieli prima di scalare l'Altare Sigillo Divino, altrimenti sarebbe stato impossibile per lui percepirlo.


L'Empirea Sogno Divino disse: "In effetti deve aver compreso il Concetto di 33 Cieli prima di iniziare a salire l'altare, ma non necessariamente per qualche occasione fortunata, ma forse perché è stato illuminato al riguardo."


L'Empireo Vasto Universo ne fu scioccato. "Illuminato al riguardo? Com'è possibile? È impossibile accedere al Concetto dei 33 Cieli visti i limiti delle leggi del dao celeste del Regno Divino."


"C'è sempre una possibilità. Ad esempio... se Lin Ming avesse superato un nono Stadio della Distruzione a 33 Cieli e avesse sopportato un battesimo delle leggi del dao celeste, sarebbe entrato in contatto con il Concetto di 33 Cieli. Allora, potrebbe perfino aver sopportato una tribolazione. Se è vero, allora si può anche spiegare come sia riuscito ad usare la tribolazione."


In quanto uno dei capi di tutti gli Empirei del Regno Divino, la comprensione di Sogno Divino era di gran lunga superiore a quella di Vasto Universo.


Dopo che sentì queste parole, l'Empireo Vasto Universo la guardò con stupore: "Un nono Stadio della Distruzione... a 33 Cieli?!"


Quando aveva superato lui stesso il nono Stadio della Distruzione, si era fermato a 30 Cieli, una nuvola di energia Origin di 90 chilometri.


Quindi non sapeva bene cosa significasse attraversare un nono Stadio della Distruzione a 33 Cieli.


Se era vero, allora i risultati di Lin Ming sarebbero stati difficili da immaginare!


Naturalmente Lin Ming era ancora inferiore a quei supremi esperti antichi. Dopotutto i risultati di quelle persone non si basavano solo su quanti Cieli avevano formato.


Questo perché il nono Stadio della Distruzione era solo l'inizio della strada di un praticante di arti marziali. C'erano molti livelli dopo e per avere una coltivazione dalle fondamenta solide, bisognava accumulare innumerevoli occasioni fortunate e risorse prima di sperare di avere successo.


Fin dai tempi antichi, per la nascita di un Empireo erano indispensabili talento, destino, risorse ed eredità.


"Dato che Lin Ming ha fatto apparire il fantasma dell'Empireo Sigillo Divino, allora in un certo senso ha ottenuto il suo riconoscimento. Se non sbaglio, allora dev'essere a causa del Concetto di 33 Cieli. Se fosse stato 3,6 miliardi di anni fa, Lin Ming forse sarebbe stato accettato come discepolo dall'Empireo Sigillo Divino." Disse all'improvviso la donna.


L'Empireo Sigillo Divino era un grandissimo esperto che coltivava essenza, energia e divino.
                                


                                



