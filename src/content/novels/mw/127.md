---
title: Capitolo 127 - Metodi Spregevoli
pubDate: 2025-10-16T07:28:18.433Z
tags:
    - mw
---


Zhang Guanyu desiderava raggiungere il settimo strato del 'Potere Divino Acacia' e ottenere un lungo periodo di giovinezza, uno stadio in cui la sua essenza Yang non sarebbe mai svanita.


Una volta fatto questo, avrebbe avuto diversi secoli di giovinezza. Si sarebbe goduto delle donne bellissime e avrebbe formato un harem enorme che sorpassava quello della famiglia Reale, che era composto da 3000 splendide concubine.
Ogni giorno ci avrebbe fatto visita e se la sarebbe spassata quanto voleva. Pensando a questo, Zhang Guanyu si riempiva di desiderio e il suo sangue ribolliva di entusiasmo.


Ma con il suo talento coltivare fino al settimo strato era più facile a dirsi che a farsi.


Aveva appena iniziato a coltivare e se fosse tutto andato per il meglio, poteva farcela. Tuttavia, se fosse stato sconfitto quattro mesi dopo, la sua essenza Yang non sarebbe fluita regolarmente. In tal caso sarebbe stato molto difficile per lui raggiungere il picco del settimo strato!


Così Zhang Guanyu aveva deciso di distruggere Lin Ming. Lo avrebbe schiacciato brutalmente senza lasciargli l'opportunità di riprendersi! Gli avrebbe tolto ogni cosa; tutta la sua fama e tutte le splendide donne che lo ammiravano!


Il suo cuore sarebbe rimasto sereno e la sua essenza Yang sarebbe fluita senza ostacoli.


L'uomo di mezz'età disse: "Signorino, il vostro sottoposto è troppo ottuso, pensa solo che, se farete una cosa del genere, provocherete la furia di Lin Ming."


"Umpf! E anche se lo facessi infuriare?! Credi che mi arrenderò senza lottare?!"


"Ma..."


"Niente ma! Lin Ming è spaventoso, sì e il Decimo Principe non osa affrontarlo. Devo rispettare il Principe Ereditario ma questo non significa che devo essere servile nei suoi confronti. Se gli altri si approfittassero di te, lasceresti che lo facciano comportandoti come un cane?
Dato che questo Lin Ming vuole sconfiggermi allora lo eliminerò!


"Signorino..." Il servo non capiva i suoi piani.


"Ti chiedo, qual è l'aspetto più spaventoso Lin Ming?"


L'uomo di mezz'età rifletté per un momento e disse: "La sua percezione, il suo talento marziale e il suo cuore delle arti marziali."


"Sì, ma la cosa più fondamentale è il suo cuore delle arti marziali, se posso distruggerlo, allora perderà il suo intento marziale, in quel momento rimarrà soltanto della spazzatura con un talento di grado tre.
Anche se avesse una percezione mostruosa, la sua coltivazione potrebbe raggiungere solo lo stadio Circolazione. Che genere di risultati potrebbe avere? Se non diventerà ancora più forte, la sua reputazione scomparirà gradualmente fino a quando non lo avranno dimenticato tutti. In quel momento non sarà altro che una formica, allora lo schiaccerò."


"Ora è sotto la protezione del Palazzo delle sette arti. Non posso ucciderlo direttamente, posso solo distruggere il suo cuore delle arti marziali!"


"Devo farlo prima che diventi ancora più forte!"


Zhang Guanyu sorrise sinistramente ma l'uomo di mezz'età sentì solo tristezza. Se avesse potuto farcela allora sarebbe andata bene, ma se avesse fallito allora lo avrebbe offeso gravemente e avrebbe potuto influire sulla reputazione del Signorino.


L'Associazione Commerciale non avrebbe mai nominato come successore una persona che avesse offeso un Emissario dei Sette Profound o il Maestro del Palazzo Marziale.


Tuttavia Zhang Guanyu era paranoico per natura e aveva praticato il 'Potere Divino Acacia' che aveva rafforzato i suoi istinti possessivi. Come poteva ascoltare i suoi consigli?


Molti metodi di coltivazione influivano sulla mente di una persona. Ad esempio, coltivare il 'Mantra del Budda' avrebbe stabilizzato i pensieri e purificato il cuore del praticante, la 'Formula Divina Forgia Ossa' avrebbe riempito il Qi e il sangue di energia Yang, rendendo indomito chi la esercitava. Invece la 'Formula Divina Acacia' avrebbe aumentato gli istinti possessivi di una persona, rendendola sempre più violenta.


"Signorino, forse dovremmo discuterne con il Maestro..."


"Uh?" Zhang Guangyu si incupì e iniziò ad emettere un lieve intento omicida.


L'uomo di mezz'età sussultò per la paura e disse frettolosamente: "Questo sottoposto merita di morite, questo sottoposto merita di morire!"


"Troppe discussioni portano ad errori. Devi solo fare il tuo dovere come servo!" Zhang Guanyu ritirò la sua aura omicida. Questo cosiddetto Maestro, naturalmente era suo padre.
Naturalmente Zhang Guanyu era certo che se suo padre l'avesse saputo, lo avrebbe sicuramente ostacolato. Perché agli occhi di suo padre, il futuro della Camera di Commercio era molto più importante della coltivazione di Zhang Guanyu!


Suo padre non avrebbe mai corso il rischio di offendere Lin Ming, secondo lui, nel peggiore dei casi, suo figlio avrebbe soltanto perso e sarebbe finita lì.


Tuttavia a Zhang Guanyu non importava dell'influenza dell'Associazione Commerciale, non poteva donargli secoli di giovinezza e un'infinita quantità di essenza Yang. Solo la coltivazione gli avrebbe portato questo, finché fosse stato potente, tutti i possedimenti dell'Associazione Commerciale non valevano nulla!


I geni erano particolarmente sicuri di sé. Lin Ming era fiducioso nelle sue capacità, così lo era Zhang Guanyu. Un talento orgoglioso non avrebbe mai riconosciuto di essere inferiore agli altri.


I geni pensavano sempre di essere i protagonisti e che avrebbero deciso le sorti del mondo, combattendo per farlo; tuttavia queste lotte dovevano avere delle vittime.


...............


Periferia a sud della città di Fortuna Celeste.


Il Palazzo Reale era rivolto verso sud. L'estremità a nord della città era il territorio dove erano situate la maggior parte delle tenute dei nobili ed era un luogo piuttosto ricco. A sud era deserto, specialmente vicino alla periferia.


C'erano delle case di altezza contenuta, nonostante fossero lì da anni, non sembravano vecchie. Solo che, sotto la pioggia, le tegole grigie, i muri bianchi e le ombre degli alberi avevano un aspetto un po' mogio.


Tra tutte queste case c'era un nuovo negozio. Il precedente proprietario era tornato in campagna per ritirarsi e aveva venduto il negozio.


Dopo che arrivò la nuova padrona, le porte erano state ridipinte e l'interno era stato pulito diligentemente. C'erano anche un po' di fiori e piante posti in giro; il negozio sembrava molto più elegante.


All'entrata c'era una giovane che indossava un semplice vestito blu fatto di cotone. Era piuttosto bella e aveva una pelle delicata, dava una sensazione di freschezza. Stava sistemando un po' di tessuti sulle mensole.


Questa ragazza sembrava di salute delicata e i tessuti che stava muovendo sembravano ingombranti, tuttavia era molto capace e stava ordinando accuratamente gli oggetti.


La negoziante era Lan Yunyue. Visto che il suo contratto di matrimonio era stato annullato, aveva lasciato il Palazzo delle sette arti. Aveva vagato per la città per tutto il giorno. Si vergognava di tornare a casa e non sapeva dove andare o cosa fare. Alla fine aveva deciso di stabilirsi nella città di Fortuna Celeste.


Perciò aveva dato in pegno un po' dei suoi gioielli e aveva aperto un piccolo negozio.


Tutti i vicini adoravano questa ragazza.


Lan Yunyue vestiva in modo semplice ed era sempre occupata. Una ragazza così bella che era disposta a sopportare delle difficoltà del genere era rara. Non solo, era lesta, aveva una grande forza e sapeva cucinare bene. Questa ragazza doveva aver sopportato queste difficoltà fin da piccola e quindi avrebbe dovuto avere una pelle dura e piena di calli, eppure le sue mani erano morbide e cremose come giada liquida. Era incredibile.


Che ragazza era?


Dopo aver saputo che era da sola, molte vicine sentirono simpatia per lei, cercarono di chiederle cosa le fosse successo ma lei rispondeva sempre in modo ambiguo.


Alcune delle vicine provarono anche trovargli uno sposo ma la ragazza aveva sempre rifiutato con un debole sorriso.


......


"Signorino, ci siamo." L'uomo di mezz'età puntò il dito verso un'insegna su un piccolo negozio di tessuti.


"Ah! Che negozio elegante! Bene!" Zhang Guanyu agitò il ventaglio nelle sue mani e rivelò un sorriso pensoso come se stesse guardando una preda deliziosa.


Per rompere il cuore delle arti marziali di Lin Ming doveva trovare una sua debolezza e gli sembrava che l'unico suo punto debole fosse Lan Yunyue.


Quando Lin Ming aveva trascorso il tempo che ci metteva metà bastone di incenso per superare il Passaggio del Desiderio, Zhan Guangyu aveva intuito che la persona che del mondo dei sogni doveva essere Lan Yunyue.


Nonostante fosse una questione passata, Zhang Guanyu credeva ancora che fosse un nodo del cuore di Lin Ming.


Se fosse riuscito a conquistare Lan Yunyue e coltivare il 'Divino Potere Acacia' con lei, cosa sarebbe successo se Lin Ming l'avesse scoperto?


Zhang Guanyu non vedeva l'ora di scoprirlo.


Nel caso di un duello, avrebbe comunque avuto la possibilità di chiedere una rivincita, quindi il suo spirito non sarebbe stato danneggiato.


Tuttavia questa era una questione diversa. Se si fosse portato a letto Lan Yunyue, sarebbe stato per sempre così. Zhang Guanyu credeva che, nonostante la ragazza avesse tradito Lin Ming, avesse comunque un posto nel suo cuore.


E se lo 'spirito' fosse stato in difficoltà, allora i pensieri si sarebbero annebbiati e la coltivazione sarebbe stata bloccata. Quando Lin Ming avrebbe provato ad avanzare di livello i demoni nel suo cuore lo avrebbero fermato.


E la chiave era, Lin Ming poteva sconfiggerlo?


Era vero che il Palazzo delle sette arti lo proteggevano. Ma non facevano lo stesso con Lan Yunyue e questa ragazza si era già ritirata dal Palazzo delle sette arti. Se Lin Ming avesse saputo che aveva preso Lan Yunyue, allora forse avrebbe cercato di affrontarlo pieno di rabbia.


Se fosse accaduta una cosa del genere sarebbe stato fin troppo vantaggioso per Zhang Guanyu: al momento era assolutamente sicuro di poter sconfiggere Lin Ming.


E anche se fossero passati quattro mesi, ne sarebbe stato sicuro al 90%. Questo perché recentemente aveva raggiunto il Gran Successo del primo strato del 'Potere Divino Acacia' e la sua forza era aumentata di un ampio margine.


Zhang Guanyu credeva che nel giorno decisivo della battaglia, Lin Ming, pieno di rabbia, l'avrebbe attaccato brutalmente e ad ogni mossa sarebbe diventato sempre più disperato.


Sarebbe stato perfetto per Zhang Guanyu. Avrebbe avuto la giustificazione per usare alcuni dei più sinistri stili del 'Potere Divino Acacia', lasciando Lin Ming con delle ferite permanenti che avrebbero ostacolato la sua coltivazione.


Anche se non poteva raggiungere quel punto, poteva comunque far sì che rimanesse confinato a letto per almeno sei mesi!


Se fosse successo allora cosa sarebbe accaduto?


Avrebbe potuto comunque passare la prova della Valle dei Sette Misteri?


Il termine del test era tra poco più di un anno. Questa era la sua sola possibilità. Finché Lin Ming non avesse passato la prova, Zhang Guanyu pensava che non avrebbe più dovuto temerlo.
                                


                                



