---
title: Capitolo 1273 – Stadi intermedi del Mare Divino Realm, Gran Successo
pubDate: 2025-12-15T08:37:10.341Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
3 capitoli in coda (3 di Lorenzo), 0/5
da editare
-Schadenfreude</em>


Questo era un continente estremamente vasto. Il magma rosso scuro fluiva per tutto il mondo e il cielo era pieno di stelle desolate. Questi astri avevano superfici ricoperte da crateri e avevano un aspetto sconvolgente.


Lin Ming era su un picco alto. L'aria era piena dell'odore di zolfo e fuoco. L'energia Origin della Fiamma era estremamente ricca, pareva che l'atmosfera stesse per bruciare da un momento all'altro.


Questo era il miglior campo di allenamento del clan dell'Antica Fenice: la Terra del Nirvana.


"Che ne dici? Questo posto è grandioso eh?" Huo Lieshi ridacchiò accanto a Lin Ming.


"È ottimo." Lin Ming annuì. Questa area di coltivazione era un tesoro prezioso per il clan dell'Antica Fenice. Normalmente era riservato per i patriarchi del passato e i Sommi Anziani; i giovani discepoli non avevano molte occasioni di entrarci.


"C'è un incantesimo dello spazio tempo qui. Il tempo rallenta con un tasso 12:1, così un mese fuori equivale ad un anno qui. Se coltiverai qui per 10 giorni, equivarrà a circa quattro mesi. Dopodiché partiremo per il Grande Mondo Vasto Universo dove si terranno le finali. Faremo giusto in temo."


"Scusi il disturbo Anziano Huo." Disse Lin Ming.


"Non c'è bisogno di scusarsi. Non c'è tempo da perdere; iniziamo ora!"


Huo Lieshi tirò fuori una piccola bottiglia di giada di essenza di sangue di Antica Fenice. Guardandola, perfino Huo Lieshi provò desiderio. Non aveva mai goduto di un trattamento simile, ma Lin Ming ora avrebbe assorbito venti gocce in una volta!


Più uno era giovane, meglio sarebbe stato assorbirle perché era particolarmente utile nello stabilizzare le fondamenta della propria coltivazione. Per un vecchio come Huo Lieshi assimilare l'essenza di sangue non sarebbe stato molto utile.


"Davvero lussuoso! Ma immagino che dato che sei riuscito ad arrivare fino a questo punto, dovresti aver incontrato molte opportunità fortunate ancora più grandiose di questa."


Huo Lieshi non doveva essere un genio per intuire che Lin Ming aveva trovato innumerevoli materiali celesti e che li aveva usati di nascosto.


Lin Ming sorrise soltanto senza rispondere. Huo Lieshi aveva ragione. Figuriamoci il resto, ma solo l'osso di drago divino era più prezioso dell'essenza di sangue dell'Antica Fenice.


Huo Lieshi mosse il dito e la piccola bottiglia di giada esplose. Una sfera delle dimensioni di una perla di sangue fluttuò in avanti, questa era la forma condensata di più di venti gocce di essenza di sangue di Antica Fenice.


Quando l'essenza di sangue apparì, l'energia Origin attorno si agitò!


Questa energia Origin del fuoco fu attirata dall'essenza di sangue, formando un vortice cremisi. Mentre l'energia mulinava, creò del vero fuoco a mezz'aria.


"Che formidabile potere di leggi." Esclamò Lin Ming. Questa non era la prima volta che aveva assorbito essenza di sangue dell'Antica Fenice, ma la scorsa volta aveva assorbito una sola goccia. Ora che stava per assorbire oltre 20 gocce, la sensazione era completamente diversa.


Poteva perfino vedere che attorno ogni cellula del sangue stavano apparendo lievi distorsioni. Questo era il potere delle leggi contenute nell'essenza di sangue dell'Antica Fenice!


Il potere di queste leggi originava dalle leggi del Grande Dao che erano insite nella Fenice stessa. Una Bestia Divina e un umano erano forme di vita completamente diverse. Quando un umano nasceva, la sua comprensione delle leggi era nulla e avrebbe dovuto contare completamente sulla meditazione e sui suoi sforzi per percepire le Leggi.
Una Bestia Divina invece era incisa dalle rune, che diventavano una parte inestricabile di lei. Quindi ogni parte del suo corpo era un tesoro incredibilmente prezioso, in particolare questa essenza di sangue della fenice conteneva la forza vitale della creatura divina!


"Preparati. Se un normale praticante di arti marziali al Mare Divino Realm dovesse assimilare venti gocce di essenza di sangue dell'Antica Fenice, verrebbe ridotto in cenere dalla sua terrificante energia del fuoco, ma questo non dovrebbe essere un problema con le fondamenta della tua coltivazione. Nonostante questo, farà male."


Mentre parlava, Huo Lieshi colpì Lin Ming. Il suo indice divenne incredibilmente affilato mentre puntava la mano verso di lui, trapassava la sua vera essenza protettiva e infilzava il suo cuore!


Anche se Lin Ming era un coltivatore del corpo e dell'energia e le sue capacità difensive erano sbalorditive, la sua barriera si spaccò come carta bagnata di fronte a Huo Lieshi; questo era il divario portato dall'enorme differenza in livello.


"Pronto? Trapianterò il sangue dell'essenza di sangue direttamente nel tuo cuore e da lì si diffonderà per il resto del tuo corpo attraverso i tuoi vasi sanguigni. Questo è il modo più completo di farlo, ma questo sarà un enorme carico per il tuo cuore, perché l'essenza di sangue della fenice è molto pesante!"


Una sola goccia di essenza di sangue della fenice era pesante quanto un lago! Spostare oltre venti gocce di essenza di sangue della fenice avrebbe richiesto un cuore incredibilmente potente.


"Sono pronto." Lin Ming annuì. Era fiducioso nelle capacità del suo corpo.


"Sì!"


Huo Lieshi mosse il dito e la sfera dell'essenza di sangue si trasformò in un raggio cremisi che affondò nel corpo di Lin Ming. L'essenza di sangue volò nel suo cuore, dove iniziò ad ardere come un inferno.


In quel momento, Lin Ming sentì l'immenso carico portato dalla potentissima essenza di sangue; fece quasi smettere di battere il suo cuore.


"Otto Porte Nascoste – Porta della Vita, attivati!"


La Porta della Vita era localizzata nel cuore; poteva sopportare direttamente il potere dell'essenza di sangue.


Nell'istante in cui la aprì, l'energia si scatenò dal suo corpo. La sua vitalità del sangue si gonfiò e l'immagine di una fenice e di un drago azzurro apparì dietro Lin Ming. Il suo cuore iniziò a battere lentamente e con forza.


<em>Boom! Boom! Boom!</em>


Il battito cardiaco di Lin Ming diventò incredibilmente risonante, ma rimase lento. Passavano solo uno o due respiri di tempo ad ogni battito, ma ogni tonfo era capace di spostare un'enorme quantità di sangue fresco nel corpo.


<em>Hu hu hu!</em>


L'energia Origin del cielo e della terra ululò. Un'enorme quantità di energia del fuoco fu attirata da Lin Ming, diventando un vortice.


L'essenza del sangue della fenice fu pompata costantemente nei suoi vasi sanguigni, fondendosi perfettamente con il suo corpo, come se il fuoco stesso stesse circolando in Lin Ming.


Una volontà feroce e determinata lo accompagnò, avvolgendo Lin Ming. In quel momento, tutto attorno a lui scomparì, lasciando un vasto spazio sconfinato. Vide una Fenice sopra un albero divino, avvolta da un inferno di fuoco.


Era su un albero indescrivibilmente enorme!


Era alto 10.000 chilometri. I rami erano antichi e umili, stendendosi verso l'infinito, capaci di tenere perfino degli asteroidi. Ogni foglia che cadeva nell'acqua sotto diventava un'enorme isola. le sue radici penetravano attraverso l'intero pianeta, trapassando il magma bollente al centro del pianeta e assorbendo l'energia da lì!


Una fenice dall'apertura alare di 1000 chilometri era appollaiata su questo enorme wutong divino, bagnata dalle fiamme del Nirvana!


In quel momento ondate di fuoco avvolsero l'intero pianeta, trasformandolo in un mondo avvolto dalle fiamme.


Era una scena apocalittica. Lin Ming sapeva anche che questi erano i ricordi della Bestia Divina contenuti nelle più di venti gocce di essenza di sangue che aveva assorbito.


In questi ricordi c'erano anche le comprensioni delle leggi.


Mentre Lin Ming era immerso in questi ricordi, sembrava essere diventato l'incarnazione di una fenice, guardando dall'alto ogni forma di vita nel mondo. Nello sconfinato mare di fuoco, vide l'energia Origin, la circolazione delle Leggi del Fuoco e perfino le più piccole strutture atomiche dove le due particelle yin e yang interagivano per produrre tutti e cinque gli elementi...


Questa strana e mistica scena continuò per chissà quanto tempo. All'improvviso Lin Ming si svegliò da questo stato caotico. Nell'istante in cui spalancò gli occhi, si potevano vedere chiaramente le fiamme brillanti riflesse nel suo sguardo.


Le sue Leggi del Fuoco, durante questo periodo di illuminazione, entrarono stabilmente nello stadio del Fuoco Virtuale e stava arrivando al gran successo.


Ottenere dei risultati del genere ad appena 30 anni era estremamente raro. Naturalmente questo non contava qualcuno come Zanna di Drago che aveva un metodo percettivo incredibile; la sua comprensione delle leggi era di gran lunga superiore a quella di Lin Ming.


"Tre giorni! Questo periodo di illuminazione è durato per tre giorni. Sembra che tu abbia ottenuto buoni risultati. La tua coltivazione è anche al gran successo negli stadi intermedi del Mare Divino Realm; non appena coltiverai per un po' più di tempo arriverai al picco degli stadi intermedi del Mare Divino Realm!"


Durante questo processo, Huo Lieshi era rimasto accanto a lui per tutto il tempo.


Lin Ming fece un respiro profondo e l'aria che inalava si radunò in due correnti danzanti. Il suo mondo interno si era espanso ancora una volta. La coltivazione di Lin Ming al momento si stava sviluppando rapidamente; stava accumulando davvero troppa energia.


"Va bene, arriverò al picco degli stadi intermedi del Mare Divino Realm e poi parteciperò alle finali dell'Incontro di Arti Marziali Assoluto!"


In quel momento, Lin Ming si stava riempiendo di entusiasmo! Era impaziente di combattere contro potenti avversari sul campo di battaglia e vedere quanto erano forti. In questi ultimi giorni si era reso conto che i discepoli dell'Empireo Vasto Universo non erano considerati troppo sbalorditivi. Ad esempio le discepole molto più potenti Bing Meng e Xiao Moxian erano eredi di altri Empirei.
                                


                                



