---
title: Capitolo 1278 – Iniziano le Finali
pubDate: 2025-12-15T08:37:10.342Z
tags:
    - mw
---


<em>Capitolo regolare,
10 capitoli in coda (0 di Lorenzo + 10 Paolo), 0/5
-Schadenfreude</em>


"L'apprendista junior Xiao Moxian è forte, davvero forte! Meraviglioso, sono pieno di ammirazione!"


Quando Xiao Moxian fu sul punto di andarsene, il discepolo di Vasto Cosmo, Zhao Ji, si avvicinò tutto sorrisi: "Sono Zhao Ji, apprendista junior, sono davvero fortunato a poterti incontrare qui."


"Chi sei?"


Xiao Moxian gli diede un'occhiata indifferente, chiaramente non era interessata a parlare con lui.


"Sono un discepolo di Vasto Cosmo del Divino Palazzo Vasto Universo."


Zhao Ji menzionò il nome del suo maestro, ma la sua posizione non riuscì a destare interesse in Xiao Moxian, che fece un lieve sospiro per poi trascinare Fata Bing Meng per il braccio via dalla piattaforma di cristallo.


Zhao Ji rimase sul posto, ancora a porgere i suoi rispetti con le mani al petto. Questo lo imbarazzò molto.


In realtà fin dall'inizio Xiao Moxian non si era nemmeno degnata di guardare i praticanti di arti marziali attorno. Da questo, Lin Ming poté intuire che, anche se Xiao Moxian si comportava in modo vivace e innocente, era giocosa solo con le persone con cui era familiare. Gli estranei, e in particolare gli estranei di talento ordinario sarebbero stati trattati in modo completamente opposto. Dopotutto era arrogante fino all'osso.


Xiao Moxian si era messa alla prova perché pensava che fosse divertente. Non l'aveva fatto per dimostrare le sue capacità come gli altri praticanti di arti marziali qui, perché farlo non aveva nessun significato. Era come un umano che si sentiva superiore ad una colonia di formiche. Non erano nemmeno considerati sullo stesso piano.


"Andiamo."


Disse Lin Ming a Zi Jianke. Mentre stavano per andarsene, all'improvviso vide un praticante di arti marziali vestito di nero con una strana spada ricurva sulle spalle che si stava avvicinando alla piattaforma di cristallo. Era Zanna di Drago.


<em>'Zanna di Drago, vuole mettersi alla prova anche lui?'</em>


Lin Ming fece in tempo a pensarlo che vide Zanna di Drago scagliare un colpo di palmo. La sua mano sembrava avvolta dai flussi del tempo. All'improvviso la piattaforma di cristallo si accese. I primi quattro livelli brillarono e perfino il quinto scintillò per diversi respiri di tempo prima di spegnersi lentamente.


"Quello è Zanna di Drago! Visto che il quinto livello è brillato per così tanto tempo, le sue leggi devono aver raggiunto il Concetto di quinto livello!"


"In confronto a Xiao Moxian i suoi risultati sono di gran lunga inferiori, ma è comunque sbalorditivo."


"Questa persona è arrivata al secondo posto nelle semifinali della Stella Cimitero Lunare, solo inferiore a Lin Ming! Si dovrebbe dire piuttosto che il suo potenziale è inferiore a quello di Lin Ming. Nessuno sa se vale anche per la forza."


Le persone che potevano riconoscere Zanna di Drago provenivano dal campo della Stella del Cimitero Lunare. Nonostante Zanna di Drago fosse stato superato da Lin Ming, aveva impressionato tutti quanti.


Ad essere più accurati, Zanna di Drago e Lin Ming erano già ad un livello completamente diverso.


"Gran successo del quinto livello; temo che sia il risultato migliore che troverai tra i discepoli che non siano discendenti di Empirei!"


"Ci sono dei discepoli diretti di Empirei che sono ancora più deboli di lui! Come mai le persone delle semifinali della Stella del Cimitero Lunare sono così forti? Non c'è Lin Ming, che è ancora più forte?"


I partecipanti delle altre arene iniziarono a discutere. Quelli che provenivano dalla Stella del Cimitero Lunare provarono un certo orgoglio. Sapevano che Lin Ming e Zanna di Drago erano potenti e ora i più diffidenti l'avevano visto con i loro occhi.


A diverse centinaia di piedi di distanza, Lin Ming assistette all'intera scena.


"Zanna di Drago... ha usato le Leggi del Tempo su quella piattaforma di cristallo."


Lin Ming fece un respiro profondo. Prima sapeva solo che l'abilità più sbalorditiva di Zanna di Drago era la sua padronanza nelle Leggi dello Spazio. You Wujin era riuscito a creare quattro copie, mentre Zanna di Drago otto. Il divario tra qualcuno che aveva appena sfiorato il quinto Concetto e qualcuno che aveva iniziato a padroneggiarlo era evidente.


E ora le Leggi del tempo di Zanna di Drago avevano già raggiunto il quinto livello. Non si sapeva a che grado fossero arrivate quelle dello spazio!


Le Leggi del Tempo e dello Spazio erano le più difficili da comprendere. Corrispondentemente, erano anche le più potenti. Tra queste due, le Leggi del Tempo erano molto più astratte ed elusive e lievemente superiori a quelle dello spazio.


"Zanna di Drago... è un avversario terrificante! In questi ultimi mesi la sua comprensione è aumentata ulteriormente e la sua coltivazione è arrivata agli stadi avanzati del Mare Divino Realm. Non ho ancora idea di quali siano i suoi assi nella manica. Non posso paragonarmi affatto a lui in quanto a comprensione delle leggi."


In termini di leggi in effetti Lin Ming era inferiore a Zanna di Drago ed era ad un livello ancora peggiore rispetto a Xiao Moxian, tuttavia le capacità combattive non dipendevano solo dalla comprensione delle Leggi, c'erano molti altri aspetti che le influenzavano.


.....


Dieci giorni passarono in un batter d'occhio. A parte le misteriose Bing Meng e Xiao Moxian, Lin Ming vide molti altri discendenti di Empirei.


Mentre il sole sorgeva all'undicesimo giorno, Lin Ming era seduto a meditare nel suo palazzo. All'improvviso sentì una voce risuonare nella sua mente.


"A tutti i partecipanti delle finali, radunatevi nella piazza. Le finali dell'Incontro di Arti Marziali Assoluto inizieranno oggi!"


Una voce solenne riecheggiò in ogni palazzo. Lin Ming aprì gli occhi. Finalmente oggi sarebbero iniziate le finali.


L'intero campo di arti marziali era pieno di 10.000 giovani membri d'élite. Uscirono tutti dai loro rispettivi palazzi e si radunarono nella piazza centrale.


Qui, c'erano anche decine di Re del Mondo. Erano tutti arbitri delle varie semifinali e c'era anche Xiao Daozi tra di loro. Si poteva immaginare la potenza della loro aura con così tanti Re del Mondo radunati insieme!


10.000 geni rimasero fermi in silenzio in attesa che le finali iniziassero.


"A tutti i partecipanti!"


Dopo che arrivarono tutti, un uomo forte e alto vestito di bianco discese dal cielo. Aveva un aspetto straordinario e la sua aura era opprimente. Il suo intero corpo emetteva una pressione che mozzava il fiato.


"Sono il capo dei discepoli dell'Empireo Vasto Universo, Vasto Cosmo. Rappresento il Divino Palazzo nel dare il benvenuto a tutti voi. Siete davvero sbalorditivi!"


"Vasto Cosmo?"


"È Vasto Cosmo? Se possiamo arrivare tra i primi dieci posti nella Proclamazione della Terra potremo entrare nel Divino Palazzo di Vasto Universo e farci istruire da lui?"


"Senior Vasto Cosmo è ad un passo dal diventare un Empireo. È più che qualificato per guidarci. Anche il Grande Re del Mondo di un pianeta di prim'ordine dovrebbe porgere i suoi rispetti a Senior Vasto Cosmo."


I giovani geni presenti discussero attraverso trasmissioni di vera essenza. Per molti di loro, Vasto Cosmo era la persona più potente che avessero mai visto in tutta la loro vita.


"Ora annuncerò le regole. Verrete divisi in due gruppi per le eliminazioni."


Mentre parlava, Vasto Cosmo con un gesto teatrale fece apparire un'enorme tenda di luce di fronte a tutti. Era ampia 1000 piedi e mostrava 10.000 nomi. Ogni nome aveva un numero, il numero del palazzo in cui viveva.


Le 10.000 persone erano divise in 10 gruppi da 1000 persone ciascuno.


'<em>1000 persone? Come combatteremo? Che sia una prova ad eliminazione come l'Altare Sigillo Divino?</em>'


Pensò immediatamente Lin Ming. Se tutti avessero combattuto contro tutti, allora ognuno avrebbe dovuto lottare contro altre 999 persone. Questo sarebbe stato troppo problematico.


In quel momento però scoprì anche che ogni gruppo di 1000 persone era diviso in due parti. Nella prima c'erano trenta nomi scritti in rosso e nella seconda 970 scritti in bianco.


Il nome di Lin Ming era rosso e molti dei discepoli principali del Divino Palazzo erano scritti in bianco.


Vasto Cosmo disse: "Ogni grande gruppo è diviso in due gruppi più piccoli a seconda dei vostri risultati nelle semifinali e della forza che avete mostrato finora. Il primo gruppo ha 30 persone e il secondo 970. Per quelli nel secondo gruppo, avranno tre possibilità di sfidare qualcuno del primo.
Se vinceranno uno qualunque di questi scontri, potranno scambiare posizione con il loro avversario. Altrimenti, se verrete sconfitti in tutte e tre le sfide, sarete eliminati direttamente! Per quanto riguarda quelli sconfitti e rimpiazzati del primo gruppo, anche loro avranno tre possibilità di sfidare qualcuno del primo gruppo.
Saranno eliminati anche loro se perderanno tutte e tre le volte! Questo continuerà finché tutti quelli del secondo gruppo non avranno esaurito le loro possibilità di sfidare gli avversari!"


Sentendo queste regole, le persone del secondo gruppo provarono disagio. In altre parole, il Divino Palazzo Vasto Universo non credeva che quelli del secondo gruppo avessero possibilità di vincere e volevano eliminarli direttamente dal torneo. Questa fase di eliminazione era la loro ultima occasione.


"Pensano che siamo spazzatura inutile."


"Nonostante non possiamo entrare tra i primi dieci posti della Proclamazione della Terra, non dovremmo essere messi direttamente nel gruppo degli eliminati!"


Tra i 100.000 partecipanti, c'erano solo 300 persone del primo gruppo. 200 di loro erano discendenti di Empirei e discepoli principali di Divini Palazzi, e gli altri 100 erano giovani membri d'élite scelti dalle 30 aree delle semifinali.


Così i terzi e i quarti in classifica nelle semifinali erano finiti nel secondo gruppo.


C'erano anche alcune aree sfortunate in cui perfino il secondo in classifica era stato messo nel secondo gruppo.


Questo li fece infuriare tutti.


"Che cosa significa questo? Sono arrivato secondo nelle semifinali, quindi perché sono nel secondo gruppo? Ci sono alcune persone che sono arrivate quinte che sono comunque nel primo gruppo!"


"Queste regole di raggruppamento sono troppo casuali!"


Queste persone si stavano riferendo all'area della Stella del Cimitero Lunare. Anche il quinto in classifica, Zi Jianke, era stato collocato nel primo gruppo, figuriamoci Lin Ming e Zanna di Drago.
                                


                                



