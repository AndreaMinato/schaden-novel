---
title: Capitolo 1280 – Indiscusso
pubDate: 2025-12-15T08:37:10.342Z
tags:
    - mw
---


<em>CAPITOLO SPONSORIZZATO, ringraziamo Paolo!
9 capitoli in coda (9 Paolo), 0/5
-Schadenfreude</em>


Dopo che Zanna di Drago e Lin Ming arrivarono alle porte della città, molti altri li seguirono.


Anche i discendenti di Empirei misero da parte l'alterigia e iniziarono ad avanzare.


"Quello è Bai Yao! Il discepolo diretto dell'Empireo Vasto Universo!"


Bai Yao teneva un profilo molto basso. Nonostante si fosse unito ai preliminari, non aveva rivelato le sue vere capacità ed era uscito raramente dall'area dei contendenti, così molti non sapevano di lui.


Senza problemi, Bai Yao batté le mani sanguinose ed entrò in città.


Dopo Bai Yao, anche Xiao Moxian spiccò il volo. Iniziò perfino a picchiare un po' le mani sanguinose prima di disperderle. Gli altri praticanti di arti marziali temevano gli attacchi e provavano vigorosamente ad evitarli, ma per lei era divertente affrontarle.


Poi fu il turno di Fata Bing Meng.


Bing Meng sollevò gentilmente la mano, coprendo il suo corpo di un velo di luci. Questo bagliore illusorio circolò lentamente attorno a lei, sembrava formato da splendidi petali che cadevano attorno a lei. Poi svanì semplicemente.


Un momento dopo apparì sopra le porte della città. Un'aureola di luce indistinta apparì, brillando con colori appariscenti come dei boccioli di fiori di pesco. Bing Meng apparì tra questi petali, orgogliosa e alta, come una dea caduta dal paradiso più celestiale. Il suo intero corpo emanava un'aura sacra. Anche se era entrata nella città del Massacro, non era stata macchiata nemmeno da una goccia di sangue.


Così, Bing Meng era apparsa inspiegabilmente nella città del Massacro, come se quei petali l'avessero condotta lì. Dall'inizio alla fine nessuno era riuscito a capire come si era spostata o che leggi avesse utilizzato.


"Si è teletrasportata?"


"Impossibile! Il potere dello spazio attorno alla città del Massacro è estremamente solido e c'è anche l'energia del risentimento che ci ostacolava. È già difficile volare, come può essersi teletrasportata?"


"Troppo terrificante. Non so che leggi ha usato per farcela. Chi potrebbe rivaleggiare con lei?"


Tutti guardarono Fata Bing Meng con venerazione. Xiao Moxian era il genio più talentuoso in assoluto, ma aveva soli 26 anni. Dato che era così giovane, naturalmente sarebbe stata meno abile della sua amica più grande.


Inoltre, dalle informazioni su di lei, almeno la forza di Xiao Moxian era evidente. Non era come Fata Bing Meng, che era sempre stata un mistero. Perfino ora nessuno aveva il minimo indizio su di lei.


'<em>Non sono Leggi dello Spazio. Questa Bing Meng è troppo terrificante...'</em>


Pensò Zanna di Drago. In quanto esperto delle Leggi dello Spazio che aveva anche sfiorato il Concetto di sesto livello, poteva capire facilmente se Fata Bing Meng avesse usato le Leggi dello Spazio o no.


Non c'era limite in questo universo. C'era sempre una persona più potente!


Molti praticanti di arti marziali sospirarono con emozione. Bing Meng era già così terrificante, eppure nessuno sapeva quali fossero i suoi limiti.


Dopo Bing Meng, gli altri partecipanti furono tutti messi in ombra. Anche se avessero potuto sconfiggere le mani sanguinose, non sarebbe sembrato nulla di speciale.


Presto tutti e 10.000 provarono ad entrare nella Città del Massacro, ma solo 890 di loro ebbero successo!


"10.000 persone e ora il 90% è stato eliminato all'improvviso!"


"È troppo anormale. Pensavo che dopo essere entrato nelle finali sarei riuscito a conquistare una posizione in classifica, ma non mi sarei mai immaginato che ci sarebbero state così tante persone che non avrebbero avuto nemmeno l'occasione di entrare nell'arena!"


"Ci sono troppi geni. Questa competizione è più che brutale!"


Anche le persone che erano entrate con successo nella città del Massacro lo pensavano.


Per quanto riguardava i praticanti di arti marziali che erano troppo sicuri di sé, trattennero il disprezzo e l'invidia. Avevano visto chiaramente il divario che c'era tra loro e i talenti più incredibili. Molti erano riusciti a stento a superare quelle mani per entrare, mentre altri le avevano sconfitte facilmente. C'era anche qualcuno come Fata Bing Meng che era entrato usando dei metodi inconcepibili.


"Che il torneo abbia inizio!"


Annunciò all'improvviso uno dei Re del Mondo che gestiva l'incontro.


Nelle dieci grandi divisioni, le persone eliminate erano nel secondo gruppo. Tutti quelli nel primo sarebbero stati considerati ammessi.


Lin Ming era nella terza divisione. In essa rimanevano 62 persone. Dovevano sfidare quei 30 praticanti di arti marziali nel primo gruppo.


"Zanna di Drago?"


Lin Ming ne fu sorpreso. Non lo aveva notato prima, ma lui e Zanna di Drago erano nello stesso gruppo. C'era anche Zi Jianke.


"Scegli il tuo avversario. Ognuno di voi ha tre possibilità."


L'arbitro di questa divisione era un vecchio magro. Indossava gli abiti blu e aveva un temperamento straordinario ed etereo.


I 62 individui scelsero il loro avversario. Né Lin Ming, né Zanna di Drago erano stati scelti.


Era ragionevole. Non sarebbe stato un suicidio sfidare qualcuno di così potente da poter sconfiggere quelle mani sanguinose?


A parte Lin Ming, diversi altri non erano stati scelti. Erano discendenti di Empirei, discepoli principali di Divini Palazzi o praticanti di arti marziali finiti primi nelle loro aree di allenamento.


Tutti gli altri avevano ricevuto tre o quattro sfide. Alcuni che erano entrati a stento nella Città del Massacro, come Zi Jianke, erano stati scelti da sette o otto persone.


<em>'Allora è così. Il round di eliminazione riduce il numero di partecipanti, ma aiuta anche quelli del secondo gruppo a capire a grandi linee la forza degli avversari. Possono sapere chi è debole e chi è più potente, così da non sprecare il loro tempo.</em>'


Mentre Lin Ming ci pensava, all'improvviso si sentì osservato. Vide un giovane vestito di bianco che lo guardava. Era pelato e aveva <a href="https://www.google.com/search?q=%E4%B9%9D%E4%B8%AA%E6%88%92%E7%96%A4&source=lnms&tbm=isch&sa=X&ved=0ahUKEwix39CL7_7hAhWOMewKHUzWATYQ_AUIDigB&biw=1500&bih=899" rel="noopener noreferrer" target="_blank">nove cicatrici da monaco sulla testa</a>. Portava dei sandali di paglia e un abito semplice, l'emblema della solennità.


"Un monaco..."


Lin Ming alzò le sopracciglia.


"Benefattore Lin, sono fortunato ad averti incontrato. Sono un discepolo del Monte Potala, Hang Chi."


"Monte Potala..." Lin Ming sussultò. Non aveva mai sentito prima questo nome.


Mentre cercava di ricordare che Sect fosse, la trasmissione del suono di vera essenza di Zi Jianke risuonò nelle sue orecchie.


"Fratello Lin, il Monte Potala è un'organizzazione al livello di un Divino Palazzo di un Empireo. Tiene un basso profilo, ma è uno dei Sect più antichi dalla storia più gloriosa, e si dice che abbia due Empirei!"


"Due Empirei?" Chiese sorpreso Lin Ming. Un Sect con due Empirei!


"Ci sono pochissime organizzazioni con due Empirei. In futuro, i Divini Palazzi Sogno Divino e Genesi Diabolica saranno nelle stesse condizioni. Fata Bing Meng e Xiao Moxian possono essere definite delle giovani Empiree. Tuttavia, le loro organizzazioni non possono rivaleggiare con il Monte Potala. Questa è la differenza di origini. Ho sentito che Monte Potala è già esistito da oltre 3,6 miliardi di anni..."


"3,6 miliardi di anni!"


Lin Ming sussultò. Era terrificante per un'organizzazione poter sopravvivere per tutto questo tempo!


"In questi 3,6 miliardi di anni di storia, ci sarebbe sempre stato un Empireo di guardia tra i loro ranghi? Non significa che sono nati diverse decine di Empirei nel loro Sect?"


"Non lo so con chiarezza. Il Monte Potala è estremamente misterioso. Il solo motivo per cui ho saputo di loro è perché stavo indagando su tutti quelli che partecipavano alle finali dell'Incontro di Arti Marziali."


Lin Ming guardò con significato Hang Chi. Questo monaco emanava un'aura profonda come il mare. Chiaramente era un maestro formidabile.


<em>'Ci sono fin troppi esperti qui. Questo è proprio un raduno di potenti guerrieri!'</em> Pensò nuovamente Lin Ming. Porse i suoi rispetti e ricambiò il saluto.


"È una fortuna anche per me incontrarti."


Dato che questo tipo era cortese, naturalmente Lin Ming avrebbe ricambiato.


E in quel momento, gli scontri delle eliminazioni iniziarono. In ogni grande divisione iniziò una serie di battaglie allo stesso tempo. In quasi tutte, i partecipanti del secondo gruppo erano stati eliminati.


Dopo un po', qualche partecipante sarebbe stato eliminato ogni tanto. Questa serie di incontri però non coinvolse minimamente Lin Ming. Quando il sole tramontò e la fase di eliminazione terminò, tra i 10.000 all'inizio, rimanevano solo 300 persone e ogni divisione aveva 30 persone.


Zi Jianke fu sfortunato; era stato eliminato.


Non poteva farci granché. Era qualcuno che era entrato a stento nel primo gruppo. Erano rimasti solo Lin Ming, Zanna di Drago, You Wujin e Jiang Wuxue del gruppo della Stella del Cimitero Lunare.


Per un praticante di arti marziali, era indifferente combattere di giorno o di notte. Dopo diverse ore di riposo sarebbero iniziati gli incontri.


E in quel momento era circa mezzanotte.


'<em>È accaduto tutto così velocemente!'</em> Pensò Lin Ming. Non c'era nemmeno il tempo per riposare un giorno!


Lin Ming gettò un'occhiata verso la lista dei nomi. In ogni gruppo di 30 persone, ognuno doveva solo combattere 15 volte. Lin Ming si sarebbe dovuto battere per lo più contro discepoli principali dei Divini Palazzi o i primi tre in classifica delle varie aree delle semifinali. Non avrebbe ancora combattuto contro un vero discendente o Zanna di Drago. Sembrava che tutti quelli che erano considerati grandi maestri fossero stati collocati in gruppi diversi.


"Primo campo di arti marziali! Lin Ming contro Cang Liang! Zanna di Drago contro Wuju! Hang Chi contro Heng Yin!"


Nei campi di arti marziali, un arbitro annunciò ad alta voce che il primo a scendere in campo sarebbe stato Lin Ming. Era ragionevole. Lin Ming non aveva combattuto durante le eliminazioni e quindi naturalmente avrebbe dovuto lottare per primo.


Il suo avversario, Cang Liang, era un discepolo principale di un Divino Palazzo e risiedeva nella 90esima residenza. Da questo numero, si poteva immaginare quanto fosse forte.


[su_service title="Schadenfreude" icon="icon: commenting" size="14"]Le cicatrici a forma di puntini neri sulle fronti dei monaci fanno parte di un'antica tradizione buddista.
Creano i marchi usando dei bastoncini di incenso sulla testa del monaco.
I puntini rappresentano l'impegno a liberarsi dalle abitudini e dai pensieri malevoli e ad usare la propria saggezza per alleviare la sofferenza degli altri.
Inoltre simboleggiano la disciplina, la concentrazione e la moralità del monaco.[/su_service]
                                


                                



