---
title: Capitolo 1282 – Superare facilmente le qualificazioni
pubDate: 2025-12-15T08:37:10.342Z
tags:
    - mw
---


<em>CAPITOLO SPONSORIZZATO, ringraziamo Paolo!
7 capitoli in coda (7 Paolo), 0/5
-Schadenfreude</em>


Visto che i maestri erano stati collocati in gruppi diversi, Lin Ming arrivò senza problemi a dieci vittorie.


Anche Zanna di Drago ottenne una serie di dieci vittorie. Non solo, anche Hang Chi e gli altri discepoli diretti di Empirei fecero lo stesso.


Nonostante fossero delle qualificazioni, si poteva dedurre la forza dei contendenti. Presto alcuni individuarono i migliori cinquanta di ogni divisione. Lin Ming e Zanna di Drago erano compresi in questa selezione. Naturalmente anche i 30 discepoli diretti di Empirei erano stati inclusi visto che non ce n'era uno debole. Dopotutto, una persona senza talento non aveva i requisiti per diventare il discendente di un Empireo.


Un'altra questione degna di essere menzionata era l'abilità del Palazzo Sogno Divino. A parte la sua sacerdotessa, Fata Bing Meng, c'erano anche tre discepole principali. Nessuna di loro era debole ed erano finite in questa lista di 50 nomi.


Le tre venivano chiamate le tre Fate di Sogno Divno. I loro nomi erano Bing Huan, Bing Yun e Bing Yue.


Nel Divino Palazzo, tutte le discepole della generazione di Bing Meng avevano il cognome Bing, ma solo la migliore discepola aveva i requisiti per essere chiamata Meng.


<em>Nota traduzione: Meng (梦) significa sogno.</em>


Era questa l'origine del nome di Bing Meng.


"Il Palazzo Sogno Divino... è davvero formidabile." Lin Ming guardò in silenzio le tre fate che combattevano.


Era Bing Yue sul palco. Si limitava a fissare l'avversario e, senza fare una sola mossa, l'esito dello scontro era stato già deciso.


Il suo avversario cadde in ginocchio, privo di forze.


E questa persona era un genio che era finito secondo in classifica nella sua area delle semifinali. Un genio secondo tra 100 grandi mondi non poteva nemmeno resistere di fronte a lei!


"Vittoria per Bing Yue!"


Annunciò il Re del Mondo che arbitrava il suo scontro. Era un risultato prevedibile.


Nonostante le tre fate fossero formidabili, pochissimi si arrendevano prima di combattere contro di loro. Questo perché le loro posizioni erano speciali. In quanto membri del Palazzo Sogno Divino, erano misteriose e mistiche, la definizione della perfezione.
Anche se sapevano di non poterle sconfiggere, provavano comunque a lottare. Se non altro dopo avrebbero potuto vantarsi di aver combattuto contro le fate del Palazzo di Sogno Divino. Anche se fossero stati sconfitti di netto, avrebbero potuto parlarne con orgoglio.


Perdere contro una delle fate del Palazzo Sogno Divino non era vergognoso, era invece un motivo di vanto.


<em>'Il Palazzo Sogno Divino è davvero un'organizzazione strana e misteriosa. Gli altri Divini Palazzi spesso hanno biliardi di discepoli, ma quello di Sogno Divino ne ha solo diverse centinaia. Ognuna di loro dev'essere un individuo sbalorditivo!'</em> Pensò Lin Ming. In quel momento però una voce riecheggiò all'improvviso nella sua mente. Sussultò e poi disse contento: "Signorina Mu, ha finito il suo isolamento?"


Perfino un Empireo non avrebbe percepito la presenza di Mu Qianxue nel Cubo Magico. Naturalmente non sarebbe importato anche se l'avesse fatto.


"Mm, ho anche percepito qualcosa da quel frammento d'osso incompleto. Lo stavo confrontando con il Manuale del Tiranno Celeste, una verità alla volta, e ora ho capito molte cose che prima non mi immaginavo. Le Cento Onde Continue del Manuale del Tiranno Celeste possono migliorare ulteriormente."


"Come sta Yu'er?"


Lin Ming non aveva esaminato il Cubo Magico per un po' di tempo e Mu Qianxue e Yu'er stavano vivendo al suo interno come desideravano.


"Yu'er sta dormendo sempre di più in questi giorni. Nonostante abbia mangiato una grande quantità di cristalli del sole viola, non ci sono stati ancora cambiamenti nel suo corpo."


Mu Qianxue scosse la testa. Immaginava che Yu'er avesse un'origine speciale e fosse unica in qualche modo, ma finora non aveva visto nessuna caratteristica speciale nel suo corpo.


Inoltre la crescita di Yu'er era molto più lenta rispetto a quelle delle altre giovani. Nonostante fosse passato molto tempo, aveva ancora l'aspetto di una bambina di 11-12 anni.


Tra i cinquanta partecipanti, a parte le tre fate del Palazzo di Sogno Divino, un'altra persona aveva attirato l'attenzione di Lin Ming.


Si chiamava Jun Biyue ed era vestito tutto di bianco. Emanava dalla testa ai piedi l'aura di uno scolaro malinconico. Aveva una bottiglia di vino legata al fianco e usava una spada lunga. Stranamente la lama sembrava essersi ossidata. Aveva l'aspetto di un'arma di un comune mortale macchiata di sangue e ruggine.


"Quest'arma è..."


Quando vide quella spada, Lin Ming sentì una sensazione indescrivibile. Non era assolutamente ordinaria. La lama emetteva una lieve pressione e Lin Ming non riusciva a capire il livello dell'arma. Non poteva valutare se fosse un artefatto spirituale o no.


"Questo..."


Lin Ming la guardò con attenzione. Se era davvero una spada impareggiabile, perché sarebbe stata arrugginita? Non era un deliberato camuffamento, ma delle vere e proprie macchie di ruggine.


"Non posso capire nemmeno io i misteri che si celano dietro quella spada." Disse Mu Qianxue dal Cubo Magico, scuotendo la testa. Non comprendeva affatto le abilità di quell'arma. "Potrebbe essere l'opportunità fortunata di Jun Biyue, proprio come il tuo Cubo Magico."


"Forse." Lin Ming sospirò. Nei 3000 grandi mondi del Regno Divino e i mille bilioni di biliardi di vite che esistevano al suo interno, ci dovevano essere fin troppe persone che avevano incontrato qualche occasione fortunata incredibile. C'era il coltivatore del corpo e dell'energia Shiku, Zanna di Drago con le sue Pupille Tre Vite e ora questo Jun Biyue. Tutte queste persone davano una sensazione indescrivibile.


Il tempo passò velocemente. Era il secondo giorno e stava calando la sera. A questo punto, le battaglie erano continuate per due giorni e una notte.


Alcuni scontri furono estremamente aspri e intensi e alcuni rivelarono un assoluto divario di forza.


Al suo quindicesimo incontro, l'ultimo, finalmente Lin Ming incontrò un avversario che lottò contro di lui. Questa persona proveniva dal Divino Palazzo Vasto Universo.


"Sei forte, ma non mi arrenderò per questo. Voglio sapere come hai scalato l'Altare Sigillo Divino!"


Per i discepoli del Palazzo di Vasto Universo, l'Altare Sigillo Divino era leggendario. E, la persona che aveva infranto questo mito non era un membro della loro organizzazione, ma Lin Ming. Questo aveva riempito di amarezza alcuni discepoli. Speravano di combattere contro Lin Ming per verificare la sua potenza.


Non appena affrontò Lin Ming, le giunture del suo corpo crepitarono. Risiedeva nel 72esimo palazzo e dei 14 incontri che aveva fatto, ne aveva perso solo uno contro il discepolo del Monte Potala, Hang Chi. Era comprensibile visto che Hang Chi era il discendente di un Empireo. Inoltre proveniva dal Divino Palazzo dalle origini più antiche in tutto il Regno Divino. Era stato semplicemente impossibile per lui sconfiggerlo.


"Beccati questo! Drago Selvaggio che Attraversa il Fiume!"


Sferrò il suo attacco inale. La sua sciabola sfrecciò verso Lin Ming con uno slancio inarrestabile. In quel momento, tutto lo spazio attorno a Lin Ming sembrò bloccarsi. Questo discepolo usava il Concetto di Spazio e con buoni risultati, era arrivato al Concetto di quarto livello.


"Danza della Fiamma del Loto Blu!"


Impassibile, Lin Ming mosse la lancia. Le Leggi del Fuoco si fusero e una luce di lancia selvaggia formò un raggio brillante che infranse l'attacco avversario!


In confronto a Lin Ming c'era un divario fin troppo grande. Era impossibile resistere per lui vista la soppressione delle leggi e la sua forza assoluta.


"Cosa?!"


Il discepolo del Divino Palazzo Vasto Universo spalancò gli occhi. Anche se sapeva di non poter rivaleggiare con lui, solo ora si era reso conto della differenza tra di loro.


<em>Woosh!</em>


Lin Ming scagliò il suo secondo colpo che ruppe la vera essenza dell'avversario e lo scagliò all'indietro.


"Vittoria per Lin Ming!"


Disse senza sorprese il Re del Mondo che faceva da arbitro. Così, Lin Ming vinse quindici incontri e superò con successo le qualificazioni.


Ora era entrato nelle vere finali.
                                


                                



