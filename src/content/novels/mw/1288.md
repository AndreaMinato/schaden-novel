---
title: Capitolo 1288 – Battaglia tra i dodici figli
pubDate: 2025-12-15T08:37:10.343Z
tags:
    - mw
---


<em>CAPITOLO SPONSORIZZATO, ringraziamo Paolo!
4 capitoli in coda (4 Paolo), 0/5
-Schadenfreude</em>


Le finali comprendevano 50 partecipanti. Durante la prima parte tutti avrebbero dovuto lottare in diciotto incontri e le prime dieci posizioni sarebbero state decise così.


L'ordine degli scontri prima dipendeva dalle decisioni conduttore dell'evento, Vasto Cosmo. Avrebbe cercato di separare il più possibile i favoriti.


Dopo che Lin Ming sconfisse il suo avversario durante il primo round, ottenne una serie di vittorie. Gli avversari seguenti erano tutti più deboli di Bing Yue.


"Ammetto la sconfitta."


Di fronte a Lin Ming, Xue Tu non riuscì a tirare fuori il coraggio di combattere. Se fosse stato un avversario un po' più forte, ma non di troppo, allora avrebbe comunque lottato. Sarebbe stato battuto, ma sarebbe stata una sconfitta gloriosa che l'avrebbe temprato.


Tuttavia era ben consapevole che sarebbe stato battuto dopo due mosse da un mostro come Lin Ming che era incluso tra i dodici figli di Sigillo Divino. Che motivo avrebbe avuto di umiliarsi davanti a diverse centinaia di milioni di persone? Tanto valeva preservare le energie per gli incontri seguenti perché, non importava quali sarebbero stati i risultati, avrebbe comunque dovuto fare diciotto incontri. Nessuno desiderava perdere miserabilmente in tutte e diciotto le battaglie. Bisognava almeno vincerne una o due così da non fare una pessima figura.


Presto Lin Ming ottenne una serie di 17 vittorie. Rimaneva solo un ultimo incontro.


C'erano molte persone che avevano raggiunto lo stesso risultato. Tuttavia il gruppo di primo livello che si sarebbe formato dopo il primo round delle finale sarebbe consistito in sole dieci persone. Per questo non era strano che alcuni di questi favoriti si sarebbero scontrati a vicenda, specialmente i dodici figli di Sigillo Divino.


E in quel momento l'avversario di Lin Ming era proprio uno di loro: Gongyang Dao.


Questo incontro avrebbe determinato chi sarebbe finito tra i primi dieci.


Allo stesso tempo Zanna di Drago, Shiku, Bai Yao e anche Jun Biyue avrebbero combattuto contro avversari che avevano vinto 17 incontri finora.


L'ultima battaglia sarebbe stata molto più intensa di quelle precedenti.


Lin Ming sollevò la Lancia del Sangue della Fenice ed entrò in campo. Il suo avversario era un giovane magro che portava una sciabola spessa sulla schiena. Non era alto ed era scuro di carnagione, in diretto contrasto con la sua spaventosa sciabola che era ampia quanto il suo corpo.


"Sei Lin Ming?"


Il giovane magro osservò freddamente Lin Ming, il suo sguardo sembrava quello di una bestia selvatica che fissava la preda. Non mostrava disprezzo, né arroganza, solo crudeltà.


Questo tipo di persona era assolutamente forte. Aveva sperimentato innumerevoli battaglie e affrontato numerose situazioni rischiose. Il loro intuito era stato affinato in modo terrificante e in qualunque momento poteva rimanere calmo e pieno di follia allo stesso tempo.


Battersi contro questo giovane sarebbe stato come affrontare una bestia selvaggia.


Naturalmente le persone incluse tra i dodici figli di Sigillo Divino non erano geni comuni della loro era.


La voce di Vasto Cosmo risuonò all'improvviso.


"Gongyang Dao, il discendente del Sovrano della Sciabola. Senior Sovrano della Sciabola è un Empireo nascosto che è rimasto da tempo in isolamento. È diventato famoso 50 milioni di anni fa e le sue tecniche di sciabola sono fantastiche e impareggiabili!"


Vasto Cosmo fece un raro intervento e presentò Gongyang Dao. Questo per lo più perché, a parte qualche figura di alto livello qui, nessuno, nemmeno i Re del Mondo ordinari, sapevano del Sovrano della Sciabola. L'era di quell'uomo era passata da troppo tempo. In passato era stato riconosciuto come il miglior maestro della sciabola nell'universo e in questi ultimi anni era vissuto in isolamento. Al giorno d'oggi pochissimi lo conoscevano.


Gli Empirei nascosti non avevano creato il loro Divino Palazzo e la loro ricchezza naturalmente era inferiore a quella di ordinari Empirei. Allo stesso tempo non avrebbero accettato troppi discepoli diretti. Un Empireo nascosto spesso avrebbe ricevuto spesso circa venti discepoli, circa uno ogni pochi milioni di anni. Questi Empirei avevano requisiti duri e stringenti, così la qualità dei loro allievi spesso superava quella dei discendenti della maggior parte dei Divini Palazzi di Empirei!


"Visto che è stato presentato specificatamente da Vasto Cosmo, questo Sovrano della Sciabola non è una questione da niente!"


"Gongyang Dao è spietato, ma anche Lin Ming lo è! Chissà chi è il più potente tra i due mostri." Si ricordavano ancora della vittoria di Lin Ming su Bing Yue. Nessuno pensava più che Lin Ming fosse debole.


"Ho anche visto i loro incontri. Da ciò che posso dire, lo stile di Gongyang Dao è estremamente feroce, mentre Lin Ming è più versatile, abile nelle Leggi, in velocità e forza. Se Lin Ming potrà temporeggiare, allora dovrebbe finire un po' in vantaggio!"


Mentre tutti stavano parlando, Gongyang Dao estrasse all'improvviso la sciabola sulla sua schiena. La accarezzò lentamente e disse: "Ho sempre seguito il mio maestro e ho viaggiato per il mondo. Il mio maestro ha accettato 22 discepoli in tutta la sua vita, ma ne rimangono solo due; tutti gli altri sono morti mentre erano all'avventura. Questa è la prima volta che partecipo all'Incontro di Arti Marziali Assoluto per fare esperienza e sei una meravigliosa cote per la mia sciabola."


Le parole di Gongyang Dao scioccarono il pubblico. 22 discepoli, eppure ne erano morti 19? Non era crudeltà nei confronti dei propri discepoli? Quei giovani che il Sovrano della Sciabola aveva scelto dovevano essere stati talenti sbalorditivi della loro era, eppure oltre il 90% di loro erano morti mentre erano all'avventura! Questo Sovrano della Sciabola era davvero spietato.


"Quella è la personalità del Sovrano della Sciabola. Si dice che da giovane sia stato catturato e allenato da un'organizzazione di assassini. Era in una truppa di 10.000 sicari che sono stati eliminati nei modi più brutali finché non ne è rimasto uno. È impossibile allenare un maestro senza temprarlo con il sangue e il dolore. Quando il Sovrano della Sciabola riceve un discepolo, dà sempre loro una scelta e spiega chiaramente cosa riserverà loro il futuro se sceglieranno di seguirlo. Se temono la morte, possono sempre rifiutare." Spiegò un vecchio informato nell'area degli ospiti onorabili.


Il pubblico rimase sbigottito. In tutte le varie grandi organizzazioni, chi non considerava i loro migliori discepoli come tesori che dovevano essere protetti? Quando andavano all'avventura, ai migliori discepoli veniva lasciato ogni sorta di tesoro per proteggerli.


Il Sovrano della Sciabola però li aveva lasciati morire.


E si poteva immaginare quanto fosse forte Gongyang Dao visto che era sopravvissuto!


"Credi che sia della cote? Temo solo che la tua sciabola si consumi e si rompa..." Disse Lin Ming. Puntò la Lancia del Sangue della Fenice verso terra e disegnò un intero arco.


<em>Ohoh!</em>


Nel palco, Gongyang Dao si trasformò in una raffica di vento mentre si precipitava verso Lin Ming. Menò un fendente e l'energia di sciabola attorno al suo corpo si radunò, vorticando come un tornado. Queste correnti di energia si fusero le une con le altre, scorrendo rapidamente. Esaminandole più attentamente, si poteva vedere queste luci connettersi da capo a piedi, sovrapponendosi continuamente. Questa non era solo un attacco, ma aveva anche delle funzioni difensive.


"Quello è il Dominio del Re della Sciabola, una delle tecniche uniche di Senior Sovrano della Sciabola!"


Per un genio come Gongyang Dao, avere un dominio non era affatto strano. Una volta che veniva sfoderato, questo sistema d'attacco e difesa era difficile da gestire. Anche se 10.000 praticanti di arti marziali lo avessero attaccato, lanciando tutti una raffica di tecniche sovrannaturali, avrebbero avuto ancora difficoltà a trapassare quella luce di sciabola. Se un nemico fosse entrato in quel dominio, sarebbe stato fatto a pezzi.


Gongyang Dao ruggì fragorosamente e dei crepiti risuonarono dal suo corpo. I muscoli del suo corpo magro iniziarono a sporgersi, aumentando di dimensioni.


"Pozza di Sangue Infernale!"


Gongyang Dao colpì verso il basso. Una luce di sciabola sfrecciò come un pitone elettrico, portando ondate di intento omicida terrificanti. Questa sorta di intento omicida era stato radunato da Gongyang Dao attraverso innumerevoli massacri, sostanzializzandosi alla fine in veri e propri demoni spettrali.


In quel momento, apparì un re demoniaco color rosso sangue dietro Gongyang Dao. Molti uomini tra il pubblico si sentirono precipitare in un inferno Asura, risucchiati in un lago di sangue in cui sarebbero rimasti al confine tra la vita e la morte soffrendo per l'eternità!


"Questo attacco...!" Le pupille di Lin Ming si rimpicciolirono. Il colpo di Gongyang Dao non era appariscente o bello come le tecniche degli altri geni, invece era l'emblema della letalità e della distruzione selvaggia. Era come affrontare un'antica bestia feroce; poteva essere definita estremamente intenso.


Il potenziale della sciabola di Gongyang Dao era inarrestabile. Nessuno dei suoi 17 avversari precedenti era riuscito a difendersi frontalmente da questo attacco. Il pubblico fissò Lin Ming ad occhi spalancati, in attesa di vedere come avrebbe reagito!


Lin Ming fece un passo indietro, piegò le ginocchia e la sua lancia si abbassò con il resto del corpo. Attivò tutte e sette delle Otto Porte Nascoste e attivò la Forza del Dio Blasfemo.


La Lancia del Sangue della Fenice avanzò, così veloce che si incurvò come una luna crescente per andare incontro al colpo!


<em>Peng!</em>


La sciabola e la lancia si scontrarono e si scatenò un'energia terrificante. Il potente impatto fece esplodere il terreno sotto Lin Ming, rivelando l'acciaio del fulmine e l'antica pietra divina sotto. Solo quelle sorta di fondamenta erano abbastanza solide da poter sopportare l'impatto.


Così, Lin Ming bloccò forzatamente il colpo con la Lancia del Sangue della Fenice.


Gongyang Dao mostrò uno sguardo sorpreso. "Puoi bloccare frontalmente il mio colpo? Sei il primo a riuscirci tra tutti i coetanei contro cui ho combattuto!"


Gongyang Dao non stava esagerando. Il suo attacco era davvero violento. Anche il pubblico percepiva la sua potenza. Anche se erano molto lontani, potevano sentire quella luce di sciabola risalire sulle loro schiene, facendoli rabbrividire.


"Il primo?" Lin Ming ridacchiò: "Credo che presto ne scoprirai un secondo e un terzo, inoltre... non sto solo bloccando la tua sciabola."


Lin Ming evocò tutte le sue forze, traendo forza dal bacino. Fece una spazzata con la sua lancia, scuotendo via Gongyang Dao.


Fece un passo avanti all'improvviso e sfrecciò verso l'avversario: "Danza della Fiamma del Loto Blu!"


Lin Ming scatenò decine di milioni di jin di forza. La forza del suo corpo e del potere delle Leggi del Fuoco si combinarono insieme mentre attaccava!


<em>Ka ka ka!</em>


L'energia del dominio del Re della Sciabola fu fatta a pezzi dalla forza bruta. Innumerevoli flussi di energia collassarono come se non fossero altro che fili di seta!


La lancia di Lin Ming piombò dall'alto; le fiamme ulularono!


In un attacco frontale del genere, Lin Ming aveva appena bloccato Gongyang Dao e ora era il turno di Gongyang Dao di ricevere il colpo!


<em>Bang!</em>


Con un'esplosione terrificante, Gongyang Dao fu costretto ad arretrare e fu scaraventato via!


Il pubblico non ebbe nemmeno il tempo di gridare. In quel momento Lin Ming fece un altro passo avanti mentre la Lancia del Sangue della Fenice si precipitava di nuovo su di lui!


<em>Bang! Bang! Bang!</em>


Un colpo dopo l'altro, ogni attacco era più forte del precedente. Le luci di lancia erano come onde impetuose, che ululavano nell'aria. Gongyang Dao stava barcollando, le sue braccia si stavano intorpiddendo lentamente e Lin Ming stava diventando sempre più potente e i suoi colpi più brutali!


Questa era una soppressione frontale!


Prima, molte persone non erano sicure di chi fosse più potente tra Lin Ming e Gongyang Dao. Dal punto di vista del pubblico, indipendentemente dall'esito dello scontro non si sarebbero mai immaginati che Lin Ming avrebbe messo in difficoltà Gongyang Dao proprio in un confronto frontale in cui primeggiava.


Ogni attacco che faceva aveva uno slancio inarrestabile, senza lasciare una sola possibilità di ribaltare la situazione!


Che sorta di forza era questa?


Un mostro!


Presto Lin Ming e Gongyang Dao scambiarono 100 mosse! Lin Ming gridò e i cento attacchi si radunarono insieme, scatenando una potenza terrificante come quella della picchiata di un drago selvaggio, impareggiabile!


"Manuale del Tiranno Celeste – Cento Onde Continue!"


Questo colpo impattò sulla punta della sciabola di Gongyang Dao.


<em>Peng!</em>


Gongyang Dao sentì solo il palmo tremare e il suo braccio si intorpidì. L'arma fu respinta sul suo petto e il suo corpo fu scaraventato per mille piedi. Le piastrelle sotto i suoi piedi si spaccarono e i suoi abiti si squarciarono mentre tutta la vitalità del sangue nel suo corpo si agitava.
                                


                                



