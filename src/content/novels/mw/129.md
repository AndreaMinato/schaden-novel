---
title: Capitolo 129 - Spada di Grado Human, Media Qualità
pubDate: 2025-10-16T07:28:18.433Z
tags:
    - mw
---


Con le dita tremanti, Lan Yunyue tirò un sospiro di sollievo solo quando non percepì più la presenza di Zhang Guanyu. <em>Un momento fa quell'uomo aveva detto Signor Zhang? Possibile che quel giovane fosse Zhang Guanyu?</em>


Nonostante non pensasse più a Lin Ming, la ragazza aveva sentito sue notizie. Sapeva che tra quattro mesi il ragazzo avrebbe sfidato Zhang Guanyu. Era per questo che voleva farle una cosa così spietata?


Non era niente meno che una sfida, perché Zhang Guanyu farebbe una cosa del genere?


Lan Yunyue non capiva.


Non era solo lei a non comprendere, nemmeno Lin Ming avrebbe pensato che Zhang Guanyu fosse così pazzo, che fosse estremamente ambizioso. Gloria, status, donne; chiunque intralciasse i suoi piani sarebbe stato una spina nel fianco per lui!


Qualsiasi persona normale, come il Decimo Principe, anche se avesse considerato Lin Ming un ostacolo, non avrebbe osato agire contro di lui e avrebbero finto di avere buone intenzioni di facciata. Zhang Guanyu era diverso; chiunque lo minacciasse avrebbe ricevuto la sua ritorsione.


"Signorina Lan, sta bene?" Sorrise Liao Wenyuan. Nonostante sapesse del suo passato, non la disprezzava. In questo mondo c'erano due generi di compagni per cui essere grati. La prima era una donna che sarebbe sempre rimasta accanto al marito anche durante i momenti più difficili, il secondo era un uomo di successo in carriera che prendesse soltanto una prima moglie.


Incontrare persone del genere sarebbe stata una delle più grandi fortune ma, nel caso non si riesca ad avere questa occasione, non si poteva biasimare nessuno.


"La... la ringrazio signore. Potrei chiedere il suo nome?" Lan Yunyue si morse il labbro e si inchinò.


Senza dubbio quest'uomo intimidatorio dalle sopracciglia spesse era stato mandato a proteggerla e deve aver qualche sorta di relazione con Lin Ming.


"Signorina Lan si figuri. Il mio nome è Liao Wenyuan. Mi può chiamare signor Liao."


"Non dimenticherò la sua gentilezza Signor Liao."


"Ahah non deve ringraziarmi. Stavo solo facendo come mi è stato ordinato."


Lan Yunyue esitò e non poté trattenersi dal chiedere, "Posso chiedere come il Signor Liao e il Signor Lin siano..."


Liao Wenyuan sorrise.
"Signor Lin? Ahah Signorina Lan, come potrei non rispondere, è Lin Ming vero?"


Lan Yunyue annuì con imbarazzo. Al momento era una persona comune e questo Liao Wenyuan probabilmente era un maestro allo Stadio Circolazione e un aristocratico e quindi doveva chiamarlo in modo rispettoso.


Ma lo status di Lin Ming era di discepolo principale del Palazzo delle Sette Arti, quindi il suo prestigio era superiore perfino a quello di Liao Wenyuan, ecco perché lo aveva chiamato Signor Lin. Solo qualcuno che aveva molta confidenza con lui, come la sua sorellina o la sua ragazza, potevano chiamarlo 'fratellone' o chiamarlo direttamente per nome.


"Sono stato mandato da Sua Altezza il Principe Ereditario, ma prima Fratello Lin mi ha anche chiesto di lei. Signorina Lan, la sua posizione è piuttosto delicata ora, probabilmente non potrete più vivere una vita tranquilla. Che ne dice se torna con me al palazzo del Principe Ereditario? Garantiremo la sua sicurezza così che non accadrà di nuovo qualcosa del genere.


Lan Yunyue si mordicchiò le labbra e annuì. In questa situazione non aveva scelta.


Così Lan Yunyue arrivò al palazzo del Principe Ereditario con trepidazione. Inaspettatamente fu ricevuta personalmente da Yang Lin che chiese educatamente riguardo alla sua situazione. Poi Lan Yunyue fu sistemata in una stanza elegante con alcune domestiche a servirla.


Aveva a disposizione un padiglione pieno di libri rari, stanze per esercitarsi nella calligrafia e nella pittura e dei maestri che potevano istruirla. C'erano anche delle camere per coltivare e dei maestri di arti marziali a sua disposizione.


Lan Yunyue era colta da emozioni contrastanti, non si sarebbe mai aspettata che sarebbe successa una cosa del genere e che alla fine sarebbe stata ammessa al palazzo del Principe Ereditario...


...............


Nell'Associazione il maestro iscrizionista ospite avrebbe personalizzato i simboli in base alla richiesta del cliente. Ogni persona aveva delle esigenze differenti. Alcuni volevano un simbolo, altri una riparazione o volevano migliorare i loro tesori.


Ogni giorno Lin Ming aveva a che fare con grandi varietà di materiali e avrebbe affrontato diversi problemi. La comprensione di Lin Ming si affinò sempre di più. Iniziò anche a padroneggiare i ricordi e le teorie nella mente dell'esperto.


Nel frattempo la sua forza dell'anima sperimentò un aumento significativo. Usava sempre più abilmente la 'Tattica dell'Anima Tirannica' arrivando quasi ai livelli della 'Formula True Primal Chaos'. Spesso si sarebbe spinto fino ai limite delle sue forze per poi utilizzare il suo intento marziale etereo e contare sulle pietre di vera essenza per ripristinare le forze. Questo aveva fatto progredire costantemente la 'Formula True Primal Chaos', di questo passo presto avrebbe raggiunto il Minor Successo del secondo strato.
Lin Ming diventò famoso, sempre più praticanti di arti marziali sentivano parlare del nuovo maestro iscrizionista ospite. Sapevano che era giovane ma le sue tecniche di iscrizione avevano raggiunto il pinnacolo tra i maestri del regno di Fortuna Celeste.


Il marchio di Lin Ming divenne molto richiesto, se un tesoro aveva un'impronta a forma di fiamma, il suo valore sarebbe aumentato incredibilmente.


Un praticante di arti marziali impazziva per il tesoro di un famoso esperto come una donna aristocratica di fronte ad un preziosissimo cappotto di visone; era difficile trattenersi dall'acquistarlo.


............


Nel Palazzo delle Sette Arti, Murong Zi stava ammirando la spada di Bai Jingyun con gli occhi che le brillavano, "Wow Sorellona Jingyun, un tesoro di grado Human di media qualità!"


Nel regno di Fortuna Celeste era piuttosto raro, perfino molti praticanti di arti marziali allo stadio Circolazione non possedevano tesori simili.


Inoltre Murong Zi e Bai Jingyun erano soltanto allo stadio dell'Alterazione dei Muscoli, per un praticante a questo livello, un tesoro di grado Human, bassa qualità, era sufficiente e uno di media qualità era un lusso.


"Sì, è stato fatto dal Maestro Jadelotus della Nazione Huoluo.
Hanno aperto da meno di un anno e mio zio mi ha donato quest'arma."


<em>Nota Traduzione: <a href="https://www.google.it/search?q=%E7%8E%89%E8%8E%B2&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwjg69mFqsTRAhUCwBQKHcypABgQ_AUICCgB&amp;biw=998&amp;bih=688">Jadelotus</a> letteralmente "Loto di Giada"</em>


Murong Zi disse, "Allora è così, dev'essere grandioso avere uno zio del genere, quest'arma probabilmente costa 20.000 liang d'oro."


"Probabilmente, ma questi soldi per te non sono nulla. Ahah sorellina, se vuoi ordinare un tesoro del genere non è così facile."


"Dai! La nostra famiglia non sarebbe così prodiga, inoltre mio padre è un taccagno incredibile. Solo se entrassi tra i primi dieci posti in classifica mi comprerebbe qualcosa del genere e purtroppo potrò riuscirci soltanto il prossimo anno."


Bai Jingyun sorrise, "Sei pigra. Se lavorerai sodo ci riuscirai anche prima."


"Oh, lo spero, ma Sorellona Jingyun perché non ti ho mai visto con questa spada finora?"


Bai Jingyun rispose con un sorriso, "Perché non ho mai trovato un'iscrizione adatta, ma stavolta ho sentito che c'è un giovane maestro iscrizionista ospite incredibilmente abile, può anche creare un simbolo adatto al mio attributo. Così volevo portare questa spada e dare un'occhiata all'Associazione Iscrizionisti." Disse Bai Jingyun mentre faceva l'inventario di alcuni materiali, li aveva raccolti da tempo ma non aveva trovato il momento adatto per usarli.


Di solito una persona sarebbe stata molto esigente riguardo ad un simbolo da porre su un tesoro di grado Human medio qualità.


Ad esempio Bai Jingyun voleva un simbolo di iscrizione che avesse un attributo di tipo acqua o ghiaccio. Tuttavia nella scuola del regno di Fortuna Celeste non c'erano molti simboli con queste caratteristiche a parte quello 'Sparti Acque' e pochi altri. Bai Jingyun non gradiva questo tipo di iscrizioni e quindi aveva rimandato la questione.


Murong Zi chiese con curiosità, "Un giovane maestro iscrizionista incredibilmente abile? Quanto giovane?"


"Si dice che abbia meno di 20 anni ma non sono certa di quanto."


"Che scherzo è questo? È una favola, queste dicerie sono sempre più assurde. Non ci credo, probabilmente sarà un vecchio che sembra un po' più giovane. Sarà così oppure non è così bravo come dicono."


Bai Jingyun disse, "Ah Zi, sottovaluti troppo i geni. Avevi anche sottovalutato Lin Ming e ora a che punto è arrivato? Presto diventerà un discepolo principale. Sei troppo gelosa, non riesci ad accettare che ci siano persone della tua età più brave di te."


"Ehi, chi è geloso?! Ah mi arrendo. Sorellona Jingyun, vedrai, anche se non posso paragonarmi a quel Lin Ming, parteciperò alla competizione e stavolta non perderò contro di lui. Se può davvero entrare tra i primi dieci allora lo farò anche io e mostrerò quanto sono forte!"


"Ahah, chi è che un momento fa aveva detto che non sarebbe riuscita ad avanzare tra i primi dieci entro un anno?" Chiese Bai Jingyun con un sorriso dispettoso.


"Questo... perché..." Murong Zi arrossì e non disse altro.


Bai Jingyun rise. "Va bene, va bene, non ti prenderò in giro. Vuoi accompagnarmi all'Associazione Iscrizionisti?"


"Sono troppo pigra per andarci. È solo una diceria, anche se ci andassi sarebbe inutile. Potresti chiedere al nonno di Yuhan di disegnarti un simbolo! Lui è il migliore maestro iscrizionista della città di Fortuna Celeste."


Bai Jingyun disse, "Voglio un simbolo con un attributo di tipo acqua e il Presidente Wang non eccelle per quel tipo di iscrizioni."


C'erano specializzazioni anche nel campo delle iscrizioni. Nonostante Wang Xuanji fosse abile nel disegnare tecniche di iscrizione elementali, eccelleva solo nei simboli di tipo fuoco e metallo.


"Allora andrò per conto mio. Allenati bene; voglio vederti tra i primi dieci entro tre mesi." Stuzzicò Bai Jingyun.


"Va bene, va bene, andrò con te. Stavo solo scherzando, perché sei così seria," Disse imbronciata Murong Zi. "Ti mostrerò come sono generosa e ti accompagnerò all'Associazione Iscrizionisti. Voglio vedere quanto è bravo questo maestro."


"Uh? Va bene."
                                


                                



