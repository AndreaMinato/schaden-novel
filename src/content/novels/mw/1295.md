---
title: Capitolo 1295 – Imprevedibile
pubDate: 2025-12-15T08:37:10.344Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le pupille di Zanna di Drago erano terrificanti. Comprendevano ogni mossa e legge, scoraggiando chiunque lo affrontasse.


Quando vide che il suo colpo finale, il Sigillo della Montagna Celeste, era stato distrutto in questo modo, Shiku mostrò un'espressione davvero scontenta.


"Sei potente, ma la mia forza va oltre alle Leggi della Terra. Non potrai sconfiggermi dipendendo solo da quegli occhi."


Gridò Shiku mentre il suo intero corpo emetteva degli scoppiettii. Aveva attivato direttamente le Otto Porte Nascoste ed era apparsa un'enorme tartaruga dietro di lui.


Questa creatura aveva la testa a forma di drago e il suo guscio era rotondo come una cupola. Le sue gambe erano uguali a quelle di un elefante e il suo corpo era più grande di una montagna.


"Quella è l'immagine di una Tartaruga Draconica!"


La Tartaruga Draconica era uno dei nove figli del Drago Celeste.


<em>'Shiku ha aperto sette delle Otto Porte Nascoste come me. Inoltre può evocare l'immagine di una Tartaruga Draconica. La sua opportunità fortunata deve avere uno stretto rapporto con la Tartaruga Draconica.'</em>


Shiku rise all'improvviso: "Dieci anni fa ho esplorato un mistico regno divergente. Nelle sue profondità ho trovato l'uovo di una Tartaruga Draconica. Usando una tecnica speciale, ho divorato lentamente l'uovo. Anche ignorando le leggi che ho compreso, solo la mia forza ha raggiunto il pinnacolo!"


Mentre parlava, il pubblico rimase scioccato. Shiku era troppo fortunato!


Un uovo di Tartaruga Draconica era più prezioso dell'osso di drago che aveva ottenuto Lin Ming. Nonostante la stirpe della Tartaruga Draconica fosse inferiore a quella del Drago Azzurro, Shiku aveva comunque ottenuto un uovo pieno della vitalità di un drago. In confronto ad un antico osso, era molto più prezioso!


Se apparisse un uovo di Tartaruga Draconica, perfino i Grandi Re del Mondo farebbero di tutto per ottenerlo.


<em>'Allora è così... non c'è da meravigliarsi che Shiku abbia aperto le prime sette delle Otto Porte Nascoste.</em>' Pensò Lin Ming. Era impossibile aprire tutte queste porte senza un'opportunità fortunata viste le attuali regole del dao celeste.


In realtà, i vantaggi dell'uovo di Tartaruga Draconica erano ancora superiori. Essenza una Bestia Divina di tipo terra, aveva complementato le leggi di Shiku, permettendogli di diventare un grande maestro.


All'inizio Shiku pensava di poter arrivare tra i primi tre posti dell'Incontro di Arti Marziali Assoluto, ma ora si era reso conto che c'erano troppi esperti. Uno qualunque di loro poteva costringerlo ad usare tutta la sua forza.


Mentre parlava, Shiku gettò un'occhiata compiaciuta verso Lin Ming.


Lin Ming sussultò, ma capì cosa intendeva.


Quando Lin Ming aveva combattuto, aveva evocato l'immagine di un Drago Azzurro e quella scena naturalmente aveva attirato l'attenzione di Shiku. Lui aveva divorato l'uovo di una Tartaruga Drago e questo gli aveva permesso di sentire la densità del sangue di Drago Azzurro nelle vene di Lin Ming. Aveva immaginato che Lin Ming avesse ottenuto qualche tesoro, come un osso o sangue di drago e, in termini di occasioni fortunate, l'uovo che aveva trovato naturalmente superava Lin Ming.


Tutti i praticanti di arti marziali della trasformazione del corpo avevano bisogno di occasioni fortunate per aprire le Otto Porte Nascoste. Quindi, Shiku, naturalmente aveva paragonato le occasioni fortunate di Lin Ming con le sue. Dato che Lin Ming era inferiore sotto questo aspetto, Shiku aveva provato un senso di superiorità per il suo destino più grande.


Anche se la sua forza non poteva essere paragonata a quella di Lin Ming, la sua opportunità fortunata era comunque migliore, per questo aveva guardato Lin Ming con quell'espressione.


"Allora è così, ma... che importa?" Chiese con calma Zanna di Drago.


Shiku si accigliò: "Umpf, smettila di darti delle arie!"


Zanna di Drago toccò silenziosamente la sua lama e disse con tranquillità: "Le opportunità fortunate e il destino sono davvero una componente del talento, ma non contano per tutto. Se credi che diventerai un grande maestro del Regno Divino solo per aver ottenuto un'occasione fortunata allora ti sbagli di grosso."


Secondo Zanna di Drago, persone come Lin Ming e Jun Biyue che avevano origini mortali dovevano aver avuto delle occasioni sconvolgenti per essere arrivati fino al punto in cui erano adesso, ma non avevano raggiunto questo livello solo per questo. Innumerevoli persone trovavano tesori nel Regno Divino, ma tra tutte queste persone, pochi geni erano riusciti ad arrivare fin qui.


Al momento Shiku era una di queste persone, ma in confronto a Lin Ming e a Jun Biyue era carente sotto molti aspetti.


"Dici proprio un sacco di assurdità. Fai la tua mossa. Con la mia tecnica della trasformazione del corpo, non ho bisogno di contare sulle mie leggi. Voglio sapere come vedrai il mio punto debole!"


I muscoli del corpo di Shiku si sporsero, facendolo sembrare una bestia antica mentre si precipitava verso l'avversario!


Zanna di Drago rimase tranquillo. Accarezzò con gentilezza l'impugnatura della sua spada e disse: "Se non userai le leggi, allora lo farò io."


Proprio mentre il bastone di Shiku stava per colpirlo, il tempo rallentò all'improvviso! Il potere del tempo attorno a Shiku era stato deformato!


Shiku reagì rapidamente. Risuonarono degli scoppietti dal suo corpo mentre scatenava decine di milioni di jin di forza. Voleva usare la forza bruta per liberarsi dai legami delle Leggi del Tempo!


<em>Ka ka ka!</em>


I muscoli di Shiku e i suoi vasi sanguigni si sporsero mentre rompeva il potere del tempo. Tuttavia si sentì comunque precipitare in un vortice temporale. Non c'era passato, né futuro e perfino il presente si stava fermando. La comprensione di Zanna di Drago in quanto a Leggi del Tempo superava di gran lunga l'immaginazione di Shiku.


Se fosse stato un normale praticante di arti marziali con delle Leggi del Tempo più deboli, allora Shiku avrebbe potuto romperle con la sua forza. Tuttavia Zanna di Drago era troppo potente, era ad un livello superiore in quanto ad intensità della vera essenza e delle leggi. Era impossibile per Shiku contendere con lui.


<em>Woosh!</em>


Zanna di Drago attaccò. La sua lama squarciò la vera essenza protettiva di Shiku, lasciando una linea sottile sul suo collo.


Shiku si irrigidì e si raggelò. In quell'istante si sentì morire. Quando la spada Zanna di Drago si era avvicinata, si era sentito come se fosse al cospetto di un dio della morte!


Prima, anche se era più lento, pensava di poter contare sulla sua vera essenza protettiva e la tecnica della trasformazione del corpo per proteggersi. Di fronte a Zanna di Drago però era fragile come la carta. La spada aveva tagliato silenziosamente la protezione di vera essenza. Se quella spada fosse avanzata di altri tre pollici, allora avrebbe decapitato Shiku!


"Come... com'è possibile..." Shiku spalancò gli occhi, il suo corpo era fradicio di sudore. "Come può la mia difesa non aver resistito affatto."


Il pubblico si ammutolì. L'attacco di Zanna di Drago era troppo feroce. Anche se era lontana, la gente rabbrividì comunque!


Questa era la vera forza di Zanna di Drago?


"Che attacco pericoloso!" Le pupille di Lin Ming si rimpicciolirono. Era stato un colpo troppo accurato. Anche con le sue capacità difensive, Lin Ming non era sicuro di poter sopportare un assalto del genere. In altre parole, se avesse dovuto combattere contro Zanna di Drago, non avrebbe potuto lasciarsi prendere, altrimenti avrebbe ricevuto una grave ferita!


Zanna di Drago mise da parte la sua spada. Guardò Shiku e disse freddamente: "Ciò che ha tagliato la tua difesa non è stata la mia spada, ma lo spazio."


Fin dall'inizio, la sua lama non aveva mai toccato la pelle di Shiku, invece aveva usato il potere dello spazio per distruggere le sue difese.


Dopo aver raggiunto il livello di Zanna di Drago, per utilizzare le Leggi dello Spazio non aveva bisogno di usare la spada per uccidere. Con il potere dello spazio poteva annientare i nemici da cento passi di distanza. Lo spazio era invisibile e senza forma; era estremamente difficile da schivare!


Un praticante di arti marziali esperto nelle Leggi dello Spazio era terrificante, Se fosse stato uno spadaccino, sarebbe stato ancora più spaventoso, invece del filo della spada avrebbe usato lo spazio!


"Questo Zanna di Drago è... davvero umano?"


"Shiku non è assolutamente debole, ma in confronto a Zanna di Drago c'è un divario troppo grande!"


Nessuno credeva che Shiku fosse debole. Lui stesso era il discendente di un Empireo e, anche se proveniva da uno dei palazzi di Empirei più deboli, aveva un talento incredibile e aveva perfino assorbito l'uovo di una Tartaruga Draconica. Quanti avrebbero incontrato un'opportunità fortunata del genere? E questo Shiku era stato sconfitto in modo così miserabile da Zanna di Drago!


"È troppo mostruoso! Potrebbe essere più potente perfino di Lin Ming!"


Quando Lin Ming aveva lottato contro il Principe dei Mostri, avevano combattuto per un po' di tempo. Anche se Shiku probabilmente era più debole del Principe dei Mostri, era stato sconfitto nettamente senza avere la minima possibilità di opporsi.


"Zanna di Drago potrebbe avere la forza di compere per i primi tre posti... non ho niente da dire. Nemmeno io posso prevedere chi finirà nei primi tre posti ormai."


All'inizio tutti pensavano che sarebbero stati Xiao Moxian, Hang Chi e Bing Meng a finire tra i primi tre posti. Ora però Lin Ming e Zanna di Drago stavano sfoggiando sempre di più le loro capacità e sembravano invincibili. Con così tante variabili, era impossibile capire come sarebbe finito il torneo.


"Non dimentichiamoci che c'è anche Jun Biyue. Guardatelo. Fin dall'inizio ha sempre tenuto quel coniglietto. Anche se ci sono stati così tanti incontri e quei mostri di Lin Ming e Zanna di Drago sono scesi in campo, è rimasto impassibile. Credete che sia debole?"


Jun Biyue aveva sconfitto il discendente di un Empireo in tre mosse e nemmeno quel discendente era una figura ordinaria. Dopo essere stato sconfitto, il discendente dell'Empireo aveva vinto gli altri 17 incontri ed era finito tra i primi posti dei partecipanti di secondo grado. Forse lui e Gongyang Dao si sarebbero scontrati per ottenere il diritto di sfidare i contendenti di primo grado. Così, probabilmente Hua Xuan non sarebbe riuscito a mantenere la sua posizione.


Una persona così spietata era stata sconfitta da Jun Biyue. Fin dall'inizio Jun Biyue aveva mantenuto un'espressione impassibile, come se nulla gli importasse. Nemmeno le provocazioni del Principe dei Mostri e dei suoi avversari lo influenzavano minimamente. E ciò che era più strano era che teneva sempre quel coniglietto, accarezzandolo. Era qualcosa che solo le ragazzine avrebbero fatto normalmente. Questo Jun Biyue non era un po' troppo simile ad una ragazza?


O c'era qualcosa di speciale in questo coniglietto?


"Questo Incontro di Arti Marziali Assoluto ha raggiunto livelli senza precedenti."


"Non vedo l'ora! Voglio proprio vederli combattere!"


Mentre tutti parlavano, Vasto Cosmo scese di nuovo in campo. Annunciò ad alta voce: "Questo incontro Jun Biyue contro Bai Yao!"


Queste parole fecero ribollire di entusiasmo il pubblico.


Era un'altra battaglia tra potenti guerrieri. Non c'era bisogno di menzionare i meriti di Bai Yao. Era uno dei discepoli più sbalorditivi del Divino Palazzo di Vasto Universo nelle ultime centinaia di migliaia di anni. Uno dei motivi principali per cui l'Empireo Vasto Universo aveva gestito il torneo era a causa sua.


La forza di Bai Yao naturalmente era sbalorditiva visto che rappresentava la gloria del suo Divino Palazzo.


Inoltre la casa d'aste non aveva scommesso su Bai Yao. Questo aveva incuriosito molte persone su quanto fosse potente.


"Bai Yao, va tutto bene?"


Diversi suoi apprendisti Senior si rivolsero a lui. Nonostante fossero fiduciosi in lui, questo Jun Biyue era fin troppo anormale. Volerlo sconfiggere non sarebbe stato facile.


"Sì." Bai Yao fece un respiro profondo.


"Mm, va bene finché fai del tuo meglio. Questo Jun Biyue non è facile da affrontare. Solo dalla forza che ha mostrato finora non è un tipo da sottovalutare."


"Capisco."


Bai Yao si mise la spada in spalla e scese in campo.


Questa battaglia l'avrebbe messo a dura prova!
                                


                                



