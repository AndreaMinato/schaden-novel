---
title: Capitolo 1297 – In un attimo
pubDate: 2025-12-15T08:37:10.345Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Gli abiti neri di Zanna di Drago svolazzavano al vento mentre stava nell'arena. Aveva le mani fasciate e brandiva la sua lama. Il suo colorito era pallido e delicato come prima, e i suoi occhi sembravano brillanti come stelle.


Lin Ming era di fronte a lui, vestito di blu. Teneva la sua arma con la schiena dritta come una lancia.


"Hai attirato da tempo la mia attenzione." Disse all'improvviso Zanna di Drago.


Lin Ming sorrise: "Vale lo stesso anche per me."


"Ho sempre voluto combattere contro di te, ma nell'Altare Sigillo Divino non eravamo al picco delle nostre condizioni e per scalare il 33esimo gradino dovevamo entrambi risparmiare le forze. Di conseguenza ho aspettato fino ad ora. Aspettavo con impazienza questa battaglia e mi impegnerò a fondo."


"Come farò io."


La loro conversazione aveva rivelato quanto Lin Ming e Zanna di Drago si consideravano l'un l'altro.


"Lin Ming!"


"Lin Ming!"


"Zanna di Drago!"


"Zanna di Drago!"


Prima che l'incontro iniziasse, il pubblico stava già gridando a squarcia gola. Le persone che stavano tifando erano tutti giovani membri d'élite di diverse grandi organizzazioni. Certamente erano pieni di entusiasmo per questo incontro. Una battaglia di questo livello poteva non accadere nemmeno per 10.000 anni! Per loro era un'opportunità fortunata poter osservare ed emulare questi giovani eroi. Potevano studiare le loro tecniche, le loro abilità e ampliare i propri orizzonti.


"L'atmosfera è così animata!" Riecheggiò una voce squillante come delle campanelle d'argento nell'area dei contendenti. Tutti si girarono per vedere una ragazza vestita di nero apparire dal nulla come un fantasma. Nessuno aveva visto da dove proveniva, come se fosse rimasta sempre lì fin dall'inizio.


"Xiao Moxian!"


Molti riconobbero questa giovane. Era la diretta discendente dell'Empireo Genesi Diabolica e qualcuno che possedeva metà della stirpe di una fenice. In termini di potenziale, poteva essere definita la numero uno dell'intero Regno Divino!


E a parte Xiao Moxian, c'era un'altra giovane vestita di bianco e avvolta da un'illusione, il suo corpo emanava un'aura sacra. Senza bisogno di menzionarlo, tutti capirono che era Bing Meng.


Il volto di Bing Meng era offuscato, come se fosse circondato da un perpetuo strato di foschia.


E non troppo lontano da queste due donne c'era un giovane pelato alto e magro. Portava dei sandali di paglia e degli abiti di stoffa. Portava nove cicatrici buddiste sulla testa; era Hang Chi.


Bing Meng, Hang Chi, Xiao Moxian, tre grandi maestri erano venuti a guardare la battaglia di Lin Ming e Zanna di Drago. Solo per questo si poteva capire quanto sarebbe stata straordinaria questa battaglia!


"Apprendista junior Xiao Moxian!" Quando vide queste tre persone, Bai Yao andò a salutarle. Erano tutte vecchie conoscenze.


"Apprendista Senior Bai Yao, hai perso un po' troppo miserabilmente."


Xiao Moxian adorava mettere il dito nella piaga. Bai Yao si toccò il naso con imbarazzo dicendo: "Se le mie tecniche sono inferiori, allora è normale che abbia perso. Sei sicura di poter affrontare Lin Ming, Zanna di Drago e Jun Biyue?"


"Eheheh..." Xiao Moxian fece schioccare la lingua e disse giocosamente: "Indovina!"


"Eh..." Bai Yao esitò per poi scuotere la testa con esasperazione. Nonostante conoscesse Xiao Moxian da un po' di tempo, non sapeva quanto fosse cresciuta. Secondo lui, nonostante Lin Ming, Zanna di Drago e Jun Biyue fossero tutti esistenze formidabili, non sarebbe stato affatto facile per loro sconfiggerla. La crescita di Xiao Moxian era sconvolgente. Era una persona che sarebbe diventata più forte solo mangiando e dormendo, e perfino le sue leggi sarebbero arrivate ad un livello superiore senza che facesse nulla. Chi poteva reggere il confronto con lei?


Era un peccato che Xiao Moxian non sembrasse mai crescere e avesse sempre una mentalità giocosa. Altrimenti, se si allenasse diligentemente come Hang Chi, sarebbe stata ancora più forte!


Nell'arena, Vasto Cosmo annunciò lentamente: "Che l'incontro abbia inizio!"


In quell'istante Zanna di Drago si mosse.


Era estremamente rapido. Per attraversare la distanza tra lui e Lin Ming aveva bisogno solo di un attimo di secondo.


<em>Woosh!</em>


Mentre volava in avanti, Zanna di Drago si divise in quattro!


Immagini a specchio spaziali!


Quattro Zanna di Drago menarono fendenti. Ogni via di fuga di Lin Ming era stata sbarrata!


Le pupille di Lin Ming si rimpicciolirono. Sapeva già che Zanna di Drago poteva creare otto cloni fin da quando era stato nell'Altare Sigillo Divino, ma ora ne aveva formati solo quattro; era chiaro che stesse solo saggiando il terreno. Questo tentativo però era incredibilmente rapido e violento. In confronto a diversi mesi fa quando Zanna di Drago aveva evocato otto immagini a specchio per sconfiggere Jiang Wuxue, c'era una differenza abissale!


Quattro luci cremisi sfrecciarono con incredibile velocità, tutte puntavano verso il corpo di Lin Ming.


<em>Ca!</em>


Mentre i bagliori penetravano il suo corpo, precipitarono sul terreno, spaccandolo. Il pubblico gridò allarmato. Nessuno credeva che l'incontro sarebbe finito così, tuttavia lo shock era stato troppo grande. Nonostante molti avessero intuito correttamente che fosse un'immagine residua, Lin Ming era stato troppo veloce. Nessuno aveva capito se era un'immagine residua o no!


"La tua velocità in effetti non mi ha deluso." Disse con tono solenne Zanna di Drago. Ad essere più accurati, erano stati i quattro Zanna di Drago a parlare. Le loro espressioni erano completamente identiche e parlavano con una sola voce.


Mentre Zanna di Drago continuava a parlare, le immagini residue di Lin Ming iniziarono lentamente a svanire.


Diverse centinaia di milioni guardarono i quattro Zanna di Drago sul palco. I giovani praticanti di arti marziali non potevano capire quale fosse quello vero tra di loro. Questo perché le copie erano immagini a specchio dello spazio e non illusioni. I loro movimenti ed espressioni erano uguali come quelli di un riflesso.


Gli occhi dei quattro Zanna di Drago si trasformarono allo stesso tempo. Le loro pupille si rimpicciolirono sempre di più finché non furono delle dimensioni di una punta d'ago. Gli occhi si ricoprirono di segni misteriosi e i vasi sanguigni della sclera iniziarono a sporgere.


Aveva attivato le Pupille Tre Vite.


Quando le vide, Lin Ming mostrò un'espressione solenne. Zanna di Drago era nel suo stato più terrificante.


"La mia tecnica è conosciuta come le Pupille Tre Vite!" Disse all'improvviso Zanna di Drago: "Questa è la mia abilità segreta più forte che mi ha insegnato il mio onorabile maestro. Grazie ad essa posso sfruttare al meglio le Leggi dello Spazio e del Tempo. Ora attaccherò!"


Aveva avvertito Lin Ming prima di attaccare. Era proprio sicuro di sé!


Naturalmente era anche per assicurarsi che lo scontro fosse il più corretto possibile. Solo sfruttando al massimo le loro abilità avrebbero potuto fare uno scontro incredibile!


Il pubblico spalancò gli occhi, senza battere ciglio, per evitare di perdersi anche un solo movimento. Le tecniche di Zanna di Drago riguardavano le Leggi dello Spazio e del Tempo, e Zanna di Drago era un mostro che era arrivato al concetto di quinto livello. Se avesse unito insieme queste due leggi, chissà quanto sarebbe stato forte!


Molti erano preoccupati per Lin Ming perché finora lui aveva mostrato solo il quinto livello delle Leggi del Fuoco.


Zanna di Drago iniziò ad avanzare lentamente. I suoi passi erano strani, sia lenti che veloci, senza una direzione fissa, come se stesse camminando per un labirinto dello spazio. I quattro cloni iniziarono a separarsi lentamente, ognuno si divisero in due, quattro di loro si divisero in otto!


Zanna di Drago aveva creato otto immagini a specchio spaziali.


La potenza delle otto immagini era oltre due volte più forte delle quattro immagini spaziali!


<em>Ca!</em>


In quel momento una luce grigia scura brillò sulle lame rosso sangue degli otto Zanna di Drago, questo era il potere dello spazio sostanzializzato!


<em>Hum hum hum!</em>


Lo spazio tremò mentre Zanna di Drago attaccava!


Ogni spada si trasformò in decine di migliaia di fendenti lucenti!


Per un po' le ombre delle spade sfrecciarono ovunque. Non erano illusioni, ma copie spaziali!


Usare lo spazio per proiettare luci di spada, questo era un attacco totale.


Le diverse centinaia di milioni di persone nell'arena sussultarono quando lo videro. Questo assalto bloccava ogni possibile via di fuga. Inoltre ogni fendente aveva un tocco delle Leggi del Tempo. Era semplicemente impossibile prevedere la loro traiettoria. Non importava quanto fosse veloce una persona, non potevano essere schivati!


Difendersi da essi sarebbe stato ancora più assurdo. Se queste luci di spada si fossero fuse, avrebbero ridotto in cenere perfino una montagna di pietra divina!


Come si potevano bloccare?!


Durante questo momento critico, Lin Ming scatenò all'improvviso la Forza del Dio Blasfemo, rilasciandola fino al limite e anche attivando le Otto Porte Nascoste e il sangue dell'Antica Fenice. Doveva impegnarsi a fondo contro Zanna di Drago!


"Sboccia Fiore di Loto del Grande Imperatore!"


Accompagnato da un ruggito, apparì l'immagine di un Drago Azzurro. Dietro Lin Ming fiorì un loto rosso sangue. Lo spazio primordiale si diffuse attorno, impattando su quelle sconfinate luci di spada!


<em>Chi chi chi chi chi chi!</em>


Quando i fendenti trafiggevano lo spazio primordiale, si scontrarono con violenza con l'energia primordiale elementare!


L'energia primordiale elementare pesante come una montagna fu deformata dai fendenti, ma allo stesso tempo anche le luci di spada furono distrutti, svanendo nel nulla.


Lo spazio primordiale era un'abilità offensiva, difensiva e soppressiva. Anche se Lin Ming aveva ottenuto un terzo dell'eredità, possedeva comunque una potenza terrificante!


<em>Peng!</em>


Una forza esplosiva divampò. Delle decine di migliaia di luci di spada, oltre il 99% collassarono dopo che entrarono nello spazio primordiale!


Mentre i fendenti restanti si precipitavano su Lin Ming, il giovane menò semplicemente un colpo. Come la coda frustante di un drago, la lancia disegnò un arco nello spazio e distrusse tutte le luci di spada scatenando una serie di esplosioni!


I fendenti erano stati distrutti!


Innumerevoli giovani geni rimasero a guardare a bocca aperta.


"Cielo! Può davvero difendersi da quella mossa!"


Questa mossa quasi impossibile da fermare era stata annullata da Lin Ming! Lo spazio primordiale annientante in effetti era una delle sue tecniche più forti. Una volta che lo usava, era difficile che qualcuno potesse affrontarlo.


In quell'istante Lin Ming avanzò all'improvviso. Lo spazio primordiale lo accompagnò e coprì completamente Zanna di Drago!


E Zanna di Drago aveva appena attaccato, così non si era ancora ripreso. Era vulnerabile!


Lin Ming certamente non si sarebbe perso un'occasione del genere. Arrivò al picco della sua velocità e si precipitò in avanti!


<em>Hu!</em>


Mentre lo spazio primordiale avvolgeva Zanna di Drago, la sua forza iniziò rapidamente a diminuire. La vera essenza fu decomposta dallo spazio primordiale e perfino le immagini a specchio iniziarono ad offuscarsi.


Lin Ming aveva bisogno solo di un millesimo di secondo per determinare qual era il verso corpo di Zanna di Drago.


"Fulmine Inseguitore!"


Un colpo di lancia, un bagliore elettrico!


Lin Ming non usò una mossa dal forte potere d'attacco come Disintegrazione Virtuale o la Danza della Fiamma del Loto Blu, ma quella più rapida nel suo arsenale, il Fulmine Inseguitore. Ogni momento in battaglia era diverso rispetto al precedente. Ciò di cui aveva bisogno ora era di essere veloce!


Era così rapido da aver colto alla sprovvista tutti. Gli occhi di Zanna di Drago brillarono con una luce tagliente mentre il suo sguardo diventava freddo.


"Fantastico, ma che peccato..."


In quel momento gli otto Zanna di Drago si combinarono insieme. Le loro spade si capovolsero e menarono dei fendenti con un'angolazione incredibile...
                                


                                



