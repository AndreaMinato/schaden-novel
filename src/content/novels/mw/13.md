---
title: Capitolo 13 - Iscrizioni
pubDate: 2024-05-23T04:10:15.574Z
tags:
    - mw
---




"Ehi tu, fermo! Mi senti? Non sai nemmeno chi è lei?!" La Sorella Maggiore gridò con incredulità. Nonostante non fosse evidente dall'espressione indifferente di Qin Xingxuan, dato che erano grandi amiche, sapeva cosa stava pensando la povera ragazza. Come poteva lasciare che questo piccolo furfante la passasse liscia mentre feriva il cuore della sua più cara amica? Perché gli uomini dovevano essere così crudeli e privi di tatto?


Quest'uomo era davvero detestabile. Figuriamoci la bellezza più splendida Xingxuan, se si fosse presentata una qualsiasi giovane del dipartimento del guqin avrebbe attirato orde di uomini facendoli accorrere come cani. Questo ragazzo non conosceva i suoi limiti!


Un uomo che rifiutava Qin Xingxuan come se fosse qualcosa di normale; doveva essere un sogno!


Lin Ming sospirò. Certo che sapeva chi era Qin Xingxuan, ma non poteva rivelare i suoi piani, quindi provò a girare attorno alla questione: "Sorella Maggiore, ho davvero una questione di cui occuparmi, non ti sto mentendo."


"Chi diavolo pensi di chiamare Sorella Maggiore bricconcello? Guarda, non starò a discutere di queste inezie, quindi ti farò il favore di prestarti qualche servo per fare qualunque cosa tu debba fare, per quanto irrilevante sia." La Sorella Maggiore era davanti a Lin Ming con le mani in vita e gli stava impedendo di andarsene.
Nonostante le sue origini non fossero lontanamente importanti come quelle di Qin Xingxuan, anche lei apparteneva ad una famiglia aristocratica, e mandare un po' di servi a fare delle commissioni sarebbe stato semplicissimo per lei.


Lin Ming era senza parole, questa signorina era così dispotica e arrogante, disse: "I miei affari riguardano la coltivazione, in questi mesi non ho tempo."


La Sorella Maggiore stava per rispondere, ma Qin Xingxuan la interruppe: "Lascialo andare, forse il suo maestro lo sta chiamando."


Qin Xingxuan era sicura che, con i risultati di Lin Ming ad un'età così giovane, doveva essersi applicato diligentemente per la maggior parte della vita. In questi casi era solo naturale che il suo misterioso maestro avesse disposto un duro regime di allenamento giornaliero.


Lin Ming si sentì sollevato.
Nonostante avesse detto la verità e fosse un po' più maturo mentalmente in confronto a queste due bellezze, non poteva rilassarsi a causa della loro incredibile forza e origini. Avrebbero potuto distruggerlo con una sola parola!


Mentre Lin Ming stava per andarsene, Qin Xingxuan sorrise e disse: "Il mio nome è Qin Xingxuan, se ti avanzerà del tempo dopo la coltivazione, per favore vieni a cercarmi alla residenza del maresciallo. Sarai sempre il benvenuto."


Lin Ming si fermò e le disse il suo nome: "Lin Ming."


Poi se ne andò. Fissandolo mentre si stava allontanando, Qin Xingxuan poté solo sospirare. Da quali caratteri era composto il nome? Era Lin come in foresta e Ming come luminoso? ("林明") O Ming come suono? ("林鸣") Con solo questi due ideogrammi, ci sarebbero stati troppi omonimi nella città di Fortuna Celeste.


Nota traduzione: per chi non lo sapesse in cinese usano gli ideogrammi e ad un certo suono possono corrispondere più ideogrammi (Lin Ming è scritto con "林铭")


Come l'avrebbe trovato in questa città?


.....


Mentre ritornava dal Palazzo delle Sette Arti, Lin Ming aveva già deciso cosa doveva fare. Il regno Fortuna Celeste produceva la Seta del Baco Celestiale, ma era principalmente usato per gli strumenti. Per lui che aveva una formazione marziale era difficile da recuperare, ma poteva chiedere a Lin Xiaodong di acquistarne un po' tramite la sua famiglia, che essendo così grande, aveva certamente dei musicisti e le sarebbe stato facile ottenerla a prezzo di mercato.


Dalla 'Lista dei guqin celestiali', Lin Ming aveva capito che il prezzo approssimativo della Seta del Baco Celestiale era di circa 20 liang d'oro al metro. Nonostante non sembrasse troppo costosa, era molto sottile e leggera. Se si fosse valutato il suo valore in base al peso, per acquistarne un solo jin sarebbero stati necessari 10.000 liang d'oro!


Nota traduzione: un jin corrisponde a mezzo chilo.


Lin Ming aveva solo 70 liang d'oro, quindi poteva acquistarne solo tre metri. Alla fiera aveva speso 800 liang d'oro per comprare un'enorme pila di ingredienti, ma solo tre metri di Seta di Baco Celestiale sarebbero costati 60 liang d'oro.


Lin Ming appese un calendario sul montante del suo letto, il numero di pagine corrispondeva al numero di giorni che gli rimanevano. Ogni giorno ne avrebbe strappato uno. Il primo mese l'avrebbe trascorso praticando le tecniche di iscrizione e gli altri due mesi avrebbe acquistato le medicine di cui aveva bisogno e avrebbe coltivato come un pazzo! Credeva che con gli elisir e le pillole sarebbe riuscito ad avanzare oltre il primo Stadio, quello della Forza, e forse avrebbe raggiunto il picco del Secondo Stadio!


Se ci fosse riuscito anche se non avesse potuto superare Zhu Yan, almeno non avrebbe subito una sconfitta disastrosa.


Dopo essersi allenato nel manipolare la sua vera essenza per cento volte, Lin Ming finalmente iniziò le prime fasi delle iscrizioni che coinvolgevano i materiali. Era così che molti iscrizionisti cominciavano, ma Lin Ming non aveva il lusso di sprecare materiali! Doveva fare ciascun tentativo con la più grande cautela. Con questa pila di materiali che costava 800 liang d'oro, doveva produrre almeno un'iscrizione funzionante!


Le iscrizioni non richiedevano solo una buona percezione, ma anche un buon maestro, supporto finanziario e, più di tutto, una potente forza dell'anima.


A causa del metodo per iscrivere, si dovevano controllare i segni usando la forza dell'anima per dare una struttura all'energia. La forza dell'anima di Lin Ming era già stata misurata quando era bambino ed era anch'essa al terzo grado.


La forza dell'anima e il suo talento marziale di terzo grado potevano essere considerati discreti.
Per una famiglia aristocratica senza alcuna storia nelle arti marziali era buono, ma certamente non era il massimo.


I praticanti di arti marziali al primo stadio non avevano molti motivi per usare la loro forza dell'anima, quindi era la prima volta che Lin Ming utilizzava questa forma di energia. Iniziò a muoverla ripercorrendo i ricordi nel frammento dell'anima.
Fece circolare la forza spirituale nel suo corpo, familiarizzando con essa e muovendola con la mente.


Tutte le creature viventi erano dotate di forza spirituale, ma una persona comune non avrebbe osato cercare di muoverla coscientemente. Richiedeva formule spirituali e necessitava di rigorosi allenamenti.
Molti maestri di iscrizione riuscivano a memorizzare la grande varietà di simboli e di strutture, ma se le loro formule dell'anima fossero state inadeguate, non sarebbero stati capaci di sfruttare appieno le proprie capacità e non avrebbero potuto usare i materiali.


Non appena Lin Ming iniziò ad utilizzare la formula dell'anima, provò una sensazione di pace grazie ai ricordi del frammento dell'anima; lo riempiva di un’emozione familiare.
Questa formula dev'essere stata usata così tante volte dall'esperto a cui appartenevano queste memorie. Lin Ming si sentì come se avesse usato queste tecniche di iscrizione per tutta la sua vita e la sua fatica diminuì. Non solo, stava conservando la maggior parte della forza dell'anima e non doveva preoccuparsi dell'influenza negativa di quei ricordi.


Stese gentilmente la mano e l'invisibile forza dell'anima iniziò a tirare l'Erba del Vento Celeste e trarne il succo. Usando la mente Lin Ming iniziò ad allenarsi a cambiare il succo in varie forme; a volte le tramutava in fili sottili, altre ancora le condensava in una bolla.


La facilità con cui lo faceva sorprese Lin Ming. In quel manuale da quattro soldi c'era scritto che per usare le formule dell'anima, quelli con un talento innato di percezione avrebbero avuto bisogno di un solo mese, quelli con meno capaci si sarebbero allenati per sei mesi e non avrebbero comunque avuto alcun risultato.


Ogni maestro di iscrizioni aveva la propria formula personale. Le formule dell'anima naturalmente avevano livelli diversi, alcune erano peggiori altre migliori.
Quindi i maestri di iscrizioni trattavano con molto amore e cura le loro formule dell'anima! Era qualcosa che potevano anche non passare ai loro discepoli, perché la formula avrebbe determinato la capacità di utilizzare la forza dell'anima.
Era della massima importanza per un maestro di iscrizioni!


Senz'ombra di dubbio, la 'Tattica dell'Anima Tirannica' nei ricordi dell'anziano era l'apice delle formule dell'anima! Anche il più grande dei maestri iscrizionisti del continente Tianyan non erano altro che dei rozzi bambini paragonati a questo esperto.


Inoltre la familiarità che Lin Ming aveva con questa formula originava dai suoi ricordi, in pratica la sua forza dell'anima di terzo grado era diventata pari ad una quarto, o forse anche quinto! Questo dimostrava quanto fossero preziose le tecniche lasciate da quei ricordi!


Le sue dita formarono facilmente un semplice sigillo e un'ondata di forza dell'anima entrò nella goccia di succo d'Erba del Vento Celeste. Lin Ming disegnò una linea nell'aria che brillò di luce scintillante. La forza dell'anima interagì col succo e si condensò rapidamente in una runa misteriosa.


La runa era più piccola di un'unghia, eppure conteneva un'energia complessa. Anche nella stessa runa, a causa della sottile differenza in forma, tecnica, forza dell'anima e altri fattori, diecimila iscrizionisti avrebbero avuto diecimila diverse manifestazioni. E in ciascuna di queste ci sarebbe stata maggiore o minor profondità. Lin Ming non poteva dire se la runa che aveva creato fosse spazzatura o un tesoro, ma era comunque soddisfatto dal risultato.


Iniziò a creare il suo prossimo simbolo. Aveva usato solo metà goccia del succo d'Erba del Vento Celeste, quindi doveva usare il resto. Torse le dita formando un altro sigillo e cominciò a condensare la forza dell'anima. Tuttavia non appena il sigillo brillò, ci fu un leggero mormorio nella forza dell'anima di Lin Ming che interruppe il processo. Lin Ming poté solo osservare la metà del liquido che si trasformava in cenere.


Lin Ming sospirò e si morse la lingua. Ci voleva circa un jin di radici per creare una sola goccia e aveva speso un po' di liang d'oro per acquistarle. Per la gente comune, quella era il guadagno mensile di un'intera famiglia.


Era difficile da immaginare, ma chi aveva appena iniziato a studiare le tecniche di iscrizione, non poteva possedere una forza dell'anima stabile, e quindi fallire era una cosa normale, i successi erano veri miracoli.


In un batter d'occhio, un po' di liang d'oro erano evaporati nell'aria. In un giorno era facile spendere poche centinaia di liang d'oro per allenarsi nelle tecniche di iscrizione. Era davvero bruciare soldi! Con il sapore del fallimento ancora fresco in bocca, Lin Ming divenne ancora più cauto. Mosse le dita per formare un sigillo e uno ad uno, più iscrizioni emersero dalle sue mani. Naturalmente il più delle volte non ebbe successo, ma più scorreva il tempo e più il numero dei fallimenti iniziarono a diminuire.


Mentre Lin Ming produceva le rune, iniziò a scoprire che la sua forza dell'anima era troppo debole e questo era correlato al primo stadio della Forza. Anche con le migliori 'Formula del Caos Primordiale’ e 'Tattica dell'Anima Tirannica' ad aiutarlo, non poteva continuare così a lungo.


Possedendo così poca forza dell'anima, Lin Ming non poté formare le rune così facilmente come faceva prima. In più, fece più errori a causa della mancanza di forza dell'anima, e ad ogni errore, ne sprecava ancora di più.


Quando la sua forza dell'anima diminuì sempre di più, il processo di iscrizione di Lin Ming era solo a metà. Iniziò ad avere difficoltà a sostenere la sua forza dell'anima, e senza accorgersene, le sue energie si stavano esaurendo e gli venne un capogiro. Le rune di fronte a lui iniziarono a vibrare, erano sul punto di frantumarsi!


Il cuore di Lin Ming sussultò e il ragazzo stabilizzò velocemente la sua forza dell'anima. I palmi delle sue mani erano coperti di sudore. Aveva quasi distrutto tutto! Quanti liang d'oro avrebbe sprecato!?


Ma Lin Ming poteva vedere la pentola d'ora in fondo all'arcobaleno, doveva continuare!
