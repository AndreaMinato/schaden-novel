---
title: Capitolo 1302 - Lin Ming VS Xiao Moxian
pubDate: 2025-12-15T08:37:10.345Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Vittoria per Hang Chi!"


Annunciò ad alta voce Vasto Cosmo. Il pubblico però non si riprese ancora dallo shock.


Hang Chi non aveva usato nessuna legge dall'inizio alla fine. Non aveva nemmeno usato vera essenza. Era difficile immaginare come avesse sconfitto Shiku.


"Questo Hang Chi ha davvero contato solo sui suoi movimenti per vincere?"


A Lin Ming sembrava incredibile. Le azioni di Hang Chi avevano colpito il punto più debole della tecnica marziale di Shiku. Aveva usato un semplice attacco per batterlo, senza sprecare un briciolo di forza o senza usare le sue Leggi. Era semplicemente incredibile.


E Hang Chi l'aveva fatto tutto facilmente. Il motivo per cui era riuscito a svelare facilmente i difetti dell'avversario e a contrattaccare era tutto per la sua tecnica di movimento: il Leopardo che Scala il Muro.


Nelle leggende, l'agile leopardo poteva cadere da una pagoda estremamente alta e non morire. Il nome della tecnica di movimento derivava da questo mito. Nonostante sembrasse di bassa classe, in realtà era semplice e diretta. Era una tecnica di movimento che usava le traiettorie più semplici e dirette con un effetto superiore. Una tecnica di movimento senza rivali in realtà non aveva bisogno di un nome magnifico per dimostrare la propria potenza. Questo Leopardo che Scala il Muro era di gran lunga superiore al Roc Dorato che Squarcia il Vuoto di Lin Ming.


"Mi chiedo quale membro della vecchia generazione del Monte Potala abbia creato questo insieme di tecniche e gli abbia dato un nome così insignificante..." Lin Ming si meravigliò e sospirò con emozione.


In quel momento Mu Qianxue rispose: "I discepoli del Monte Potala si considerano ascetici austeri. I membri della vecchia generazione del Monte Potala trascorrono tutte le loro vite a pregare diligentemente e a coltivare, studiare testi buddisti e metodi di coltivazione.
Ognuno di loro è considerato un granmaestro delle arti marziali e, dopo aver creato un insieme di tecniche, non badano troppo al nome, se lo inventano sul momento. Questo è come i praticanti di arti marziali del Monte Potala perseguono la strada delle arti marziali. Non si preoccupano che le loro arti marziali ricevano gloria tramite i loro discendenti. La maggior parte di loro non lascia il nome sulle loro tavolette di giada."


"Capisco... non c'è da meravigliarsi che il Monte Potala sia continuato a sopravvivere per così tanto tempo. Tengono un basso profilo e le loro origini sono così grandi. Anche i praticanti di arti marziali nella setta trascorrono tutto il tempo a coltivare senza badare a conflitti esterni. Chi oserebbe provocare un'organizzazione del genere?"


Si rese conto all'improvviso Lin Ming. Un Sect feroce e selvaggio che provocava gli altri destava paura, ma dopo molto tempo poteva anche sparire. In questo mondo c'era sempre un'altra organizzazione ancora più spietata. Un Sect di basso profilo come il Monte Potala però non aveva mai provocato gli altri ed era forte; questo era il tipo di organizzazione che poteva durare più a lungo.


<em>'Anche Hang Chi è un avversario terrificante e non ha nemmeno usato le Leggi. Mi chiedo che livello abbiano raggiunto le sue leggi?'</em>


Pensò Lin Ming. Non sapeva come sarebbe stato combattere contro di lui.


In quel momento il secondo round delle finale terminò.


Vasto Cosmo salì sul palco dell'arena, proclamando a gran voce: "La seconda fase è finita e ora farò un annuncio speciale per il primo scontro della terza fase. Il Divino Palazzo di Vasto Universo ha aperto le scommesse per questo incontro. Tutti potranno fare le loro puntate e questo non influenzerà le scommesse fatte in precedenza."


Il pubblico si entusiasmò. Se era una battaglia per cui valeva aprire scommesse separate, allora sarebbe stata naturalmente uno scontro tra superstar.


"L'incontro sarà... Lin Ming contro Xiao Moxian!"


Il pubblico si fece prendere dalla frenesia!


Questo scontro sarebbe stato davvero incredibile!


Xiao Moxian e Lin Ming.


La prima era la ragazza più talentuosa del Regno Divino. I suoi metodi di coltivazione erano crudeli ed era una strega capace di divorare qualcuno senza lasciare nemmeno delle ossa.


L'altro aveva una storia misteriosa. Da quando l'Incontro di Arti Marziali era iniziato, doveva essere ancora sconfitto. Non importava quanto fossero forti gli avversari, aveva raccolto la sfida e li aveva battuti. Specialmente durante l'ultima battaglia. Dopo aver sconfitto Zanna di Drago e le sue Pupille Tre Vite, la sua fama era arrivata a livelli senza precedenti.


I due emanavano un'aura indescrivibile ed invincibile. Se si queste persone invincibili si fossero scontrate però, inevitabilmente qualcuno sarebbe finito male.


Mentre Lin Ming sentiva le parole di Vasto Cosmo, si girò verso Xiao Moxian, che incontrò il suo sguardo. Gli sorrise giocosamente.


"Non pensavo che avrei dovuto combattere contro Xiao Moxian così presto. Pensavo che il mio prossimo incontro sarebbe stato contro Jun Biyue."


Nel terzo round avrebbe dovuto lottare contro uno dei tre migliori combattenti!


Questa era praticamente una battaglia per i primi tre posti!


Vasto Cosmo disse: "Le probabilità per lo scontro sono state stabilite. La vittoria di Xiao Moxian è data 1 a 1,4! La vittoria di Lin Ming 1 a 2,9!"


Scommettere sull'esito di una battaglia misteriosa era estremamente entusiasmante. Inoltre i tassi di compensazione del Divino Palazzo Vasto Universo erano molto onesti. Se uno avesse scommesso 100 milioni di pietre del sole su Xiao Moxian e altri 50 su Lin Ming, allora non importava chi avrebbe vinto, le perdite non sarebbero state troppo grandi.


Questo naturalmente aveva motivato ancora di più a scommettere.


"Dai tassi di compensazione, sembra che il Divino Palazzo di Vasto Universo dia più per favorita Xiao Moxian! Tuttavia, anche se Lin Ming perdesse, potrebbe comunque rientrare tra i primi quattro."


"Sembra che molto probabilmente Xiao Moxian vincerà, ma nemmeno Lin Ming può essere sottovalutato. Ha comunque vinto finora. Potrebbe sorprenderci e batterla."


Lin Ming e Xiao Moxian erano entrambi imbattuti. Naturalmente, se uno avesse dovuto puntare una scommessa su uno dei due, Xiao Moxian sembrava la scelta migliore. Era la nipote dell'Empireo Genesi Diabolica e sua madre era una vera Bestia Divina. Il discendente di un uomo e di una Bestia Divina era un'esistenza rarissima che poteva non capitare nemmeno in 100 milioni di anni. Poteva essere definito un miracolo!


"Eheh... Lin Ming!" Xiao Moxian ridacchiò, prendendo l'iniziativa di salutarlo: "Spero che mi mostrerai un po' di pietà sul palco!"


Xiao Moxian sorrise giocosamente. Anche Lin Ming sorrise: "Vorrei farlo, ma temo di non avere i requisiti per riuscirci."


"Ahah, so che hai ancora degli assi nella manica che non hai usato. Perché non mi dai un piccolo indizio?"


Lin Ming rimase un po' senza parole sentendola. Aveva chiesto direttamente che tecniche aveva ancora nascosto. "Non mi rimane quasi nulla. Zanna di Drago era molto forte. Non potevo trattenermi contro di lui."


"Che taccagno. Sapevo che non avresti detto nulla." Xiao Moxian roteò gli occhi per poi girarsi.


Lin Ming non sapeva se ridere o piangere.


"Quanto sei sicuro di vincere?" Chiese Mu Qianxue nel suo mare spirituale.


"Non ne ho idea. Non posso valutare i limiti di Xiao Moxian. Siamo entrambi negli stadi intermedi del Mare Divino Realm. Se perderò contro di lei, allora non ci sarà nessuna scusa!"


Questa era la prima volta che Lin Ming non era sicuro di poter battere qualcuno al suo stesso livello di coltivazione. Inoltre Xiao Moxian era molto più giovane di lui, quindi si poteva capire solo da questo il suo talento.


"Non sottovalutarti, Xiao Moxian ha avuto un ambiente di gran lunga migliore. È nata in una delle più grandi organizzazioni del Regno Divino e il suo talento è davvero troppo formidabile. Tu invece hai sprecato un'immensa quantità di tempo partendo dal Regno di Fortuna Celeste.
Ad esempio, a 15 anni, molti Empirei iniziano ad esplorare il Regno Divino. Avrebbero raggiunto lo stadio Xiantian, percependo le Leggi e avrebbero anche allenato potenze trascendenti. Tu invece hai dovuto allenarti diligentemente nel Palazzo delle sette arti e la tua crescita è stata piena di innumerevoli prove e tribolazioni. Hai ottenuto la Radice Draconica del Nirvana nel Palazzo Imperiale del Dio Demone rischiando la vita per lottare contro Xuan Wuji e gli altri.
Anche così, per questi discendenti di Empirei, una medicina al livello di una Radice Draconica del Nirvana è solo uno scherzo. Hai speso grandi ricchezze per acquistare la Pillola del Mondo Sconfinato, ma per Xiao Moxian e gli altri è solo una comune pillola."


Le parole di Mu Qianxue sottolineavano quanto era difficile crescere per un comune praticante di arti marziali dei piani inferiori. Era già un miracolo se uno di loro crescesse al punto da potersi battere contro il discendente di un Empireo!
Era una possibilità talmente bassa da essere trascurabile. Solo tra la quantità innumerevoli di abitanti del Regno Divino e dei piani inferiori poteva accadere una singolarità del genere.


"Signorina Mu, le tribolazioni che ho sperimentato nei piani inferiori possono essere state difficili e potrei aver sprecato molto tempo lì, ma sono comunque una mia preziosa risorsa.
Se nonfossi partito dai piani inferiori, allora non avrei mai ottenuto il Cubo Magico, l'eredità dell'Empireo Primordius, né sarei riuscito a temprare la mia volontà. Il destino, il karma di una persona non può essere forzato o falsificato.
Se non fossi nato nei piani inferiori e fossi nato nell'organizzazione di un Empireo, allora i miei risultati sarebbero stati di gran lunga inferiori. Sarei solo il discendente di un Empireo, qualcuno di simile a Hua Xuan, o ancora più debole."


Questa era la filosofia di vita di Lin Ming. Mu Qianxue annuì. "Hai ragione. Finché continuerai a percorrere la tua strada potrai creare un miracolo ancora più grande. Specialmente ora che hai compreso il Concetto di 33 Cieli. In futuro c'è qualche possibilità che tu possa raggiungere lo stadio dell'Empireo Sigillo Divino!"


"L'Empireo Sigillo Divino..." Lin Ming fece un respiro profondo. Aveva difficoltà ad immaginare com'era il mondo 3,6 miliardi di anni fa, ma sapeva che l'Empireo Sigillo Divino era il guerriero più terrificante del suo stadio, ancora più spaventoso degli Empirei Sogno Divino e Primordius!


Potrebbe aver superato lo stadio di Empireo.


Naturalmente queste questioni erano ancora troppo distanti per Lin Ming; non c'era bisogno di pensarci. Chiuse gli occhi e iniziò a meditare, preparandosi per l'incontro imminente.


Il clamore e le discussioni del pubblico non potevano influenzarlo affatto.


Un'ora dopo Lin Ming aprì gli occhi. Era arrivato il momento di combattere!


Molte figure di alto livello del Regno Divino stavano prestando attenzione allo scontro. Anche gli Empirei Sogno Divino, Vasto Universo e Genesi Diabolica facevano lo stesso.


Il pubblico era ancora più zelante. Prima moltissimi avevano iniziato a scommettere. Con diverse centinaia di milioni di presenti, anche se solo il 10% di loro avesse partecipato e ognuno avesse puntato solo 10 miliardi, ci sarebbero state comunque centinaia di migliaia di biliardi di ricchezze in gioco. Erano centinaia di migliaia di giade dei nove soli. E per i discepoli di questi grandi Sect 10 miliardi non erano nulla.


Solo un'organizzazione di Empirei poteva gestire scommesse di questa portata. Se un Sect più piccolo avesse osato condurre un evento del genere, sarebbe stato spacciato se avesse perso.


Lin Ming scese in campo stringendo la Lancia del Sangue della Fenice. Xiao Moxian era a mille piedi di fronte a lui.


Stava sorridendo giocosamente come prima. Nessuno sapeva quali assi nella manica aveva nascosto o quali erano i suoi limiti. Sembrava completamente sicura delle sue abilità. 


"Che l'incontro abbia inizio!"
                                


                                



