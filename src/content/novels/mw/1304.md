---
title: Capitolo 1304 – Respingere Xiao Moxian
pubDate: 2025-12-15T08:37:10.346Z
tags:
    - mw
---


<em>Capitolo regolare,
0 capitoli in coda, 0/5
Mi sono scordata quello di ieri di sabato XD
-Schadenfreude</em>


"Lin Ming ha manifestato di nuovo l'immagine dell'albero divino!"


Esclamò qualcuno tra il pubblico. Prima, durante la battaglia con il Principe dei Mostri, questo Albero del Dio Blasfemo aveva infranto le sue Leggi dello Spazio. Era stata una scena che aveva impressionato tutti i presenti. Nonostante non sapessero cosa fosse questo divino albero, sapevano che, non appena avesse usato questa mossa, la forza combattiva di Lin Ming si sarebbe moltiplicata!


Xiao Moxian guardò l'Albero del Dio Blasfemo dalla luce ardente. Capì immediatamente che questo albero divino era un'entità formata dalle Leggi del Fuoco.


"Ahahahah!"


Xiao Moxian rise fragorosamente, la sua voce era melodiosa come una campanella d'argento. "Lin Ming! Sei forte, ma hai usato una mossa del genere. Hai intenzione di affrontarmi usando le Leggi del Fuoco?"


In quanto figlia di una Fenice dell'Oscurità, l'antenata delle Leggi del Fuoco. Come poteva non ridere vedendo che qualcuno stava provando ad affrontarla usando le sue stesse armi?


"Nell'intero Regno Divino, la fenice è conosciuta come lo spirito delle fiamme ed è al pinnacolo di tutte le Leggi del Fuoco! Sono un'incarnazione della Fenice dell'Oscurità, la regina del fuoco! Voglio vedere come userai quelle Leggi del Fuoco per affrontarmi! Ridurrò quell'alberello in cenere!"


Gridò Xiao Moxian spiegando le ali nere. Dietro di lei, una fenice sfrecciò nel cielo, immergendosi tra le fiamme. Poi il fuoco nero terrificante si espanse formando un mare infuocato, incenerendo ogni cosa!


Era davvero una scena apocalittica. Il pubblicò iniziò a sussultare. Anche se erano a decine di chilometri di distanza, si sentivano bruciare vivi. Molti giovani d'élite usarono la loro vera essenza protettiva per resistere alla potenza delle fiamme turbolente di Xiao Moxian!


Si poteva immaginare quanto fosse formidabile la pressione che stava sopportando direttamente!


Lin Ming attivò pienamente la forza del Dio Blasfemo mentre bruciava il sangue dell'Antica Fenice!


I suoi occhi brillarono mentre guardava la ragazza, dicendo lentamente: "Se sei la regina, allora io sono il re delle fiamme! Vediamo chi ha il fuoco più potente!"


La voce di Lin Ming risuonò attorno come un tuono!


Quando i praticanti di arti marziali presenti sentirono queste parole, rimasero sbalorditi. La regina e il re, non era una coppia? Nonostante Lin Ming potesse aver pensato ad un altro significato, considerando quanto era arrogante, Xiao Moxian era come provocarla e sicuramente si sarebbe vendicata. Bastava considerare che fine aveva fatto il Principe dei Mostri per capire cosa sarebbe successo.


"Re del fuoco? Ahahahahah! Allora vediamo cosa ti renderebbe il re del fuoco!" Xiao Moxian rise, la sua voce tuonava nel cielo. Innumerevoli rune misteriose apparirono sul suo viso e sulle sue braccia. Erano i segni delle leggi incisi nel corpo di una Fenice dell'Oscurità. In altre parole, queste rune erano il miracolo delle leggi incise nella carne di una Fenice dell'Oscurità alla nascita!


Xiao Moxian intrecciò le dita, muovendosi a gran velocità mentre formava centinaia di sigilli. Queste rune si precipitarono tra le fiamme. In quel momento questo fuoco mostruoso si accese in modo ancora più brillante, come se fosse apparso un sole nero nel mondo!


Xiao Moxian stava usando tutte le sue forze. Questa era la prova che si era arrabbiata.


"Quanto è terrificante! Il potere di questo fuoco è fin troppo spaventoso!"


"Come può essere bloccato? In termini di leggi del fuoco, i risultati di Lin Ming sembrano inferiori a quelli di Xiao Moxian!"


Pochissimi credevano che Lin Ming avrebbe potuto vincere. La ragazza aveva già raggiunto la perfezione delle Leggi del Fuoco di quinto livello e aveva anche toccato il sesto.


Per quanto riguardava Lin Ming, se non avesse nascosto nulla, allora aveva raggiunto solo il gran successo delle Leggi del Fuoco di quinto livello!


Inoltre Xiao Moxian possedeva anche il fisico della Fenice dell'Oscurità. Questo aveva aumentato la potenza delle sue leggi. Lin Ming aveva solo il suo corpo da mortale, come poteva la sua compatibilità con le fiamme superare quella di una fenice?


Contro questo colpo, Lin Ming si morse la lingua e sputò una nebbiolina di essenza di sangue che coprì l'immagine dell'Albero del Dio Blasfemo, fondendosi con essa!


"Sta bruciando essenza di sangue?"


"No, è l'abilità ottenuto dalla settima porta nascosta. I praticanti di arti marziali che hanno aperto la Porta della Vita hanno rafforzato le loro abilità rigenerative e la loro vitalità del sangue. Anche se il loro fuoco vitale si indebolisce, possono comunque ripristinarlo. Possono bruciare la loro essenza di sangue nel momento del bisogno!"


Molti praticanti di arti marziali conoscevano le tecniche della trasformazione del corpo. Quando un guerriero che coltivava soltanto energia bruciava la sua essenza di sangue, era un segno di disperazione. Un coltivatore non avrebbe mai bruciato l'essenza di sangue in un torneo in cui non si rischiava la vita, altrimenti avrebbe rovinato il suo futuro soltanto per battere un avversario.


Un praticante di arti marziali che aveva aperto la Porta della Vita poteva bruciare la sua essenza di sangue. Questa era un'abilità comune per loro. Usarla così non era strano.


Utilizzare l'essenza di sangue con il supporto della Porta della Vita: questa era una delle abilità finali di Lin Ming!


In quel momento l'Albero del Dio Blasfemo rilasciò una luce abbagliante mentre affrontava le fiamme nere di Xiao Moxian!


<em>Bang!</em>


L'Albero del Dio Blasfemo si radicò nel mare di fuoco, assorbendo selvaggiamente l'energia!


E quel mare turbolento sembrava stare per inghiottire l'Albero del Dio Blasfemo! I viticci di fuoco calarono sull'albero, appiccandogli fuoco e circondandolo!


Era simile a come quando Lin Ming aveva inghiottito l'essenza di sangue dell'Antica Fenice e aveva visto come la Bestia Divina attraversava il nirvana. La fenice lunga mille chilometri si era posata sul wutong sacro che si era piantato in una stella ardente, tutte le sue radici affondavano nel nucleo dell'astro!


Ora stava rivedendo una scena simile. L'Albero del Dio Blasfemo sochilometriva al wutong sacro e le fiamme nere di Xiao Moxian erano come un sole oscuro!


Questa era una battaglia tra un giovane re e una regina delle Leggi del Fuoco!


<em>Rumble rumble rumble!</em>


Turbini di fuoco si levarono al cielo e il mondo intero sembrò cambiare colore. Perfino il vuoto venne bruciato!


"Cielo, sono le Leggi del Fuoco?!"


"Troppo terrificante. Anche le Leggi del Fuoco possono raggiungere un livello del genere?"


Secondo un normale praticante di arti marziali, le Leggi del Fuoco appartenevano ai cinque elementi ed erano considerate relativamente più semplici e più deboli. Non potevano rivaleggiare con il potere del Tempo e dello Spazio o alle Leggi Yin e Yang.


Ora però, le Leggi del Fuoco che Lin Ming e Xiao Moxian avevano mostrato erano davvero terrificanti!


Questa era la differenza. Le fiamme di Xiao Moxian appartenevano proprio ad una fenice e quando una Bestia Divina le usava, la sua abilità non era inferiore a quella di un Empireo. In altre parole, questo fuoco era allo stesso livello di una potenza trascendente!


Per quanto riguardava l'immagine dell'Albero del Dio Blasfemo, era qualcosa che proveniva dalle rovine antiche ed era impossibile determinare le sue origini. Anche così, dato che poteva controllare perfino una tribolazione celeste, la sua potenza era indubbia. Era una potenza trascendente di altissimo livello!


Quali leggi erano superiori e quali inferiori? Si poteva scoprire solo combattendo!


"Hai bloccato il mio attacco? Com'è possibile?!"


Xiao Moxian era estremamente scioccata. Aveva pensato che dopo aver usato le sue ali della Fenice dell'Oscurità, attivando il suo sangue, e anche attaccando Lin Ming con le sue Leggi del Fuoco al quinto livello, la vittoria sarebbe stata sua.


Quando Lin Ming aveva evocato l'Albero del Dio Blasfemo e aveva deciso di sfidarla, la ragazza aveva pensato che avrebbe vinto facilmente questa battaglia. Questo perché sapeva che le Leggi del Fuoco di Lin Ming erano inferiori alle sue. Inoltre, in questo mondo, avrebbe potuto controllare ogni fiamma.


In condizioni del genere, sarebbe stato impossibile per lei perdere, eppure l'albero divino aveva superato di gran lunga la sua immaginazione. La stava fronteggiando alla pari!


"Non ci posso credere. Anche se sta resistendo per ora, sarò io a vincere. Ho il fisico di una fenice e nessun uomo mortale può rivaleggiare con la mia resistenza. E ha anche bruciato la sua essenza del sangue. Anche se la Porta della Vita lo sosteneva, non può durare per sempre!"


"Fiamme che Ardono il Cielo Stellato!"


Xiao Moxian formò altri sigilli. Il mare di fuoco nero ruggì, spazzando via le stelle!


L'Albero del Dio Blasfemo era stato soppresso lievemente!


E, anche se l'Albero del Dio Blasfemo era stato messo in difficoltà dalle fiamme, rimase comunque tenace e indomito come prima. L'Albero del Dio Blasfemo stava perfino assorbendo lievemente le fiamme demoniache di Xiao Moxian!


Nonostante fosse estremamente lento, quelle fiamme demoniache erano state assorbite!


La coltivazione di Lin Ming nelle leggi era inferiore a quella di Xiao Moxian. Bruciando l'essenza di sangue, poteva compensare questa carenza. In altre parole, i due erano quasi alla pari in quanto a coltivazione, ma in termini di leggi e qualità, Lin Ming superava lievemente Xiao Moxian!


Questo non solo perché il metodo di coltivazione della Forza del Dio Blasfemo era estremamente potente, ma perché l'Albero del Dio Blasfemo di Lin Ming... aveva attraversato una tribolazione!


Una fenice era davvero formidabile, ma Xiao Moxian era ancora troppo giovane; era impossibile mostrare la vera gloria delle fiamme della fenice. E non solo, ma non aveva mai sperimentato una tribolazione celeste!


"Impossibile!"


Xiao Moxian non poteva accettarlo. Il dominio di cui era più orgogliosa in realtà non era riuscito a sconfiggere il suo avversario?


Era una fenice!


Xiao Moxian gridò mentre evocava la sua energia. Il suo corpo brillò mostrando innumerevoli rune attaccando Lin Ming con tutte le sue forze.


In quel momento la pressione su Lin Ming raddoppiò. E in questo mare di fiamme impetuose, Lin Ming si concentrò. Scatenò la sua potenza!


"Giudizio del Dao Celeste: Tribolazione del Fuoco!"


Lin Ming rilasciò il potere della tribolazione nell'Albero del Dio Blasfemo. Un potere che aveva superato le leggi del Dao Celeste si precipitò su Xiao Moxian!


Il Giudizio del Dao Celeste, il potere della tribolazione del fuoco, insieme all'essenza di sangue della Porta della Vita, Lin Ming stava riversando tutte le sue energie in questo attacco.


Le fiamme erano più selvagge e brutali di prima mentre si radunavano attorno all'Albero del Dio Blasfemo. Lo spazio e la terra tremarono e il mondo intero sembrò essere divorato da questo fuoco impazzito.


Anche le antiche pietre divine che lastricavano l'arena quasi si sciolsero!


Il Giudizio del Dao Celeste era la potenza trascendente elementare che aveva creato Lin Ming. Questo era il limite assoluto che si poteva raggiungere al Mare Divino Realm.


Per quanto riguardava le fiamme di Xiao Moxian, doveva ancora diventare un'Empirea prima che diventassero impareggiabili. Nonostante il suo potenziale fosse grande, al momento era ancora in difficoltà!


In un certo senso, la tribolazione del fulmine e del fuoco nel Giudizio del Dao Celeste non era così semplice come la potenza trascendente elementare di Lin Ming. Invece era una fusione evoluta di una potenza trascendente.


L'Albero del Dio Blasfemo alla fine sovrastò le fiamme di Xiao Moxian. Poi si precipitarono su di lei!


In quel momento Xiao Moxian impallidì.


Durante quel momento critico, avvolse il suo corpo con le ali.


Le ali di una Fenice dell'Oscurità non temevano le fiamme, ma Xiao Moxian fu comunque colpita duramente dall'esplosione.


Gridò allarmata. Il suo corpo era avvolto dal fuoco mentre cadeva dal cielo come una meteora fiammeggiante.


<em>Bang!</em>


Xiao Moxian precipitò sull'arena. L'impatto terrificante scagliò via innumerevoli detriti, colpendo anche parti dell'arena. Se non fosse stato per molti Sacri Lord che proteggevano i membri della giovane generazione, ci sarebbero state molte vittime solo per questa esplosione.
                                


                                



