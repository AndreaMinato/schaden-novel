---
title: Capitolo 131 - Situazione Instabile
pubDate: 2025-10-16T07:28:18.434Z
tags:
    - mw
---


Il simbolo 'Frammenti di ghiaccio' era molto più difficile rispetto all'iscrizione 'Guardia Icefrost' e anche se Lin Ming era migliorato non era sicuro di poterlo disegnare con successo.


"Polverizza un cristallo di quarzo ghiacciato, mischialo con una coppa d'acqua e filtra i residui..." Lin Ming cominciò a dire a Wang Yuhan come processare i materiali necessari.


Dopo diversi giorni passati a lavorare insieme, i due si comprendevano perfettamente.


Mentre le sue dita sottili danzavano come spiriti nel vento, Wang Yuhan iniziò a preparare rapidamente tutto il necessario. Lin Ming prese uno dei materiali e fece circolare la sua 'Tattica dell'Anima Tirannica' mentre cominciava a disegnare.


Una dopo l'altra le rune iniziarono a comparire a mezz'aria. Alcune erano rotonde e luminose come la luna, altre erano piccole come perle. Brillavano di una luce irreale e sembravano respirare come se fossero dotate di vita propria.


La percentuale di successi di Lin Ming era molto alta. Fin dall'inizio era riuscito a formare quasi tutte le rune, tuttavia mentre la sua forza dell'anima e la sua vera essenza cominciavano a diminuire, occasionalmente ci sarebbero stati dei simboli che andavano a pezzi trasformandosi in granelli di luce. Questi frammenti galleggiavano a mezz'aria come lucciole danzanti nel cielo notturno.


Di fronte ad uno spettacolo così bello, l'espressione di Lin Ming rimase incredibilmente concentrata. I suoi occhi erano come gemme nere che fissavano con zelo i simboli incantevoli, era quasi ipnotico guardarlo.


Wang Yuhan fremette mentre guardava in silenzio il profilo di Lin Ming delineato dai raggi di luce. Per un momento arrossì, aveva sempre pensato che il momento in cui era più attraente ed interessante era quando si stava concentrando nel disegnare un'iscrizione e solo allora si azzardava ad osservarlo senza temere di essere scoperta da Lin Ming.


Questa scena continuò a lungo e presto il sole cominciò a tramontare all'orizzonte delle Montagne Zhou. La luce nella stanza cominciò ad attenuarsi sempre di più ma questo servì solo ad accentuare il bagliore dei simboli e a farli apparire ancora più incantevoli. La sequenza di iscrizioni di Lin Ming era piuttosto complessa; aveva creato in continuazione più di 150 simboli e linee. Le rune che si sovrapponevano erano come strati di ghiaccio che si intrecciavano formando un'immagine stupenda.


Era una scena senza precedenti nel regno di Fortuna Celeste, perfino Murong Zi ne rimase incantata, era uno spettacolo magnifico.


Dopo un quarto d'ora Lin Ming iniziò a stancarsi. Strinse i denti e si forzò a disegnare l'ultimo simbolo. Mentre le sue mani si raccoglievano, le innumerevoli luci blu si fusero insieme.


Lin Ming prese la spada Verdeacqua e vi pose il simbolo a forma di fiamma su di essa. 


L'iscrizione cadde sulla lama bianca con uno sfrigolio e iniziò ad emettere delle fiamme color blu zaffiro che si espansero fino a ricoprire tutta la spada.


Presto l'aria si condensò e l'arma fu ricoperta da uno strato di ghiaccio talmente freddo che stava assorbendo tutto il calore attorno e la temperatura della stanza di iscrizioni calò di diversi gradi.


Murong Zi guardò questa scena con gli occhi spalancati.


"Questa..." Bai jingyun deglutì mentre guardava la spada Verdeacqua. Esitò per un momento senza osare toccare l'arma.


Dopo essersi riposato per un po', Lin Ming concentrò una piccola quantità di vera essenza e la riversò nel simbolo. Mosse la spada con noncuranza e la lama emanò un raggio a mezzaluna visibile ad occhio nudo. Il bagliore sembrava un sottile pezzo di carta mentre entrava nella piattaforma di pietra della stanza di iscrizioni e svanì.


Il palco venne tagliato in due parti e mentre stava cadendo uno strato di ghiaccio gelò la piattaforma bloccandone la caduta.


"Un'abilità!" Gridò Wang Yuhan allarmata mentre vide quella luce.


Il simbolo era capace di modificare il flusso di vera essenza trasformandolo in un'abilità, era praticamente come un'altra una tecnica marziale a disposizione dell'utilizzatore!


Il metodo per creare delle abilità era stato perduto dalla scuola del regno di Fortuna Celeste; perfino molti paesi vicini non avevano un maestro capace di farlo. Solo alcuni esperti della Nazione Huoluo potevano a stento comprendere questa tecnica.


Pensando a questo Wang Yuhan sussultò, ne aveva letto al riguardo solo su antichi testi, poterlo vedere di persona la rese incredibilmente entusiasta.


In passato Lin Ming aveva creato un'abilità chiamata 'colpo violento istantaneo' quando aveva disegnato il suo primo simbolo.
Concentrando vera essenza nel simbolo, la formazione l'avrebbe assorbita, compressa fino al limite e in un istante sarebbe esplosa creando un attacco ravvicinato.


Allora Tie Feng aveva contato sulla sua iscrizione per sconfiggere il suo avversario Li Qi ed era diventato inaspettatamente il vincitore del torneo.
Per questo il simbolo di Lin Ming aveva attirato l'attenzione di Muyi.


Tuttavia l'abilità 'colpo violento istantaneo' era piuttosto semplice. Equivaleva praticamente ad un'ordinaria tecnica marziale di grado Human bassa qualità; il suo valore non era molto alto. Quando Lin Ming aveva disegnato quel simbolo aveva speso solo 100 liang d'oro per i materiali.


Il motivo per cui quell'abilità era stata capace di aiutare Tie Feng era perché l'uomo non aveva ricevuto un'educazione formale nelle tecniche di coltivazione. Per questo perfino una tecnica marziale di livello così basso era stata preziosa per lui e gli aveva permesso di aumentare le sue capacità di combattimento.


La presenza di un'abilità era stato il motivo per cui Muyi aveva pagato 3000 liang d'oro per acquistare i simboli di Lin Ming ed era già un prezzo alto. Il 'colpo violento istantaneo' era una tecnica che sarebbe stata utile solo a qualcuno come Tie Feng, mentre persone ricche come Bai Jingyun e Murong Zi non avrebbero mai avuto bisogno di una tecnica marziale così debole.


Tuttavia l'abilità di 'Frammenti di Ghiaccio' era diversa. Era uguale ad una tecnica marziale di grado Human media qualità ed era piuttosto formidabile per il suo livello.


"Come si chiama questa abilità?" Chiese un po' trepidante Wang Yuhan.


"Si chiama 'Taglio di Ghiaccio'. Potrà sentirlo di persona, se vi inserisce la sua vera essenza può attivarlo." Lin Ming diede la spada alla ragazza.


Bai Jingyun fece un respiro profondo e guardò con cautela la Spada Verdeacqua. Non appena la toccò sentì un brivido freddo percorrerle le braccia.


Poi iniettò vera essenza nella lama. L'intero processo fu incomparabilmente fluido!


"L'aumento di vera essenza è almeno del 40%!" Sussultò Bai Jingyun. Per quello che ne sapeva solo Wang Xuanji era a questo livello e, non solo: l'iscrizione aveva un'abilità!


Bai Jingyun concentrò la sua vera essenza come le aveva detto Lin Ming e vide come si trasformò in aria gelida. Mentre continuava ad inserirne, il freddo divenne sempre più terrificante. Poco a poco la spada iniziò a risuonare e la lama tremò violentemente!


La ragazza era sicura che, non appena avesse menato un fendente, avrebbe potuto distruggere l'intera sala!


"Questo 'Taglio di Ghiaccio' probabilmente è superiore alle due tecniche marziali di grado Human media qualità che ho scelto dal deposito del Palazzo delle Sette Arti!" Bai Jingyun sapeva già quale sarebbe stato il risultato nonostante non avesse ancora utilizzato l'attacco.


Perfino Wang Yuhan rimase sorpresa sentendo questa valutazione. Le tecniche del deposito del Palazzo delle Sette Arti erano le migliori nel regno di Fortuna Celeste.


C'erano molti praticanti di arti marziali che non potevano entrare nel Palazzo delle Sette Arti e perfino la maggior parte di chi era riuscito a farlo  non aveva accesso alle tecniche marziali di grado Human media qualità.


Perfino chi era nella Dimora Celeste e poteva allenare delle tecniche marziali di grado Human media qualità doveva scegliere in base alla propria posizione in classifica.
Di conseguenza erano costretti a scegliere una tecnica marziale che riceveva poca attenzione.


Bai Jingyun era 22esima in classifica e poteva scegliere delle tecniche ottime, eppure ciò che aveva a disposizione era inferiore al 'Taglio di Ghiaccio'. Come poteva Wang Yuhan non rimanerne sbalordita?


Se si fosse diffusa notizia al riguardo avrebbe sicuramente attirato molta attenzione. Forse perfino esperti allo stadio Circolazione oppure Houtian avrebbero richiesto questo simbolo.


Wang Yuhan stimò che si poteva vendere questo simbolo ad almeno 20.000 liang d'oro e perfino se ne costasse 30.000 sarebbe stato incredibilmente richiesto.


Tuttavia non poteva alzarlo troppo, dopotutto solo un tesoro di grado Human di media qualità sarebbe degno di un simbolo di iscrizione del genere. Il tesoro e il costo dei materiali avrebbero facilmente raggiunto i 50.000 liang d'oro. Questo era un prezzo che la maggior parte dei praticanti di arti marziali allo stadio Circolazione non potevano permettersi.


Quindi, dopo aver dedotto i costi, Lin Ming poteva guadagnare 20.000 liang d'oro con un simbolo e nonostante consumasse molte energie avrebbe potuto disegnarne due al giorno ottenendo ben 40.000 liang d'oro! Finché ci fossero stati clienti che erano capaci di permetterselo, poteva guadagnare 1,2 milioni di liang d'oro in un mese! Questo era semplicemente una rapina!


Il numero di potenziali clienti che potevano permettersi di spendere più di 20.000 liang d'oro erano più di un centinaio e di conseguenza Lin Ming avrebbe potuto guadagnare più di 2 milioni con un solo simbolo!


Non era stata solo Wang Yuhan a pensarci ma anche Lin Ming.


Ciò che gli mancava al momento non era l'oro ma i materiali e purtroppo ce n'erano molti che non potevano essere comprati con il denaro. Perciò Lin Ming aveva intenzione di scambiare i simboli per quei materiali rari e preziosi di cui necessitava. Era sicuro che con l'aiuto di tutti i praticanti di arti marziali del regno di Fortuna Celeste potesse raccogliere tutto ciò di cui aveva bisogno.


..............


Le notizie riguardo all'opportunità di scambiare simboli di iscrizione di massima qualità per materiali rari si diffusero rapidamente per tutta la città di Fortuna Celeste!


L'amplificazione di vera essenza del 40% e l'abilità rendevano questi simboli dei tesori incredibili; perfino Wang Xuanji non poteva creare delle iscrizioni del genere.
                                


                                



