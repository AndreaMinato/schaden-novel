---
title: Capitolo 1316 – Coltivazione del Sogno
pubDate: 2025-12-15T08:37:10.348Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le esperienze e le abilità dell'Empireo Sigillo Divino erano tutte scritte nell'Arte del Divino Sigillo. Questo era un metodo di coltivazione completo, non una sola mossa.


Includeva innumerevoli leggi del Regno Divino, le cinque leggi elementali, quella della Vita, dello Yin Yang e così via.


Ma il problema principale dell'Arte del Divino Sigillo erano le leggi dello Spazio e del Tempo.


Queste era l'aspetto in cui l'Empireo Sigillo Divino era più esperto.


Quando Lin Ming aveva scoperto che l'Antico Sigillo Elisio era nelle profondità della Capitale Imperiale Immemore, aveva scoperto che l'Empireo Sigillo Divino aveva usato lo spirito dell'artefatto come nucleo della formazione per sopprimere un'esistenza sconosciuta. La tecnica che aveva usato per bloccarla era compresa nell'Arte del Divino Sigillo.


Lin Ming aveva difficoltà ad immaginare che entità fosse stata sigillata per 3,6 miliardi di anni e non era ancora morta.


Anche se Lin Ming aveva ereditato un piccolo frammento spirituale incompleto dell'Empireo, non ricordava nulla al riguardo.


Così Lin Ming era perso in un sonno profondo, sperimentando costantemente i ricordi dell'Empireo Sigillo Divino.


E sul palco, le battaglie stavano continuando.


Bing Meng aveva sconfitto Xiao Moxian senza problemi. A questo punto, solo Bing Meng e Hang Chi erano rimasti ancora imbattuti.


Il terzo scontro del secondo round fu tra Jun Biyue e Zanna di Drago.


Molti non vedevano l'ora di assistere a questa battaglia. Nonostante i due avessero perso contro Lin Ming, il divario tra di loro non era troppo grande, specialmente con Jun Biyue, che era riuscito a sopportare il Giudizio del Dao Celeste senza subire nessuna ferita.


Non appena Jun Biyue entrò in campo, usò le leggi Yin Yang. Tuttavia queste leggi furono analizzate dalle Pupille Tre Vite di Zanna di Drago.


Zanna di Drago mise in difficoltà Jun Biyue. Anche dopo la mossa finale di Juun Biyue, i 64 diagrammi furono sventati dalle Innumerevoli Esistenze nel Vuoto di Zanna di Drago.


Tuttavia Jun Biyue era estremamente resistente. Nonostante fosse stato messo in difficoltà, non fu comunque sconfitto.


I due lottarono brutalmente per un'ora, scambiandosi oltre mille mosse e ferendosi l'un l'altro più e più volte. Iniziarono lentamente a raggiungere il loro limite, ma alla fine la sopportazione di Jun Biyue si rivelò superiore. Con un piccolo vantaggio, Jun Biyue finì per ribaltare la situazione e conquistò con fatica una vittoria.


Quindi il secondo round del primo gruppo terminò in questo modo. Lin Ming comunque non si era ancora svegliato.


Vasto Cosmo annunciò l'inizio della terza fase.


Questa fase sarebbe dovuta iniziare con uno scontro tra Lin Ming e Bing Meng, ma visto che Lin Ming era caduto in un sonno profondo, la battaglia saltò. Rimasero Hang Chi, Zanna di Drago, Xiao Moxian e Jun Biyue ancora a competere. In realtà, la maggior parte di loro avevano già combattuto e quindi non mancavano molti incontri.


Le due lotte di questo round furono Hang Chi contro Jun Biyue e Zanna di Drago contro Xiao Moxian.


In confronto agli ultimi scontri, furono ancora meno attesi.


"Bing Meng non è scesa in campo... volevo vederla combattere contro Lin Ming!" Alcuni tra il pubblico sapevano che Bing Meng aveva saltato il turno ed erano un po' insoddisfatti.


Bing Meng era il sogno di molti giovani eroi d'élite. Volevano tutti vedere Bing Meng in azione. Anche se non c'era suspence, desideravano comunque vederla distruggere i suoi avversari con la sua forza assoluta.


Si poteva solo dire che Bing Meng era troppo popolare.


In confronto a lei e a Xiao Moxian, Lin Ming non aveva ottenuto molto supporto.


"Non importa se Bing Meng combatte contro Lin Ming o no; è solo un piccolo interludio, Bing Meng vincerà sicuramente. Il solo che può davvero competere con Bing Meng è Hang Chi. Ma credo che Hang Chi abbia più possibilità di perdere. Basta pensare a quando Bing Meng ha combattuto contro Zanna di Drago. L'ha sconfitto senza fare molti sforzi."


"A proposito... cos'ha Lin Ming? Le sue ferite sono davvero così gravi? Ad un Divino Palazzo di un Empireo non dovrebbero mancare medicine, vero? Con ogni sorta di medicinali a sua disposizione, non si è ancora ripreso?"


"Dev'essere una ferita spirituale. Hang Chi è una persona gentile e compassionevole, così doveva sapere quali erano i suoi limiti. Tuttavia Lin Ming voleva mostrare la sua forza e, anche se sapeva di non poter competere con Hang Chi, ha comunque usato la Via del Samsara Minore al livello del Re del Mondo per affrontare la potenza trascendente del monaco, la Ruota del Samsara.
Come può un metodo di coltivazione così basso trionfare contro una potenza trascendente? C'è un divario tra metodi di coltivazione e anche in quanto a livello; il risultato era già deciso. Anche così, Lin Ming ha continuato a combattere e l'aura che ha mostrato era così potente che dava la sensazione di non essere affatto deboli. Alla fine tutto questo gli ha causato troppe ferite. Questa è solo una gara di arti marziali, ma è stato così imprudente..."


Un vecchio scosse la testa, la sua voce era piena di rimpianto. Una ferita spirituale non era facile da curare. Se l'anima di un praticante di arti marziali fosse rimasta ferita, sicuramente sarebbe stata una cattiva notizia.


Fortunatamente questo era accaduto nel Divino Palazzo di Vasto Universo. C'erano molte preziose medicine per guarire lo spirito qui, così Lin Ming sarebbe dovuto migliorare velocemente.


Anche così, in questo caso, se Lin Ming fosse rimasto privo di sensi e si fosse perso il terzo round, questa sarebbe stata la prova che le sue ferite erano estremamente gravi!


Questa sorta di ferita probabilmente avrebbe lasciato un danno permanente!


Per un genio era indubbiamente una grave perdita! Avrebbe potuto perfino influenzare i suoi futuri risultati.


"Se è davvero gravemente ferito, Lin Ming ci perderebbe moltissimo. Vasto Cosmo non è l'arbitro? Come mai non ha fermato lo scontro?"


"Come può essere così facile? Tutti i geni sono difficili da valutare. Anche per una persona ad un passo dallo stadio di un Empireo, è impossibile per loro capire chi è più forte prima che combattano. È normale che ci siano sorprese inaspettate. Stavolta Lin Ming non aveva davvero considerato la situazione. Questi giovani sono fin troppo vivaci."


Mentre Lin Ming era privo di sensi, le notizie della sua situazione si diffusero per l'arena. Sentendo questo, il pubblico iniziò a pensare che Lin Ming aveva cercato di vantarsi di fronte ad Hang Chi e che avesse subito una ferita spirituale per questo. Nemmeno Vasto Cosmo era riuscito a curarlo.


Questa era l'essenza della gelosia umana, un'emozione comune. Quando il pubblico vide Lin Ming soffrire, alcuni di loro si dispiacquero per lui, ma altri stavano gongolando per le sue sofferenze. Ad esempio You Wujin delle Terre Sacre Youming era estremamente contento. Più fossero stati gravi le ferite di Lin Ming, meglio sarebbe stato.


In quel momento, nelle profondità della setta di Vasto Universo, l'Empireo Vasto Universo disse a Sogno Divino: "Cos'ha Lin Ming? Non credo che la sua anima sia stata ferita, quindi perché non si è svegliato dopo così tanto tempo?"


Figuriamoci Vasto Universo, nemmeno Sogno Divino poteva vedere attraverso il marchio spirituale che aveva lasciato Sigillo Divino.


L'Empirea scosse la testa dicendo: "È difficile da dire. Forse potrebbe avere qualcosa a che fare con la sua scalata all'altare."


"Se continua a dormire allora il torneo finirà. Deve ancora combattere contro Bing Meng. Ha intenzione di farlo perdere a tavolino?"


Nonostante l'Empireo Vasto Universo non credesse che Lin Ming avesse una possibilità di vincere, era comunque troppo incauto decidere così facilmente della sconfitta di qualcuno.


Sogno Divino rispose: "Faccia entrare Lin Ming in un incantesimo temporale... ad un flusso temporale 1:100. Dovrebbe svegliarsi. Persone come lui non cadranno così facilmente e ha ancora una lunga strada di fronte a sé. Sicuramente supererà questa prova."


L'Empireo Vasto Universo poté solo accettare questa proposta. Ordinò a Xin Shenzi di mandare Lin Ming in una formazione dal tempo rallentato.


Xin Shenzi stesso era un Grande Re del Mondo, così era facile per lui creare un incantesimo del genere. Dopo aver posto Lin Ming in un luogo adatto, sporse le mani e fece dei gesti. Quattro coniglietti color giada balzarono fuori dal suo diagramma spirituale delle bestie, trasformandosi in quattro splendide ragazze.


Queste quattro appartenevano alla razza dei mostri e avevano una coltivazione equivalente ad un umano negli stadi avanzati della Sfera d'Energia. Erano solo ad un passo dall'arrivare allo stadio successivo. Il clan dei conigli color giada della razza dei mostri aveva un temperamento naturalmente docile e gentile. Era finito in pessime condizioni ed era stato salvato da Xin Shenzi.
In quel momento Xin Shenzi aveva uno strumento magico capace di contenerle, così le aveva accettate come sue discepole segrete.


"Voi quattro vi occuperete di Lin Ming. Non lasciate che accada il minimo errore. Finché non si sveglierà, riferitemi immediatamente se accadrà qualcosa."


"Sì."


In seguito, nell'incantesimo spaziale, le quattro ragazze allo stadio della Sfera d'Energia trascorsero ogni secondo ad occuparsi di Lin Ming. Le loro azioni erano composte e meticolose.


Tuttavia quando entrarono nella formazione per prendersi cura del giovane, non si sarebbero mai immaginate che sarebbe durato per così tanto tempo.


Presto, trascorsero sei mesi e Lin Ming stava ancora dormendo!


Per così tanto tempo, queste giovani naturalmente si sarebbero annoiate a fissare il volto di un solo uomo. Fortunatamente per loro Lin Ming aveva un aspetto splendido e un temperamento eccellente. Guardarlo tutto il giorno era un'esperienza confortevole.


Questo continuò per otto, nove mesi...


Lin Ming ancora non si svegliò.


Se una persona ordinaria avesse dormito per così tanto tempo, il suo corpo sarebbe diventato puzzolente e si sarebbe ricoperto di piaghe. Tuttavia Lin Ming rimase pulito e privo di polvere per tutto il tempo. Emanava un lieve profumo virile che era piacevole da sentire. Quindi queste quattro giovani non dovettero fare qualcosa di così imbarazzante come pulirlo o aiutarlo a lavarsi.


Lentamente trascorse un anno...


Durante questo periodo di tempo, Lin Ming meditò costantemente nel mondo del Samsara. Immerso in un mare di leggi, si dimenticò del tempo e di tutto il resto.


Si dimenticò perfino di essere stato colpito dalla Ruota del Samsara e di stare sperimentando un lungo sogno. Invece pensò che questa fosse la sua vita, che fosse la realtà.


Trascorreva ogni giorno a ponderare e a meditare. A volte Lin Ming rimaneva fermo per un intero mese come una roccia. In questo sogno, il suo corpo era circondato da innumerevoli motivi del dao e frammenti di leggi. Questi segni scorrevano su di lui come acqua per poi fluire nel suo corpo e diffondersi lentamente dai suoi pori.
Tutto sembrava armonioso, come un ciclo perfetto.


Che sorta di persona era l'Empireo Sigillo Divino? Le rune che aveva lasciato conteneva non solo comprensioni delle Leggi, ma anche frammenti spirituali. Come poteva essere compreso in diversi giorni o anche molti mesi?


Anche con la percezione di Lin Ming, voler comprendere e riformare l'Arte del Divino Sigillo era estremamente difficile!


In un anno di tempo, Lin Ming aveva compreso solo un decimo delle leggi che l'Empireo Sigillo Divino aveva lasciato. Era riuscito a stento a superare il limite dell'Arte del Sigillo Divino.


A parte quello, c'erano anche molte leggi. Tuttavia, Lin Ming non era in grado di comprenderle perché il suo stadio era semplicemente troppo basso.


Il livello dell'Empireo Sigillo Divino era fin troppo alto. Solo questo insignificante frammento spirituale era sufficiente per fare meditare Lin Ming per cento anni, permettendogli di meditare su di esso per due o tre grandi stadi.


In realtà questo era qualcosa che solo Lin Ming poteva fare. Qualcun altro, anche una persona incredibile come Hang Chi o Jun Biyue, non sarebbero riusciti a comprendere le Leggi dell'Empireo Sigillo Divino.


Questo perché dovevano ancora comprendere il Concetto dei 33 Cieli. Anche per questo Lin Ming era riuscito ad ottenere l'eredità dell'Empireo Sigillo Divino.
                                


                                



