---
title: Capitolo 133 - Scavarsi la Fossa da Soli
pubDate: 2025-10-16T07:28:18.434Z
tags:
    - mw
---


"Stadio agli inizi della Forgia delle Ossa!" Capì subito Lin Ming. La sua coltivazione non era molto inferiore a quella di Zhang Guanyu e poteva vederne il livello.


Nella Dimora Celeste c'erano solo due discepoli allo stadio Forgia delle Ossa. Uno era Ta Ku e l'altro era Zhang Guanyu, le loro capacità combattive erano superiori a quelle dei normali praticanti di arti marziali.


"Oh, Signor Lin! Che incontro fortunato, che incontro fortunato!" Dopo che Zhang Guanyu aveva visto Lin Ming chiuse il suo ventaglio e si avvicinò con un sorriso brillante stampato sul volto.


Lin Ming sorrise vedendo come recitava. <em>'Sei bravo, sei molto più bravo di Zhu Yan a fingere!'</em>


Zhu Yan era solo sinistro e crudele, soggetto a cambiamenti d'umore, ma questo Zhang Guanyu non era solo pazzo era così sfacciato da far ribollire il sangue di rabbia!


"Non l'avrei immaginato, non l'avrei davvero immaginato!" Zhang Guanyu si fermò e si sedette su uno sgabello di fronte a Lin Ming. "Non credevo che Fratello Lin fosse davvero un maestro di iscrizioni. Quando ho sentito la notizia non potevo crederci! Wow! Un grande maestro di iscrizioni a quindici anni. Incredibile!"


"Ah, è un peccato che le tecniche del Palazzo delle sette arti non comprendano le iscrizioni altrimenti con le sue capacità sarebbe già stato selezionato come discepolo principale!" Zhang Guanyu iniziò a scuotere il suo ventaglio mentre memorizzava l'aspetto di Lin Ming.


Dopo che aveva scoperto che la stella nascente della città di Fortuna Celeste era anche l'ospite iscrizionista era rimasto piuttosto scioccato.
Questo lo rese ancora più inquieto ma dato che era già nemico di Lin Ming non poteva più tirarsi indietro.


Lin Ming non parlò ma Wang Yuhan era già arrabbiata. C'erano due tipi di uomo che odiava di più. Il primo era il donnaiolo, il secondo era il bruto violento e questo Zhang Guanyu rientrava in entrambe le categorie.


"Zhang Guanyu non è il benvenuto nell'Associazione Iscrizionisti, chiedo che te ne vada immediatamente!"


Visto che proveniva da un ambiente aristocratico, Wang Yuhan aveva molto autocontrollo, anche se aveva detto parole ostili non c'era traccia di rabbia in esse. Zhang Guanyu la ignorò, non poteva arrabbiarsi con le belle donne, specialmente quelle che doveva ancora conquistare.


Zhang Guanyu guardò Wang Yuhan e sorrise dicendo, "La Signorina Wang è così affascinante. Mi piace anche questo carattere diretto. Che ne dice se la Signorina Wang venisse a casa mia a chiacchierare e a bere insieme?"


Wang Yuhan si infuriò, non solo l'aveva ignorata ma le stava anche facendo delle avance.


Lin Ming disse freddamente, "Signor Zhang, se non ha alcuna questione da sbrigare qui allora per favore se ne vada. Tra quattro mesi naturalmente le porgerò visita ma ora sono molto occupato, per favore non disturbi il mio lavoro."


"Ahah ho sentito che il Signor Lin sta collezionando i materiali più rari e mi è capitato di portarne un po' con me..." Mentre lo diceva Zhang Guanyu tirò fuori una piccola giara dal suo anello spaziale. Quel contenitore era pieno di un liquido rosso granato e molto denso, simile al mercurio.


"Sangue di bestia feroce di quinto livello?" Gli occhi di Lin Ming brillarono. Stava cercando da tempo quell'oggetto ma non ne aveva ancora trovato una goccia. L'Associazione Commerciale che esisteva fin da prima del regno di Fortuna Celeste era davvero potente.


"Ahah Fratello Lin se ne intende, è davvero sangue di una bestia feroce di quinto livello. Sono venuto qui per chiederle di una questione riguardante ad una tecnica di iscrizione..."
Zhang Guanyu estrasse una spada lunga dal suo anello spaziale. Era lunga tre pollici e aveva un'impugnatura semplice. Sulla lama c'era un motivo a fiori di colore blu che sembrava fosse stato tracciato da un ghiaccio freddo di diecimila anni. Si poteva vedere subito che era un'arma eccellente.


Lin Ming la sondò con la sua forza dell'anima e ne rimase colpito, "Tesoro di grado Human, alta qualità!"


Questa era la prima volta che vedeva un oggetto simile. Forse nell'intero regno di Fortuna Celeste solo figure come Muyi e Wang Xuanji avevano la possibilità di brandire delle armi simili! Questo genere di tesoro non poteva essere acquistato in questo regno.


"Fratello Lin ha davvero un'esperienza straordinaria. In effetti questo è un tesoro di grado Human alta qualità. Speravo di porci un simbolo. Ho bisogno di un aumento di vera essenza del 50% con un'abilità. Se Fratello Lin ci riuscirà allora potrò far cercare all'Associazione Commerciale gli altri materiali che le mancano.


"Un simbolo che amplifica del 50% la vera essenza?" Lin Ming si accigliò. "Non posso farlo."


"Giusto... è un vero peccato ma... forse Fratello Lin sta cercando questi materiali per il suo maestro. Forse può chiederlo al suo maestro, lo ricompenserò grandemente." Zhang Guanyu disse con un po' di esitazione mentre ondeggiava il suo ventaglio.


Lin Ming capì immediatamente le intenzioni di Zhang Guanyu. Il motivo per cui era venuto oggi era per investigare sul suo maestro!


Sì, anche se la percezione del ragazzo era sbalorditiva era impossibile che un ragazzo di sedici anni imparasse da solo le tecniche di iscrizione e chiaramente non provenivano dalla scuola del regno di Fortuna Celeste ma da un altro luogo. Era questo che Zhang Guanyu temeva.


Lin Ming disse, "Non deve preoccuparsi del motivo per cui sto radunando questi materiali. Per quanto riguarda il mio maestro di solito vaga per il mondo, non posso trovarlo, quindi non deve contare su di lui per aiutarti."


"Oh... allora è così..." Zhang Guanyu rifletté velocemente, nonostante fosse un pazzo come un cane rabbioso, un cane rabbioso non avrebbe comunque osato mordere una tigre. Stava indagando su che genere di persona fosse il maestro di Lin Ming.


Si era immaginato che fosse una persona allo stadio Houtian con una forza paragonabile a quella di Muyi, ma il suo livello di tecnica sorpassava addirittura quella di Wang Xuanji!


Non aveva considerato che fosse un maestro Xiantian, erano semplicemente delle leggende. Se avessero preso un discepolo come potevano lasciare che il proprio discepolo entrasse nel Palazzo delle sette arti e farlo lottare per le risorse? Non solo anche costringerli a fare un test per diventare discepolo principale.


Un maestro Xiantian anche in un Sect di terz'ordine, la Valle dei Sette Misteri, sarebbe stato un personaggio straordinario!


L'Associazione Commerciale non temeva un solo maestro Houtian perché lei stessa aveva al suo servizio dei maestri di questo livello.


E sembrava che questo maestro non avesse una connessione profonda con Lin Ming. Prima Zhang Guanyu aveva investigato sul passato di Lin Ming per esserne sicuro, il ragazzo aveva sempre vissuto una vita frugale e solitaria. Aveva usato per molto tempo le cure più elementari e aveva provato a vendere i suoi simboli di iscrizioni alla Sala Cento Tesori, ma essa era proprio uno dei negozi che apparteneva all'Associazione Commerciale.


Era molto più probabile che Lin Ming avesse avuto un incontro fortuito e avesse trovato l'eredità di un maestro al picco dell'Houtian. Poi contando sulla sua percezione formidabile aveva imparato da solo le tecniche di iscrizione!


Questo spiegherebbe il motivo per cui nonostante fosse così forte era ancora povero ed era dovuto entrare nel Palazzo delle sette arti.


Zhang Guanyu era pazzo e paranoico ma non era stupido. Con pochi indizi aveva già intuito la situazione di Lin Ming. Solo che ciò che il ragazzo non aveva trovato l'eredità di un maestro al picco dell'Houtian ma quella dei migliori guerrieri nel Regno degli Dei!


Pensando a questo Zhang Guanyu sorrise ma nella sua espressione c'era un intento feroce nascosto. Decise di non cambiare i suoi piani, avrebbe distrutto Lin Ming e il suo intento marziale!


"Ah, è un tale peccato. Ho perso l'occasione di incontrare un esperto del genere. Ma Signor Lin, dato che ho già tirato fuori questa bottiglia non ho intenzione di tirarla indietro. Vorrei chiedere se può aiutarmi e creare un'iscrizione con la più alta amplificazione possibile."


"Se vuole un attributo specifico allora posso farlo fino al 41%. Sennò posso arrivare al 43%."


Sentendo queste parole Wang Yuhan disse preoccupata, "Signor Lin non lo aiuti. Userà il suo simbolo per attaccarti!"


Questo era innegabile. Il motivo per cui Zhang Guanyu era venuto oggi era per chiedere del suo maestro e il secondo era di trovare un simbolo per la sua spada. In quel momento nel regno di Fortuna Celeste le tecniche di iscrizione di Lin Ming erano le migliori in assoluto.


"Ahah se il Signor Lin teme di aiutarmi allora potrei andare alla Nazione Huoluo per cercare aiuto. Nonostante ci vorranno un po' di sforzi e un altissimo prezzo credo che riuscirò a trovare un maestro di iscrizioni adatto."


C'erano molte potenze nella Nazione Huoluo, il loro livello era più alto di quello di Fortuna Celeste, ma trovare un maestro che sapesse aggiungere un'abilità di iscrizione di massimo livello sarebbe stato semplicemente impossibile. Al massimo avrebbero avuto alcuni maestri che potevano sorpassare l'amplificazione di vera essenza di Lin Ming.


Il ragazzo sorrise e disse, "Non c'è bisogno di provocarmi. Dato che ho già deciso di combattere contro di lei allora naturalmente voglio sconfiggerla quando è nelle condizioni migliori. Questo è il mio Dao delle arti marziali!"


<em><strong>Nota Traduzione:</strong> Dao (道) significa una marea di cose = direzione, via, strada, cammino, principio, verità, moralità, ragione, abilità, metodo, dire, parlare, processo.
È difficile da tradurre perché è un termine filosofico e ha molti significati.</em>


<em>
</em><em>Da quel che ho capito è la natura intrinseca di una certa persona/mondo (i suoi principi) e al tempo stesso come si sviluppa (il suo percorso).
Se c'è qualcuno che ne sa meglio di me ci illumini di immenso nei commenti.</em>


Lin Ming era disposto a disegnare un'iscrizione per Zhang Guanyu, se avesse perso questa opportunità non sapeva quando sarebbe ricapitata un'altra volta.


Non era sbagliato dire che un simbolo avrebbe aumentato le capacità di Zhang Guanyu ma un simbolo per il corpo lo avrebbe fatto molto di più!


Zhang Guanyu non avrebbe mai immaginato che il materiale che aveva portato a Lin Ming sarebbe servito a migliorare la sua forza e la sua velocità di coltivazione.


"Eheh, allora dovrò disturbare il Signor Lin." Zhang Guanyu si leccò le labbra, non pensava che avrebbe davvero accettato.
La sua intenzione era di farlo rifiutare per scoraggiare il suo cuore orgoglioso. Dopotutto la forza di un tesoro di grado Human alta qualità insieme ad un simbolo di alto livello sarebbe stata terrificante. Avrebbe potuto tagliare a metà la lancia di ferro elastico viola scuro di Lin Ming se avesse immesso abbastanza vera essenza!


Come avrebbe potuto continuare a combattere disarmato?


Zhang Guanyu disse, "Non ho bisogno di un attributo specifico e l'amplificazione del 43% va bene, ma se non potesse farlo o se manomettesse in qualche modo il simbolo?"


Lin Ming tossì lievemente e disse, "Umpf se non mi crede perché mi ha cercato? La sua cosiddetta Associazione Commerciale non ha un maestro iscrizionista? Anche se non può metterci un'abilità può sempre esaminare il simbolo che ho disegnato! Non rovinerò il mio lavoro solo per rovinare un tesoro di grado Human di alta qualità!"


"Bene! Allora aspetterò qui."


Vedendo come si era conclusa la situazione Wang Yuhan sospirò. Lin Ming era troppo impulsivo; ora non era il momento di essere influenzati dalle emozioni.


Zhang Guanyu era già formidabile ma lo stava davvero aiutando a creare un'arma di massimo livello. Si stava praticamente scavando la fossa da solo!
                                


                                



