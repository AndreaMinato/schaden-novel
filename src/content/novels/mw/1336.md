---
title: Capitolo 1336 – Pillola Celeste delle Nove Stelle
pubDate: 2025-12-15T08:37:10.351Z
tags:
    - mw
---


<em>CAPITOLO SPONSORIZZATO, ringraziamo SimoneF!
0 capitoli in coda, 0/5
-Schadenfreude</em>


A Lin Ming sembrava strano che le Terre Sacre You Ming stessero cercando medicine della trasformazione del corpo da così tanto tempo. Anche nell'Incontro di Arti Marziali Assoluto, il numero di praticanti di arti marziali della trasformazione del corpo che aveva visto era incredibilmente basso. C'era solo Shiku e lui aveva avuto una grandissima quantità di incontri fortuiti ed era riuscito a mangiare un uovo di Drago Tartaruga.


Era stato un colpo di fortuna ancora migliore di quello dell'osso divino di Lin Ming. Ma solo contare sulla tecnica della trasformazione del corpo non era stato sufficiente per permettergli di sfidare la sorte. Alla fine aveva perso contro Bai Yao.


Le ricompense nel coltivare la trasformazione del corpo erano di gran lunga inferiori rispetto alla quantità di risorse e di sforzi richiesti.


Ma per Lin Ming non era facoltativo. Coltivava il Concetto di 33 Cieli, l'essenza, l'energia e il divino. Avrebbe dovuto apprendere la tecnica della trasformazione del corpo prima o poi.


Mentre ci pensava, un talismano della trasmissione del suono dei discepoli di You Ming si accese. Dopo aver sentito il messaggio, uno di loro si accigliò: "Quei coltivatori vaganti sono di nuovo nei guai. Un altro gruppo è stato divorato dalle bestie demoniache."


Un altro che aveva ricevuto il messaggio disse: "Questo è ciò che accade a quei coltivatori dilettanti, che ti aspetti? La Giungla Genesi Diabolica è troppo pericolosa per persone come loro, ma non ci si può fare nulla. È semplicemente troppo grande. Noi da soli non riusciremmo a trovare ciò che stiamo cercando. Non c'è altra scelta se non reclutare alcuni coltivatori senza Sect per la missione. Se non altro possono servirci come carne da cannone."


Sentendo questo, Lin Ming si incuriosì. In origine aveva pensato di poter seguire in silenzio queste persone, ma ora aveva scoperto che avevano ingaggiato dei coltivatori privi di Sect per aiutarli e quindi si sarebbe potuto unire a loro apertamente.


Lin Ming iniziò ad usare la tecnica per cambiare il proprio aspetto che aveva appreso al Palazzo di Sogno Divino. Divenne più basso, più magro e il suo aspetto divenne molto più ordinario. Per quanto riguardava la sua coltivazione, non c'era bisogno di nasconderla. Era impossibile che un guerriero negli stadi intermedi del Mare Divino Realm potesse attirare l'attenzione di qualcuno.


Così Lin Ming iniziò a camminare verso gli altri.


"Fermo, chi va là!"


Il capo dei discepoli era un giovane smilzo e pelato. Dopo che vide Lin Ming, estrasse direttamente la sua arma. Il suo aspetto poteva essere considerato bello, ma c'era una lunga cicatrice lungo il suo volto, dandogli un'aura un po' feroce.


Lin Ming gettò un'occhiata sulle divise dei discepoli. Gli abiti dei giovani delle Terre Sacre You Ming portavano degli abiti simili. Lin Ming porse i suoi saluti e disse con un sorriso: "Così siete i discepoli delle Terre Sacre You Ming. Sono un coltivatore vagante che ha appena sentito che state reclutando delle persone per cercare un tesoro. Mi chiedo se sia davvero così?"


Il giovane pelato esaminò il nuovo arrivato. Lin Ming era negli stadi intermedi del Mare Divino Realm, ma visto che stava nascondendo apposta il suo mondo interno, era impossibile capire quanto fossero solide le sue fondamenta. Questa era un'usanza normale tra i coltivatori che non appartenevano ad un Sect.


Lo sguardo del giovane pelato mostrò disprezzo. Tirò fuori una tavoletta di identificazione dall'anello spaziale e la lanciò a Lin Ming. "Prendila. Riceverai missioni giornaliere e potrai anche trovare gli altri per lavorare con loro. Questa placca di identificazione registrerò i giorni del tuo viaggio e poi potrai andare in una frazione delle Terre Sacre You Ming per ricevere la tua ricompensa.
Se scoprirai la Radice Spirituale, allora questa placca si disintegrerà automaticamente e ci manderà un messaggio. Allora avrai reso un grande merito e sarai ricompensato generosamente. Non provare ad usare trucchetti. La radice spirituale ha una mente propria; non è qualcosa che puoi controllare."


Disse pigramente il giovane pelato. Non gli importava molto di un coltivatore qualunque come Lin Ming. Se questo tipo di persona fosse entrata nella giungla della Genesi Diabolica, molto probabilmente sarebbe morta abbastanza presto. In altre parole era carne da cannone.


"Cerca bene. Se lavorerai abbastanza duramente, allora forse potrai diventare un discepolo inserviente delle Terre Sacre You Ming."


Il giovane pelato offrì un'altra ricompensa.


Per molti coltivatori era un'attrazione fatale. Il giovane pelato credeva che solo questo avrebbe riempito di entusiasmo ed energia il nuovo arrivato.


Un discepolo inserviente?


Lin Ming si toccò il naso. Un discepolo inserviente in pratica era un servo. Questo tipo di persona non avrebbe ricevuto nessuna risorsa. Anche se fosse entrato nelle Terre Sacre You Ming, che utilità ci sarebbe stata? L'avrebbero solo fatto lavorare come un mulo.


In quel momento Mu Qianxue gli disse: "Il Grande Mondo di Genesi Diabolica è pieno di guerrieri. Inoltre, visto che la maggior parte qui provengono da varie razze demoniache, la situazione è davvero caotica. Anche un coltivatore al Divine Transformation realm non oserebbe entrare apertamente nella giungla.
Uccidere qualcuno per derubarlo è fin troppo comune. Per quanto riguarda quei coltivatori vaganti e le persone che provengono da piccoli Sect, è difficilissimo per loro sopravvivere. E coltivare è ancora più arduo. La maggior parte delle persone non sono abbastanza ricche da poter viaggiare in mondi diversi, quindi potersi unire alle Terre Sacre You Ming è qualcosa di molto vantaggioso per loro.
Se non altro avranno un certo senso di sicurezza. E anche se ricevessero anche solo le eredità di più basso livello delle Terre Sacre, per loro sarebbero tesori incredibilmente preziosi. Gran parte di loro non hanno affatto eredità decenti."


"Capisco..." Lin Ming sospirò con emozione. Era davvero difficile per un praticante di arti marziali di basso livello coltivare. Doveva solo pensare in parte alle esperienze di Mu Qianyu e Qin Xingxuan per capirlo.


Di conseguenza, Lin Ming mostrò un'espressione davvero contenta e piena di aspettativa. Disse al giovane pelato: "Allora dovrò chiedere all'apprendista Senior di guidarmi!"


Il giovane pelato fu soddisfatto di questa reazione. Gli fece cenno di venire: "Mm, allora seguici. Consideralo il tuo giorno fortunato. Per ora ci accompagnerai."


.....


Mentre Lin Ming stava cercando la radice spirituale dell'era primordiale nella giungla, nelle profondità delle Terre Sacre You Ming, in un regno dimensionale sigillato...


Un giovane pallido sedeva su un altare color sangue. I suoi capelli erano neri come l'inchiostro e il suo aspetto era molto delicato e bello. Sembrava avere appena vent'anni.


L'altare su cui sedeva torreggiava sopra un mare rosso. Onde rabbiose si infrangevano sulla piattaforma, schizzando gocce dense e pesanti come il sangue.


In questo mare cremisi c'erano innumerevoli creature bizzarre e grottesche che si stavano dimenando per liberarsi.


Tra di esse, alcune avevano ali, altre corna, scaglie o erano cosparse di rune mistiche...


Sembravano demoni mostruosi delle leggende.


Gli innumerevoli demoni si dimenavano in questo mare sconfinato, ruggendo. Questa scena faceva rizzare i capelli dalla paura.


Per quanto riguardava l'uomo seduto sull'altare di pietra, era fermo come una statua.


Dopo un po' di tempo, una nebbia si condensò all'improvviso di fronte a quest'uomo, formando un uomo con un abito nero.


Il mantello lo avvolgeva, rendendo impossibile capire che aspetto avesse. Il suo corpo emanava un'aura strana, come se non fosse nemmeno un umano.


"Tian Mingzi, è passato così tanto tempo, eppure non hai ancora raffinato la Pillola Celeste delle Nove Stelle?"


La voce dell'uomo vestito di nero era gelida e spietata, dura e sgradevole come il clangore del metallo.


L'uomo dall'aspetto giovane aprì gli occhi, rivelando due occhi rossi come il sangue e brillanti come stelle. Ogni occhio conteneva due pupille. Nella storia, le leggende dicevano che le persone dalle doppie pupille sarebbero state spesso grandi figure della loro epoca. A volte erano eroi e altre volte malvagi.


"La Pillola Celeste delle Nove Stelle..." Tian Mingzi sorrise. Sembrava un giovane raffinato nel fiore degli anni dal suo aspetto, non un vecchio mostro che era già vissuto per 100.000 anni.


"3,6 miliardi di anni fa, la Pillola Celeste delle Nove Stelle poteva aiutare gli umani di sbloccare le Nove Stelle del Palazzo del Dao; come può essere così facile da raffinare? Anche se hai fornito una lista completa di materiali, molti di essi sono quasi impossibili da trovare. Non è passato abbastanza tempo. Nonostante questo, ho preparato la Pillola del Caos Primordiale per te per aprire la Porta della Morte."


La voce di Tian Mingzi era piacevole, come una brezza primaverile.


La Pillola Celeste delle Nove Stelle. 3,6 miliardi di anni, quella era la medicina meravigliosa che aveva aiutato gli umani ad arrivare allo stadio delle Nove Stelle del Palazzo del Dao. Ma ora, sotto la soppressione delle leggi del dao celeste, per un umano sarebbe stato incredibilmente difficile farlo anche con l'aiuto di un medicinale.


Questo però non era un problema per l'uomo vestito di nero, perché non era umano.


E il motivo per cui voleva la Pillola Celeste delle Nove Stelle non era per superare quello stadio...


"Pillola del Caos Primordiale... è comunque insufficiente per farmi recuperare le forze. Per superare il Muro del Sospiro Divino ho dovuto danneggiare la mia coltivazione e devo assumere pillole a quel livello per riprendermi. Tian Mingzi, non dimenticare che sono stato io a darti tutto quello che hai oggi. 50.000 anni fa hai fallito la tua missione nell'ottenere il Cubo Magico. Spero che non ci saranno altri incidenti ora."


"Il motivo per cui ho fallito... non è stato a causa mia. Allora ti avevo già avvertito che non era il momento giusto per agire, eppure hai insistito a farlo. Per quanto riguarda i tuoi maestri, non possono superare il Muro del Sospiro Divino. Come ti aspetti che sconfiggessi un Grande Re del Mondo?"


Tian Mingzi si alzò, la sua voce era tenue.


"Umpf, allora l'esistenza del Cubo Magico era stata notata da alcuni potenti individui. Il Re del Mondo Qianyu non ha mai capito quanto era prezioso il Cubo Magico e quindi non lo aveva mai nascosto abbastanza bene e le notizie hanno iniziato a diffondersi lentamente. Di questo passo il Cubo Magico sarebbe caduto nelle mani di un Empireo. Allora sarebbe stato ancora più impossibile prenderlo. Non c'erano altre possibilità se non prenderlo prima del tempo!"


"È già avvenuto molti anni fa, non c'è bisogno di continuare a discuterne. Ora l'importante è raffinare la Pillola Celeste delle Nove Stelle e riprendermi non appena possibile. Poi possiamo sterminare quei sei. Il Divino Saggio ha già determinato che quei sei individui saranno gli ostacoli che impediranno alla mia razza dei Saggi di governare il Regno Divino. In particolare Lin Ming, Xiao Moxian e Bing Meng. Dobbiamo uccidere quei tre ad ogni costo! Questi sono gli ordini di più alto livello che ho ricevuto!"


Tian Mingzi ridacchiò. Si girò, le sue pupille rosso sangue fissavano l'uomo vestito di nero. "Sia Bing Meng che Xiao Moxian provengono dai Palazzi di Sogno Divino e di Genesi Diabolica. Ucciderle sarà incredibilmente arduo. Per me tentare di farlo sarebbe un suicidio. Il massimo che posso fare è aiutarti ad uccidere Lin Ming."


"Ora ho mandato delle persone a cercare la radice spirituale e anche informazioni su Lin Ming. Sfortunatamente ho sentito che è entrato nel Palazzo di Sogno Divino oltre un anno fa. Lì c'è una barriera di un milione di chilometri di raggio; non oso mandare lì delle spie. In altre parole, è impossibile per me ottenere notizie di Lin Ming. Nemmeno io so se ha lasciato il Palazzo di Sogno Divino."


Lin Ming si era spostato nel vuoto con una nave spirituale non appena aveva lasciato la setta di Sogno Divino. Se la gente di Tian Mingzi era ad oltre un milione di chilometri di distanza, sarebbe stato impossibile per loro percepire qualcosa. Lin Ming era assolutamente al sicuro nel Palazzo di Sogno Divino.


 Ma Tian Mingzi non si sarebbe mai immaginato che il giovane fosse nella giungla di Genesi Diabolica, a cercare la radice spirituale dell'era primordiale insieme ai discepoli delle sue Terre Sacre You Ming.


In quel momento, nella giungla stava calando la notte. Lin Ming seguì i discepoli delle Terre Sacre nel loro accampamento. Non avevano trovato nulla quel giorno.


Nonostante la notte non influenzasse le capacità visive di un praticante di arti marziali, la giungla diventava molto più pericolosa al buio. Perfino i discepoli delle Terre Sacre You Ming sarebbero morti facilmente allora, quindi potevano solo tornare indietro.
                                


                                



