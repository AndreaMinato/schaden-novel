---
title: Capitolo 1338 – Trovare la Radice Spirituale
pubDate: 2025-12-15T08:37:10.352Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>'Questo pitone dai motivi neri ha un'aura uguale agli stadi iniziali del Divine Transformation realm...'</em>


Lin Ming divenne pensoso. Poteva sentire approssimativamente il livello di questo pitone. Per lui non era niente di che, ma era sufficiente per distruggere tutti i discepoli delle Terre Sacre You Ming dietro di lui.


Lin Ming camminò in silenzio. In normali circostanze e se fosse un normale coltivatore vagante, allora dopo altri dieci passi sarebbe morto sicuramente.


Non voleva rivelare la sua forza così presto. Con un pensiero, dei marchi del sogno divino nascosti fluttuarono lentamente fuori da lui, sommergendosi silenziosamente nella palude e scavando nella testa del pitone.


La creatura tremò mentre il suo mare spirituale si riempì di ogni sorta di illusione. Poi cadde immediatamente in uno stato di letargia.


Così Lin Ming avanzò in tutta sicurezza.


Lungo la strada, il gruppo incontrò diversi potenziali pericoli, ma ogni volta Lin Ming riuscì ad invadere i mari spirituali di queste bestie demoniache con la legge del Sogno Divino, risolvendo il pericolo all'istante. Non avevano mai subìto un agguato.


Questo sorprese il giovane pelato. La fortuna di questo ragazzo era davvero così buona?


Mentre ci stava pensando, Lin Ming disse timidamente: "Apprendista Senior, è già passata più di un'ora. Crede che..."


Il giovane pelato si accigliò. Sapeva che Lin Ming voleva cambiare posto.


All'inizio non pensava che Lin Ming sarebbe sopravvissuto per così tanto tempo, né che sarebbero rimasti al sicuro finora. Forse... la palude nera non era pericolosa come credeva?


Il giovane pelato disse ad un altro discepolo alto e robusto: "Un codardo che ha paura della morte non avrà nessun futuro! Zhong Feng, vai a cambiarti di posto con lui."


"Nessun problema." Zhong Feng sembrava sicuro di sé.


Nonostante queste persone fossero discepoli principali delle Terre Sacre You Ming e c'erano diversi discepoli di Tian Mingzi, in realtà questa categoria era divisa in cinque livelli e i discepoli segreti erano di più basso livello. C'erano decine di migliaia di loro e arrivava un nuovo gruppo ogni dieci anni. Era normale che morissero nella giungla di Genesi Diabolica. Questo era il prezzo che un genio doveva pagare se avesse voluto crescere.


Il giovane pelato diede una pacca sulla spalla di Zhong Feng. "Forse ero troppo timoroso. Se questa palude nera non è pericolosa come credevo, allora non importa."


"Va bene."


Zhong Feng cambiò posto e la squadra continuò ad avanzare. Ma dopo un solo bastoncino di incenso di tempo, Lin Ming sentì diverse grandi bestie in agguato nelle vicinanze. C'era un alligatore di 100 piedi nascosto sottoterra e sotto di esso c'erano tre pitoni neri. Stavano nascondendo la loro aura con l'aiuto della palude. Era impossibile per un normale praticante di arti marziali percepirli.


Zhong Feng continuò a camminare inconsapevole. In quel momento l'alligatore gigante balzò in avanti all'improvviso, cercando di morderlo.


<em>Roar!</em>


Un ruggito terrificante li assordò. Zhong Feng ne fu scioccato. Cercò di colpire la schiena dell'alligatore con il suo martello. In quanto maestro negli stadi avanzati del Mare Divino Realm, il suo attacco era simile ad una valanga. Anche se questo alligatore aveva la pelle spessa, gridò comunque miserabilmente mentre veniva colpito!


Tuttavia, nel momento in cui fu respinto l'alligatore, i tre pitoni neri scattarono verso Zhong Feng.


"Sta attento!"


Gridò allarmato il giovane pelato. Ma fu troppo tardi!


Zhong Feng aveva esaurito le forze e non poteva ancora riprendersi; non sarebbe riuscito a resistere agli attacchi dei tre pitoni. Inoltre queste tre creature vivevano in simbiosi con l'alligatore gigante. Il mostro avrebbe attirato l'attenzione della preda, mentre i serpenti avrebbero lanciato un secondo agguato!


Questa sorta di tattica era quasi impossibile da affrontare. Molti coltivatori erano morti sotto questo assalto!


<em>Puff!</em>


Senza preoccuparsi di rovinare i suoi meridiani, Zhong Feng fece circolare più che poteva la sua energia. Scagliò via il pitone con un pugno, ma il secondo colpo della creatura frantumò la sua vera essenza protettiva e poi, senza lasciargli il tempo di reagire, trapassò il pettorale sinistro del giovane!


Il sangue iniziò a schizzare nell'aria!


"Dannazione!"


Il giovane pelato e gli altri si precipitarono in avanti, unendo le forze per uccidere i pitoni.


Il grande alligatore voleva contrattaccare, ma fu ucciso dagli altri. In realtà la sua forza non era troppo elevata; era uguale a quella di un praticante di arti marziali negli stadi avanzati del Mare Divino Realm.
I suoi punti di forza stavano nelle sue tattiche e il suo doppio attacco furtivo. Inoltre, era una bestia che conservava la sua forza, riversando tutta la sua potenza in un solo agguato. Questo avrebbe permesso alle creature di uccidere un praticante di arti marziali che era un po' più potente di loro! Questo era anche il motivo per cui questa palude nera era così pericolosa.


In quel momento Zhong Feng era ricoperto di sangue. Il suo colorito era viola scuro; chiaramente erano i sintomi di un avvelenamento.


"Zhong Feng!"


"Apprendista junior!"


I discepoli delle Terre Sacre You Ming circondarono Zhong Feng. Videro l'enorme buco nel suo petto, il suo cuore lacerato e anche il suo sangue che era diventato nero. A meno che uno non avesse una pillola al picco del grado Heaven, sarebbe stato impossibile salvarlo.


Ma a parte il giovane pelato, c'erano altri due o tre discepoli segreti di Tian Mingzi presenti. Gli altri erano ordinari discepoli della corte interna, così come potevano possedere un medicinale del genere? Era un tesoro al livello di una Pillola dal Mondo Sconfinato. Anche se avessero venduto tutti i loro averi e avessero moltiplicato la cifra ottenuta per dieci, non sarebbero comunque riusciti a permetterselo.


"È senza speranze. Non può essere salvato."


Disse con tono cupo il giovane pelato.


Zhong Feng gemette di dolore. Il veleno del serpente era penetrato nel suo midollo ed era dolorosissimo. L'uomo si dimenò, le sue dita scavarono nel fango mentre mostrava un'espressione riluttante. Visto che stava perdendo sangue troppo velocemente e il suo petto era lacerato, era difficile per lui emettere dei suoni.


"Apprendista junior, mi dispiace. So che il veleno del serpente dai motivi a fiori è incredibilmente doloroso, ma non c'è niente che possa fare per salvarti. Posso solo porre fine al tuo dolore qui." Mentre parlava, il giovane pelato menò un fendente verso il basso, infilzando la gola del giovane. Zhong Feng alzò gli occhi al cielo e morì sul posto.


Il giovane pelato si alzò, estremamente arcigno. Fissò Lin Ming, i suoi occhi sembravano quelli di una bestia che osservavano la sua preda, incredibilmente brutali.


"Questa è tutta colpa tua! Se non fosse stato per te, perché il mio apprendista junior sarebbe morto?!"


Gridò con rabbia il giovane pelato, il suo sguardo rivelò intenso intento omicida. Dal suo punto di vista, se Lin Ming non avesse chiesto di cambiare posto, allora il suo compagno non sarebbe morto.


Lin Ming era rimasto al sicuro mentre Zhong Feng era morto. Per lui Lin Ming aveva ucciso indirettamente il suo apprendista junior. Per lui, un solo dito di un discepolo delle Terre Sacre You Ming era 10.000 volte più prezioso della vita di un coltivatore vagante come Lin Ming.


"Credi davvero di avere una posizione o un'autorità uguale alla nostra? I coltivatori vaganti del Grande Mondo di Genesi Diabolica non sono altro che formiche, e tu sei solo una formica leggermente più grande, insignificante! Ora vattene di fronte a fare strada, altrimenti ti ucciderò!"


Lin Ming rimase in silenzio di fronte alla sciabola macchiata di sangue e al nudo intento omicida del giovane pelato. Avanzò e continuò a fare loro strada.


Con lui a fare strada, naturalmente non ci furono pericoli. Fece cadere in un sonno profondo tutte le creature in agguato.


"Com'è possibile... la fortuna di questo moccioso è troppo buona." Il giovane pelato fece una smorfia, ma proprio quando il gruppo stava per lasciare questa palude nera, una piccola tavoletta di giada sul suo corpo esplose e un messaggio risuonò nella sua mente.


Il giovane pelato rimase sbalordito: "La radice spirituale dell'era primordiale è stata trovata!"


"Cosa?!"


I discepoli attorno si girarono per guardare il giovane. Anche Lin Ming si incuriosì e si voltò.


"A nord-est, a 3000 chilometri di distanza. I discepoli della Sala del Ventaglio di Seta hanno trovato la radice spirituale! Dobbiamo affrettarci ad aiutarli! Andiamo!"


Mentre parlva, il giovane pelato volò direttamente verso nord-est!


Lin Ming fece un respiro profondo. Aveva aspettato proprio questo momento!


Il motivo per cui aveva seguito l'unità e aveva ignorato i loro incessanti lamenti non era perché pensava che avrebbero potuto trovare la radice spirituale. Dopotutto la giungla era ampia decine di migliaia di chilometri. Voler contare su una piccola squadra per trovare il tesoro era come cercare un ago in un pagliaio.


No, stava pensando a tutti gli altri. Con milioni di discepoli delle Terre Sacre You Ming e gli altri coltivatori privi di Sect, l'efficienza della ricerca sarebbe aumentata di molto.


Più di dieci discepoli delle Terre Sacre You Ming volarono verso l'alto, seguendo il giovane pelato. Naturalmente Lin Ming si accodò a loro, avanzando senza fretta.


Mentre procedevano, scelsero di tornare usando la stessa strada che avevano appena percorso. Questa fu una decisione saggia. Le bestie feroci lungo la vita erano state ipnotizzate da Lin Ming, così non ci sarebbero stati problemi.


"Questo idiota, ci sta davvero seguendo. Bene, ha ancora la sua utilità."


Il giovane pelato pensava che dopo aver spaventato Lin Ming, sicuramente sarebbe fuggito non appena possibile. Non credeva che Lin Ming avrebbe avuto il coraggio di continuare a seguirli.


"Eheh, questo ragazzo non ha altra scelta. Se rimanesse nella giungla da solo, diventerebbe cibo per le bestie feroci qui."


I discepoli delle Terre Sacre You Ming non si disturbarono a prestare attenzione a Lin Ming, invece volarono più velocemente. Ma, nonostante sembrasse che non riuscisse più a tenere il passo con loro, non rimaneva mai troppo indietro.
                                


                                



