---
title: Capitolo 1349 – Incarnazione della tavoletta di giada
pubDate: 2025-12-15T08:37:10.354Z
tags:
    - mw
---


<em><strong>Capitolo sponsorizzato, ringraziamo Alfonso!</strong> (E consecutivi siano XD)
1 capitoli in coda, 0/5
-Schadenfreude</em>


Lin Ming aveva attaccato subito con una delle sue mosse finali!


Era ben consapevole che le tecniche e l'identità di quest'uomo vestito di nero erano tutti misteri. Anche trascurando la sua aura pericolosa, solo la sua abilità nello squarciare il vuoto gli aveva fatto capire che doveva essere almeno negli stadi avanzati del Lord Divino realm. E in realtà probabilmente era ad un livello ancora superiore!


L'avversario era estremamente pericoloso e aveva anche intenzione di ucciderlo. Era impossibile per Lin Ming trattenersi. Anche se avesse usato tutte le sue forze, non sarebbe stato comunque abbastanza!


Il potere della tribolazione del fulmine e del fuoco si fusero nel cielo, rimbombando. Per un po' la volta celeste si trasformò in un mare rosso e viola!


Quando l'uomo vestito di nero lo vide, rimase sbalordito: "Che questo sia..."


L'uomo poteva sentire chiaramente l'aura delle leggi del Dao Celeste provenire da questa energia. Era proprio uguale alla battaglia che aveva visto grazie al disco da formazione.


Nonostante l'uomo vestito di nero non fosse stato nell'Incontro di Arti Marziali Assoluto, aveva comunque guardato tutti i dischi da formazione delle battaglie. Conosceva bene gli stili e le tecniche dei geni del torneo. Questo perché il Saggio Divino gli aveva ordinato di uccidere questi talenti, quindi doveva comprendere a pieno le capacità di ognuno di loro.


E questa mossa, il Giudizio del Dao Celeste, era una delle tecniche più sconvolgenti del torneo. Non a causa della sua forza formidabile, ma perché era stata creata da un giovane genio, Lin Ming!


"Una coltivazione negli stadi intermedi del Mare Divino Realm, Giudizio del Dao Celeste e una lancia... sei Lin Ming?!"


L'uomo vestito di nero sussultò. In quel momento il fuoco e il fulmine del Giudizio del Dao Celeste erano arrivati di fronte a lui.


Di fronte a questo attacco, non solo non fu colto dal panico, ma rise di cuore.


"Ahahah! Anche una perla così piccola osa brillare. Spaccati e basta!"


L'uomo vestito di nero sollevò all'improvviso la sua pergamena, accogliendo il Giudizio del Dao Celeste.


<em>Bang!</em>


Un'esplosione terrificante si diffuse attorno. Tuttavia il potere dell'impatto fu contenuto dall'Eterno Dominio Demoniaco, incapace di diffondersi attorno. Alla fine si dissolse.


Un movimento così semplice aveva bloccato l'attacco a tutta forza di Lin Ming. E la pergamena nelle mani di quella persona era un tesoro dal livello sconosciuto. Nonostante sembrasse fatto di tessuto, aveva resistito all'attacco di Lin Ming e l'uomo vestito di nero l'aveva fatto in modo rilassato.


"Davvero, lo cerchi per mari e monti senza trovarlo, solo per incontrarlo per caso! Lin Ming, ti ho cercato ovunque e ti sei consegnato a me! Non avrei mai immaginato che avresti posseduto una tecnica di travestimento così raffinata, una così perfetta che nemmeno io sono riuscito a riconoscerti!"


<em>Nota traduzione: "cerchi per mari e monti senza trovarlo" (踏破铁鞋) letteralmente "consumare scarpe di ferro”.</em>


"Ma anche se cambi il tuo aspetto è inutile, perché non puoi modificare le tue tecniche. Ora, da bravo, fatti catturare. Dovresti sapere che non temo la tua forza. Non ho problemi a dirti che la mia forza in origine era uguale a quella dei Re del Mondo della tua specie!
È solo a causa di vari motivi che la mia forza è diminuita nettamente fino al Divine Transformation realm. Ma ora, dopo diversi secoli, sono tornato lentamente negli stadi intermedi del Sacro Lord. Per me un genio come te non è nient'altro che una formica, posso schiacciarti a morte con una mano!"


Stadi intermedi del Sacro Lord!


Lin Ming sussultò. Non poteva nemmeno affrontare un maestro negli stadi avanzati del Lord Divino realm, figuriamoci lui. Inoltre Lin Ming sentiva che quest'uomo vestito di nero non stava esagerando affatto.


Questo significava che non c'erano possibilità di resistergli.


Tuttavia perché la coltivazione di questa persona sarebbe calata così tanto? Inoltre aveva perfino detto "Re del Mondo della tua specie", sottintendendo che non era umano.


"Appartieni ad una razza aliena?" Disse con calma Lin Ming. Questo era ciò che aveva già ipotizzato Mu Qianxue.


"Eheh, e se lo fossi? In ogni caso morirai. Dopo averti ucciso, prenderò la tua carne e il tuo sangue per raffinare una pillola. Una volta che la prenderò, la mia coltivazione arriverà ad un livello superiore. Allo stesso tempo avrò guadagnato un grande merito uccidendoti.
Otterrò innumerevoli ricompense e poi sonderò la tua anima per ottenere tutti i tuoi segreti, ereditando i tuoi tesori e il tuo destino! Tutto questo, insieme al mio talento, potrà cambiare il mio futuro... potrei perfino diventare una divinità! Ahahah! Anche io potrò diventare una divinità! Che onore!"


L'uomo vestito di nero rise mentre Lin Ming drizzava le orecchie.


Ucciderlo sarebbe stato un grande merito?


Che sorta di organizzazione avrebbe voluto ucciderlo?


Le Terre Sacre You Ming?


Lin Ming ci pensò all'istante, ma poi scartò subito l'ipotesi. Era impossibile che quest'uomo vestito di nero servisse Tian Mingzi. Sicuramente non era un suo sottoposto.


Le Terre Sacre You Ming appartenevano solo ad un Grande Re del Mondo. Se quest'uomo vestito di nero provenisse davvero dalle Terre Sacre You Ming, allora non importava quanto sarebbe stato folle, non avrebbe pensato a qualcosa di così ridicolo come diventare una divinità in futuro.


Nemmeno Lin Ming avrebbe proclamato pubblicamente che sarebbe arrivato a quel livello.


Le origini di questa persona dovevano essere proprio importanti!


<em>Che questo...</em>


Lin Ming aveva già un presentimento, ma questa ipotesi lo fece raggelare.


Un anno fa aveva ascoltato l'Empirea Sogno Divino parlarne, ma non si sarebbe mai immaginato che sarebbe avvenuto così in fretta!


Lin Ming strinse la Lancia del Sangue della Fenice e fece un respiro profondo, il suo sguardo era incollato sull'uomo vestito di nero. Negli occhi scuri di Linley si rifletteva chiaramente l'aspetto vago e misterioso del nemico.


Lo sguardo dell'uomo vestito di nero diventò tagliente. Mostrò la pergamena nelle sue mani: "Questa è la Pergamena Demoniaca della Tomba della Strega, un oggetto meraviglioso che può perfino contenere un pianeta. Dovresti sentirti onorato di poter morire a causa sua."


Mentre ne parlava, sollevò la pergamena nera. Per un po' il mondo intero sembrò essere assorbito da questo oggetto divino.


Lin Ming attivò il seme del buco nero nel suo corpo, contando su di esso per proteggere la propria mente. Tremò, come se stesse per essere risucchiato dalla pergamena da un momento all'altro.


Lin Ming non fu colto dal panico, invece il suo sguardo divenne ardente mentre osservava con rabbia l'uomo di fronte a lui. Gridò: "So chi sei! Sei un saggio, uno della razza dei saggi che proviene da fuori dal Regno Divino, qualcuno che proviene dagli altri 33 Cieli! Il motivo per cui sei sceso allo stadio del Divine Transformation realm è perché sei passato attraverso le barriere che dividono i regni con qualche sorta di abilità arcana che ha fatto diminuire la tua coltivazione!"


La voce di Lin Ming era forte e risonante, e dal tono duro. L'uomo vestito di nero si irrigidì per un momento, rivelando un'espressione sorpresa.


Tuttavia si limitò a ridacchiare, come se non gli importasse molto delle ipotesi di Lin Ming.


"Fa come credi! Non sarai altro che un fantasma confuso alla fine!"


Mentre parlava, lanciò la Pergamena Demoniaca della Tomba della Strega a Lin Ming.


L'espressione di Lin Ming era piena di fredda risoluzione. Tirò fuori una tavoletta di giada dal suo anello spaziale, che brillò, come se fosse stato inciso con il cristallo di giada più puro. Incredibilmente conteneva l'aura dell'Empirea Sogno Divino!


Prima di andarsene dal palazzo, nonna Miraggio gli aveva dato un anello spaziale. Questo era qualcosa che l'Empirea Sogno Divino gli aveva lasciato.


All'interno c'era una sola tavoletta di giada. Un talismano speciale che poteva essere usato solo una volta. Lin Ming non si sarebbe mai immaginato che l'avrebbe dovuto usare così presto.


Che l'Empirea Sogno Divino fosse arrivata al punto da poter prevedere lievemente il futuro? Gli aveva dato questo talismano per impedire che accadesse qualche incidente inevitabile?


Lin Ming non aveva tempo di pensare. Lanciò direttamente la tavoletta verso l'alto, A mezz'aria, l'amuleto si trasformò nel fantasma di una donna che assochilometriva un po' all'Empirea Sogno Divino.


Questa tavoletta di giada era stata raffinata con un singolo petalo di un fiore divino di loto su cui l'Empirea si era seduta. Aveva fuso 300 anni di coltivazione e una traccia della sua energia primaria vitale per creare questa incarnazione.


Nonostante fosse un'incarnazione, visto che Sogno Divino era andata in isolamento per aiutare Bing Meng ad avanzare al Divine Transformation realm, questo filo di incarnazione non aveva più nessuna connessione con l''Empirea. Non era sotto la sua guida e una volta che questa battaglia fosse finita, sarebbe scomparsa naturalmente.


Per questo le leggi di questa incarnazione erano limitati.


Anche così, era stata creata da una grande figura come l'Empirea Sogno Divino. Come poteva un saggio dalla coltivazione così bassa resistergli?


Nel momento in cui l'incarnazione apparì, l'uomo vestito di nero tremò. Il suo sorriso prima insolente e diabolico si era irrigidito, per poi diventare una smorfia.


"Questa... questa è... l'incarnazione di un Empireo! Un Empireo ti ha davvero raffinato un'incarnazione!"


L'uomo vestito di nero era inorridito. Si irrigidì per un momento per poi cercare di scappare!


Ma un'aura eterea si precipitò su di lui. Ondate di fumo vorticante apparirono insieme ad ondate di luce divina che brillavano in modo illusorio, coprendo lo spazio attorno. Questi raggi di luce squarciarono all'istante l'Eterno Dominio Demoniaco come delle spade affilate!


Dopodiché il cielo si riempì di musica celeste. Questa canzone stordiva e incantava le persone, facendole dimenticare dov'erano mentre erano assorbite dall'euforia.


Questa era la Melodia Immortale dell'Anima e del Sogno!


Questa era la canzone divina che Bing Meng aveva suonato nell'Incontro di Arti Marziali Assoluto!


Vestita di puro bianco, Sogno Divino era l'assoluta sovrana di questo spazio. Nonostante fosse solo un'incarnazione, l'aura che rilasciava era indescrivibile. Perfino Lin Ming, che aveva usato la tavoletta, era allarmato e impaurito, figuriamoci l'uomo vestito di nero che doveva sopportare la piena forza di questo attacco!


Sogno Divino fissò l'uomo vestito di nero: "Lin Ming è sotto la mia protezione. Dato che osi tentare di ucciderlo, nessuno in questo universo può salvarti!"


La voce di Sogno Divino conteneva la maestà del Grande Dao. In quel momento le sue parole sembravano un decreto divino!


A Lin Ming Sogno Divino era parsa gentile e misteriosa. Di solito la donna tratteneva la sua aura, facendola sembrare una mortale. Lin Ming non aveva mai visto il suo lato pieno di dignità.


Ora che aveva rivelato una potenza del genere, era impossibile che qualcuno potesse pensare di resisterle, anche se era solo un'incarnazione.


Sogno Divino radunò le forze, formando una spada divina che piombò verso il nemico!


In quel momento Sogno Divino si mosse. Tutto lo spazio nell'arco di cento chilometri si fermò. Insieme alla soppressione dello spazio del sogno divino, questo attacco era inevitabile!


L'uomo vestito di nero gridò disperato. Strinse la Pergamena Demoniaca della Tomba della Strega e lo fece scontrare con quella spada.


<em>Ca!</em>


Con un lieve tonfo, la pergamena fu squarciata dalla spada di Sogno Divino. Poi la lama si piantò nella testa dell'uomo, tagliando il suo mare spirituale!


L'uomo vestito di nero tremò. Spalancò gli occhi e divenne immobile. Poi il suo sguardo divenne vacuo.


Lin Ming era a mille piedi di distanza. Con la sua comprensione della legge del Sogno Divino, era riuscito a capire cos'era successo. La spada del Sogno Divino non aveva distrutto la pergamena, né ferito il corpo dell'uomo. Invece era penetrato nel suo guscio mortale e aveva tranciato in due la sua anima!


Era davvero un attacco terrificante!
                                


                                



