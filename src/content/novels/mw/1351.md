---
title: Capitolo 1351 – Passare a Forza attraverso il Vuoto
pubDate: 2025-12-15T08:37:10.354Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


L'improvviso suono fece sussultare l'Anziano della setta dell'Universo Celeste. Non sapeva da dove provenisse questa voce: "Chi va là?"


"Sono il Grande Re del Mondo di Genesi Diabolica. Ferma subito la formazione!" La voce di Tian Mingzi sembrava attraversare il vuoto per entrare direttamente nel mare spirituale dell'Anziano.


"Questo... Io..."


L'Anziano era sbigottito. Il Grande Re del Mondo di Genesi Diabolica?!"


Per lui era un personaggio leggendario!


Nonostante non sapesse se fosse vero o no, solo dall'aura sembrava un grande maestro. Come poteva osare ignorare l'ordine di una persona del genere?


L'Anziano smise di attivare la formazione.


Quando Lin Ming vide cosa aveva fatto, cambiò espressione.


L'Anziano gli diede un'occhiataccia senza disturbarsi a spiegargli la situazione.


Se avesse detto agli altri che si era fermato perché qualcuno gli aveva ordinato di farlo sarebbe stato umiliante per lui. In ogni caso non badò ad un membro della giovane generazione come Lin Ming.


Lin Ming fece una smorfia. Era consapevole che la trasmissione del suono di Tian Mingzi doveva aver raggiunto questo Anziano!


Dati i suoi metodi, Tian Mingzi poteva aver bisogno di solo dieci secondi per attraversare il vuoto e arrivare. Forse anche meno!


In altre parole aveva i minuti contati!


Con così poco tempo, Lin Ming non sprecò tempo a provare a persuadere il vecchio ad attivare la formazione. E anche se avesse tentato di farlo, questo vecchio sicuramente non lo avrebbe ascoltato.


Non ci voleva un genio per capire che avrebbe ascoltato un Grande Re del Mondo invece che un ragazzo negli stadi intermedi del Mare Divino Realm.


<em>Woosh!</em>


La Lancia del Sangue della Fenice balzò nelle mani di Lin Ming. In un istante attivò le Otto Porte Nascoste e l'Albero del Dio Blasfemo.


Dietro di lui iniziò ad apparire l'immagine dell'albero. Aveva solo dieci secondi di tempo. Doveva sconfiggere l'Anziano in poco tempo e attivare la formazione.


Quest'uomo, nonostante le sue fondamenta fossero davvero pessime, era comunque un maestro al Lord Divino realm. Lin Ming doveva usare tutte le sue forze in questo attacco!


Questo improvviso cambiamento sorprese tutti i praticanti di arti marziali vicini. Che cosa gli era preso a questo giovane?


"Moccioso, cosa stai facendo?"


"Me**a, sei impazzito, smettila di spaventarci tutti..."


Imprecò un uomo al Divine Transformation realm. Tuttavia smise lentamente di parlare. Un praticante di arti marziali al Mare Divino Realm poteva davvero rilasciare un'aura così terrificante? E queste fondamenta solide e queste riserve profonde e vaste di vera essenza... sicuramente doveva essere un genio impareggiabile tra i maestri al Mare Divino Realm!


Tutti guardarono Lin Ming; anche l'Anziano Lord Divino era scioccato. Questo moccioso, che avesse davvero intenzione di attaccarlo e di aprire la formazione?


Un ragazzo negli stadi intermedi del Mare Divino Realm avrebbe osato attaccarlo? Era impazzito?


"Aah!"


Lin Ming ruggì senza trattenersi. La sua lancia scattò. Dal suo mondo interno uscì il seme del buco nero.


Eterna Oscurità!


Un buco nero poteva attirare ogni materia ed era incredibilmente pesante. Avrebbe potuto distruggere perfino un sole!


Un Empireo poteva distruggere un pianeta, ma solo una Vera Divinità poteva annientare un sole.


Il seme del buco nero di Lin Ming si precipitò verso l'Anziano della setta dell'Universo Celeste.


"Dato che vuoi morire così tanto, allora ti accontenterò!"


L'Anziano della setta dell'Universo Celeste non era un idiota. Tian Mingzi gli aveva mandato una trasmissione del suono e gli aveva ordinato di fermare la formazione, e poi questo giovane lo stava attaccando per riattivarla. Era chiaro che Tian Mingzi volesse catturare o perfino uccidere questo giovane.


L'Anziano della setta dell'Universo Celeste non sapeva perché Tian Mingzi lo stesse inseguendo, né come Lin Ming fosse sfuggito al suo inseguimento e fosse ad un passo dal fuggire nei piani inferiori. Ma sapeva assolutamente che se non fosse stato qui, allora questo ragazzo sarebbe potuto davvero scappare via.


Questa era una grandissima opportunità per ottenere un grande merito!


Che sorta di persona era Tian Mingzi? Nell'intero Grande Mondo di Genesi Diabolica, a parte nel Divino Palazzo, era un sovrano assoluto! Un normale Sacro Lord non avrebbe avuto l'occasione di vederlo. Se avesse potuto aiutarlo in qualche modo, allora sicuramente gli sarebbe stato di grande beneficio!


Non pensava che avrebbe potuto contare su questo favore per avanzare allo stadio successivo, ma che almeno sarebbe potuto vivere per altri millenni in più. Come poteva rifiutare un'occasione così meravigliosa?


Inoltre Lin Ming era estremamente giovane. Nonostante la sua aura fosse potente e sembrasse un genio impareggiabile, la differenza di coltivazione era troppo grande. Bloccarlo sarebbe stato facilissimo. Era un'occasione perfetta.


Rise selvaggiamente: "Ahahah! Una piccola perla come te osa gareggiare in quanto a splendore con il sole e la luna! Rivoluzione delle Sette Stelle!"


Dietro di lui apparirono sette stelle rotonde. Mentre brillavano, l'aura del vecchio iniziò ad aumentare silenziosamente, come se stesse assorbendo il potere della luce del cielo.


Una spada turchese apparì nella sua mano. Tutta la luce si radunò sulla lama.


"Questa spada si chiama Sette Stelle. Con un fendente, le stesse roteano e le stagioni cambiano!"


La spada turchese si mosse, radunando il potere delle sette stelle e brillando sopra il seme del buco nero di Lin Ming.


In quel momento però un vortice di energia brutale apparì sopra il seme del buco nero. Il potere della luce venne fatto a pezzi per poi essere divorato!


Il seme del buco nero poi impattò sull'Anziano della setta dell'Universo Celeste!


"Cosa?!"


Il vecchio ne fu scioccato. Una delle sue mosse finali era stata distrutta così facilmente. Come poteva essere?!


Si ritirò rapidamente facendo apparire una tenda di luce blu brillante attorno a lui. Chiaramente questa era una tecnica protettiva, ma sotto l'attacco di Lin Ming non poté resistere. Fu lacerata e inghiottita dal seme del buco nero!


Tutta l'energia, ogni materia, nulla poteva fermarlo.


<em>Ka ka ka!</em>


Mentre la tenda di luce si deformò, l'Anziano usò tutte le sue forze e menò un fendente verso il seme del buco nero. Un potente contraccolpo gli fece sputare sangue e lo scaraventò all'indietro!


Gli altri praticanti di arti marziali sulla formazione strabuzzarono gli occhi e nessuno di loro riuscì a parlare.


Questo giovane era davvero un praticante di arti marziali al Mare Divino Realm?


Alcuni sospettarono perfino che Lin Ming stesse nascondendo la sua coltivazione. Ma dai suoi attacchi e dalla sua aura, sembrava davvero un guerriero negli stadi intermedi del Mare Divino Realm!


Lin Ming era già scattato verso la formazione. Tirò fuori tre giade dei nove soli dal suo anello spaziale, attivando la loro energia fino al limite e mettendole tutte nella formazione.


<em>Hu hu hu!</em>


Sotto l'enorme influsso di energia, la formazione si attivò a tutta forza, sembrava sul punto di esplodere!


Quando i praticanti di arti marziali sull'altare lo videro, si raggelarono. Per accelerare la formazione, questo giovane l'aveva sovraccaricata. Questo era semplicemente un suicidio!


Discendere nei piani inferiori attraverso una formazione era già incredibilmente pericoloso in condizioni normali, figuriamoci così. Non solo le tempeste spaziali sarebbero state più violente, ma se la formazione fosse stata distrutta, la persona all'interno sarebbe stata annientata!


"È impazzito!"


"Andiamocene. Non voglio rimanere coinvolto in questo guaio e morire con lui!"


Gli altri praticanti di arti marziali non erano sicuri di cosa stesse accadendo. Non sapevano perché Lin Ming avesse attaccato l'Anziano come se fosse impazzito. nessuno di loro voleva provocare questo cane rabbioso.


Così i sette o otto praticanti di arti marziali volarono giù dalla formazione. Questo fu ancora meglio per Lin Ming, così avrebbe potuto risparmiare altro tempo.


Lin Ming balzò sulla formazione e un'energia sconfinata si scatenò. Una luce divina  sfrecciò nel cielo, attraversando il vuoto. Il giovane sfrecciò verso l'alto, entrando tra i flussi di spazio perennemente turbolenti!


Solo cinque respiri di tempo dopo che Lin Ming era scappato nella formazione, una lunga spada nera infilzò il vuoto, formando una porta nello spazio. Tian Mingzi apparì, sembrava un cupo mietitore.


Quando apparì, tutti i praticanti di arti marziali che avevano intenzione di andare nei piani inferiori rimasero scioccati. Chi era questo? Perché la sua aura era così formidabile?


Avevano difficoltà perfino a respirare di fronte a Tian Mingzi. La pressione che emanava era semplicemente troppo grande.


Tian Mingzi ignorò queste persone. Guardò la formazione che ancora brillava e la sua espressione divenne gelida.


"Credi di potermi sfuggire entrando nella formazione di trasmissione?"


Tian Mingzi strinse i pugni, come se volesse stritolare Lin Ming con le sue mani. "Se scappi via così frettolosamente, allora l'incarnazione che l'esperto ti ha dato dev'essere utilizzabile solo una volta... se è così, non c'è nulla di cui preoccuparsi."


Tian Mingzi chiuse gli occhi, la sua percezione sondò le rune che stavano ancora vorticando nella formazione. Le analizzò una per una.


Le eredità delle Terre Sacre You Ming nelle leggi dello spazio e del tempo erano estremamente profonde. Solo You Wujin stesso era capace di formare quattro personificazioni. E, in quanto suo maestro, Tian Mingzi aveva raggiunto un livello incredibile nella comprensione delle leggi dello spazio.


Sporse i palmi, afferrando il vuoto sopra la formazione. Un'energia profonda e vasta uscì dal suo corpo e si immerse nei flussi di spazio turbolenti.


Questa energia formò un'enorme mano che si precipitò in avanti!


Le azioni di Tian Mingzi non erano convenzionali. Se avesse squarciato lo spazio per entrare, senza aprire un canale spaziale adatto, inevitabilmente avrebbe dovuto sopportare la potenza della tempesta spaziale. Questo potere era così potente che nemmeno un Grande Re del Mondo avrebbe potuto sopportarla.


<em>Rumble rumble rumble.</em>


La tempesta brutale si precipitò sulla mano nera, indebolendola costantemente.


Una trasmissione spaziale dal Regno Divino ai piani inferiori raggiungeva una velocità incredibile. In soli cinque respiri di tempo, Lin Ming era già volato in lontananza.


"Lin Ming! Tian Mingzi si sta sporgendo nel vuoto per attaccarti!"


La voce di Mu Qianxue risuonò nella mente del giovane.


"Cosa?!"


Lin Ming sussultò. Tian Mingzi aveva raggiunto un tale livello? Poteva attaccarlo mentre era nella formazione?


Lin Ming si girò e vide un'enorme mano che lo inseguiva nel tunnel spaziale. Questa entità aveva attraversato le barriere di innumerevoli tempeste spaziali, ma la sua forza si era anche indebolita costantemente.
                                


                                



