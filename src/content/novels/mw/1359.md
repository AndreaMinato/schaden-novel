---
title: Capitolo 1359 – Bruciare
pubDate: 2025-12-15T08:37:10.355Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nel momento in cui la luce di lancia e di spada si incrociarono, il mondo cambiò colore e tutta la luce sembrò scomparire. Un'energia selvaggia e violenta si scatenò attorno e la terra fu spazzata via come se fosse stata colpita da un enorme martello. Il mondo ululò, formando un enorme cratere ampio decine di chilometri. Il magma schizzò nell'aria e anche le montagne vicine furono ridotte in dune di sabbia.


Questa era una battaglia tra grandi esperti al Mare Divino Realm, o ad essere più accurati al Lord Divino. Questo era il campo di battaglia terrificante che potevano creare in un mondo dei piani inferiori!


Nonostante questa forza non potesse distruggere un pianeta, sarebbe stata solo questione di tempo prima di annientare ogni forma di vita!


Le onde d'urto si sollevarono per mille chilometri per poi attenuarsi. La terra fu devastata e il magma ribollente schizzò come se il mondo stesse sanguinando. Questo era uno spettacolo terrificante.


Venti forti ulularono. Gli abiti di Tian Mingzi svolazzavano al vento. C'era una traccia di sangue sulla spada lunga otto piedi; era il sangue di Lin Ming.


Stendendo il dito, Tian Mingzi accarezzò la lama e leccò il rivolo di sangue. In quel momento il suo viso sembrava sempre più mostruoso.


Lin Ming strinse la Lancia del Sangue della Fenice, il corpo fluttuava a decine di chilometri di distanza da Tian Mingzi. Durante quel terrificante impatto, il suo braccio destro si era spezzato e la sua spalla sinistra era stata trafitta dalla luce di spada. Le sue clavicole erano visibili, il sangue colava per le sue braccia e scorreva sulla Lancia del Sangue della Fenice come un serpente rosso vagante.


Tian Mingzi si era tagliato la sua mano per formare una personificazione e ci aveva anche aggiunto un filo della sua anima. La sua forza superava di gran lunga l'immaginazione di Lin Ming! Se non fosse stato per la tecnica di trasformazione del corpo, quel colpo di prima l'avrebbe ridotto in poltiglia!


Di questo passo Lin Ming indubbiamente sarebbe morto!


"Lin Ming!"


La voce preoccupata e ansiosa di Mu Qianxue risuonò nella sua mente. Al momento non poteva aiutare Lin Ming in nessuno modo e questo la faceva sentire proprio a disagio.


Tian Mingzi era il suo nemico mortale, la persona che detestava più al mondo. Dopo ogni sorta di strana circostanza, era stata di nuovo costretta in una situazione disperata da lui. Mu Qianxue era già morta una volta, così non poteva più preoccuparsi di sé, ma come poteva rimanere a guardare mentre Lin Ming era morto qui?


Mu Qianxue fece un respiro profondo e tremante, incapace di mantenere la calma. Anche le sue dita tremarono lievemente. Perdeva raramente la sua compostezza, ma non era piena di paura. Questo non era a causa della paura, ma dell'odio!


Odiava fino all'osso Tian Mingzi!


"Lin Ming, hai un piano?"


Disse Mu Qianxue reprimendo la rabbia nel suo tono di voce.


"Non ho un metodo valido a disposizione, posso solo combattere!"


Dopo essere stato imprigionato da Tian Mingzi e coperto dal suo dominio dei diecimila demoni, Lin Ming era proprio alle strette. Un momento fa, visto che il nemico aveva attaccato a piena forza, il campo di forza si era indebolito per un breve momento, al punto da poter essere lacerato. Tuttavia Lin Ming non poteva dedicarvi la sua attenzione.


Una volta che lo scontro fosse finito, il dominio tornò a fluttuare attorno a Lin Ming, imprigionandolo nuovamente.


In termini di livello di campo di forza, sia quello primordiale che del sogno divino superavano di gran lunga quello dei diecimila demoni. Ma la differenza essenziale stava nel divario di coltivazione e di comprensione delle leggi. Questo impediva a Lin Ming di mettere sotto pressione Tian Mingzi.


Tian Mingzi era una persona che era vissuta per almeno 50.000 anni e Lin Ming aveva appena più di 30 anni. Come poteva Lin Ming confrontarsi con lui?


Separati da diverse decine di chilometri, Tian Mingzi iniziò a camminare con noncuranza verso Lin Ming.


Nonostante i suoi passi fossero lenti, ogni passo che faceva attraversava una o due chilometri. Dopo altri 20-30 passi avrebbe raggiunto Lin Ming.


Ci fu silenzio, solo un terribile silenzio. L'unico rumore che rompeva il silenzio erano i passi di Tian Mingzi, come un cupo mietitore che si stava avvicinando lentamente.


Dopo un altro colpo, Lin Ming avrebbe subìto una ferita mortale.


Al terzo attacco sarebbe morto!


Mu Qianxue guardò Tian Mingzi e i suoi occhi brillarono di luce fredda. Poi disse all'improvviso: "Lin Ming, in questi ultimi anni la mia forza spirituale si è ripresa di molto e tu allenandoti nel Palazzo di Sogno Divino hai rafforzato la tua connessione con il Cubo Magico. Possiamo fare un tentativo insieme, unire le forze e stimolare il movimento del Cubo Magico. Se riusciremo a farlo ci darà un'apertura per sconfiggere Tian Mingzi!"


Suggerì all'improvviso Mu Qianxue. Voleva attivare il potere del Cubo Magico per uccidere il nemico!


Il Cubo Magico era sempre stato sulla difensiva. Era possibile attivarlo così da poterlo fare attaccare?


Lin Ming sussultò. In quel momento poteva solo lottare disperatamente. Il Cubo Magico era uno strumento divino per le anime. Se avesse potuto stimolarlo e distruggere il filo spirituale che Tian Mingzi aveva lasciato nella sua personificazione, allora al nemico sarebbe rimasto solo un corpo spirituale. Senza la comprensione delle leggi di Tian Mingzi, la personificazione non sarebbe stata così minacciosa.


Lin Ming ebbe l'istinto di accettare immediatamente e di scommettere il tutto per tutto, ma proprio mentre stava per parlare, sembrò capire.


Mu Qianxue pensava davvero che fosse possibile?


In effetti era riuscito ad avvicinarsi al Cubo Magico quando era nel Palazzo di Sogno Divino, ma sapeva anche che era ben lontano dal poter attivare i suoi movimenti per uccidere un nemico.


Quando Mu Qianxue aveva suggerito di unire le forze, in realtà era stata solo una scusa.


Alla fine Mu Qianxue voleva contare sulle sue forze per attivare il Cubo Magico.


In passato, quando le Terre Sacre Qianyue erano state distrutte, Mu Qianxue aveva stimolato il movimento del Cubo Magico usando tutte le sue forze. Per questo aveva pagato un caro prezzo, anche perdendo il suo corpo nel processo. E questo era stato al picco delle sue condizioni. Ora, nelle sue attuali condizioni, c'era un solo modo per lei per destare il Cubo Magico... bruciando completamente la sua anima divina.


Avrebbe scambiato la sua vita per un ultimo attacco!


Lin Ming non lo desiderava affatto. Avrebbe preferito morire che permettere a Mu Qianxue di sacrificarsi così!


"Lin Ming, a cosa stai pensando? Questa è la nostra sola occasione. Se Tian Mingzi attaccherà un'altra volta, le tue ferite diventeranno molto più gravi. Allora, anche se uccidessimo Tian Mingzi, avremmo esaurito le forze. Allora perfino You Wujin e gli altri potrebbero ucciderci."


Disse frettolosamente Mu Qianxue.


Lin Ming disse solennemente: "Signorina Mu, in tutta la mia vita, che sia ora o in futuro, non la farò sacrificare per me. Non userò la sua vita per sopravvivere. Ho perseguito per tutta la vita il picco delle arti marziali, ma anche il picco delle arti marziali è di gran lunga inferiore alla sua vita!"


Mu Qianxue rimase sbalordita. Non pensava che Lin Ming avrebbe capito le sue intenzioni. In effetti fin dall'inizio non aveva intenzione di contare su di lui, invece voleva bruciare la sua anima divina per stimolare il Cubo Magico, perendo insieme alla personificazione di Tian Mingzi. E ora, mentre Lin Ming diceva queste parole, Mu Qianxue si sentì inspiegabilmente toccata nel profondo della sua anima. Non sapeva perché, ma sentì un dolore acuto mentre una lacrima cristallina cadeva silenziosamente sulla sua guancia.


"Sorellona, perché stai piangendo?"


Nel Cubo Magico, Yu'er sembrò aver capito che stava accadendo qualcosa. Aprì gli occhi e vide la lacrima sulla guancia di Mu Qianxue.


Senza sapere cos'era accaduto, Yu'er guardò impotente Mu Qianxue. Poi sporse la manina e asciugò gentilmente questa lacrima spirituale.


Si poteva piangere per la tristezza o anche fingere di farlo...


Ma una forma spirituale avrebbe pianto solo quando veniva colta da una forte emozione, grande sofferenza o forse... quando era profondamente commossa.


Mu Qianxue diede un colpetto sulla testa di Yu'er. Disse con tono gentile: "La sorellona sta bene. D'ora in avanti devi fare la brava e ascoltare Lin Ming..."


Mentre parlava, Mu Qianxue fluttuò gradualmente verso l'alto. In quell'istante la sua forma spirituale iniziò a brillare lentamente. Splendidi raggi blu e bianchi si irradiarono dal suo corpo, appariscenti...


Stava bruciando la sua anima divina!


<em>'Signorina Mu, lei!!'</em>


Esclamò Lin Ming, allarmato.


"...Lin Ming, 50.000 anni fa ho dovuto guardare con i miei occhi la distruzione delle mie Terre Sacre Qianyu. Non ero abbastanza forte e non sono riuscita a fermare Tian Mingzi. In quel momento le Terre Sacre Qianyu erano la cosa più importante per me! La mia famiglia e le mie fondamenta erano tutti lì. Ora, devo guardare ancora una volta Tian Mingzi distruggerti, e ora sei la persona più importante nella mia vita. Non permetterò che questo ciclo si ripeta di nuovo, no! Non lo permetterò!"


Mentre parlava, la forza di Mu Qianxue fluiva nel Cubo Magico. Lin Ming sentì l'artefatto battere nel suo corpo mentre stava per volare fuori dal suo corpo!


"Hai la tua determinazione, ma io ho il mio giuramento. Se morirai, non avrò motivo di continuare a sopravvivere!" La voce di Mu Qianxue era incredibilmente ferma e risoluta.


Le palpitazioni del Cubo Magico divennero sempre più intense! In realtà il Cubo Magico non aveva un padrone. In quanto forma cristallizzata del 'divino' dell'universo, non c'era modo di controllarlo completamente. E Mu Qianxue poteva farlo molto meglio di Lin Ming.


Nel momento in cui Mu Qianxue iniziò a bruciare la sua anima, Lin Ming sentì un dolore straziante, come se qualcosa stesse esplodendo nel suo mondo interno!


Non poteva permetterle di continuare. Non poteva permetterle di bruciare la sua anima divina. Ora a Mu Qianxue rimaneva solo lo spirito. Una volta che l'avesse consumato, sarebbe davvero morta! Nemmeno una Vera Divinità sarebbe riuscita a salvarla!


In questo momento una forza incredibilmente selvaggia e brutale si accese nel corpo di Lin Ming, esplodendo!


L'implacabile seme del buco nero si fermò per poi iniziare a girare al contrario. Iniziò ad emanare una quantità di energia torrenziale!


"Tian Mingzi! TI UCCIDERÒ!"


Ruggì Lin Ming. Un'enorme flusso di energia iniziò a gonfiarsi nel suo corpo. Se non l'avesse liberata, il suo corpo sarebbe esploso!


<em>Peng peng peng!</em>


I vasi sanguigni di Lin Ming si ruppero e il sangue iniziò a piovere. Tutta la sua forza si riversò nella Lancia del Sangue della Fenice. L'arma iniziò ad attivarsi con entusiasmo, come se si stesse risvegliando un Vero Drago!


<em>In passato sei stata tu a proteggermi...


E ora dovrei essere io a farlo...


Non importa cosa, non rimarrò a guardare mentre bruci il tuo spirito e muori per me.


Anche se dovessi consumare la mia forza vitale, anche se morissi qui, sconfiggerò Tian Mingzi!</em>


In quel momento la mente di Lin Ming si svuotò. Tutto ciò che poteva sentire erano i suoi pensieri.


"Essenza di sangue vitale, brucia per me!"


Ruggì Lin Ming. In quel momento iniziò a bruciare la sua essenza di sangue senza riserve!


Il 50% della sua essenza cominciò a bruciare!


Anche se Lin Ming aveva attivato perfettamente le Porte della Vita e della Morte, non poteva sopportare assolutamente un consumo del genere!


"Lin Ming... tu!"


Mu Qianxue si irrigidì. Bruciare il 50% della sua essenza di sangue, che cosa stava facendo? Non stava pensando alle conseguenze?!?!


Lin Ming non stava davvero badando alle conseguenze ormai. Se non poteva impedire al Cubo Magico di attivarsi, allora poteva solo sconfiggere Tian Mingzi!


Questa sarebbe stata la sua ultima battaglia!


Il cielo tremò e la terra iniziò a gemere. Il potere del fulmine, del fuoco, dello spazio-tempo, ogni forza si radunò nella luce di lancia di Lin Ming. In quel momento qualsiasi tecnica aveva perso significato. Questo era l'attacco finale per cui Lin Ming aveva bruciato la sua forza vitale!


"Cosa? Hai davvero...!"


Tian Mingzi era completamente sicuro di sé visto che controllava la situazione, ma quando vide l'energia terrificante di Lin Ming, anche lui impallidì.


"Samsara del mondo, che le miriadi di leggi periscano e solo la mia via demoniaca rimanga immortale!"


Tian Mingzi formò dei gesti e apparì una ruota grigia di fronte a lui. Questa ruota aveva decine di migliaia di sigilli, ognuno di essi sembrava contenere il suo mondo. Sembrava dover affrontare decine di migliaia di mondi.


"Arte del Risucchio Demoniaco - Contrattacco!"


Tian Mingzi aveva usato la potenza trascendente dell'Empireo Genesi Diabolica!


In passato era entrato nel Palazzo Divino e aveva studiato l'Arte del Risucchio Demoniaco dall'Empireo. Nonostante questa potenza trascendente fosse la stessa di Xiao Moxian, in realtà era molto più formidabile.


L'Arte del Risucchio Demoniaco poteva assorbire le abilità degli altri e farle diventare proprie per poi contrattaccare.


La mossa che aveva usato era uno degli stati di questa tecnica.


Mentre la usava Xiao Moxian, l'energia di quell'arte poteva formare un vortice, ma sotto il controllo di Tian Mingzi poteva creare un disco.


In quel momento la lunga lancia di Lin Ming impattò contro il disco. Ci fu un bagliore terrificante e accecante!


Ci fu un'esplosione terrificante e il Dominio dei diecimila demoni fu completamente distrutto!


<em>Puff!</em>




Nel momento in cui fu distrutto, Tian Mingzi subì un tremendo contraccolpo che gli fece vomitare sangue.


Mentre Tian Mingzi sputava sangue, non poteva credere ai suoi occhi. Lin Ming, con la sua coltivazione negli stadi intermedi del Mare Divino Realm, aveva ferito la sua personificazione che possedeva la comprensione delle leggi e il corpo spirituale di un Grande Re del Mondo?


<em>Ka ka ka!</em>


Anche il disco demoniaco iniziò a crepitare sotto l'attacco finale di Lin Ming!


"Cosa?!"


Tian Mingzi ne fu scioccato. Iniziò a ritirarsi, ma fu troppo tardi.


La Lancia del Sangue della Fenice si precipitò in avanti come un Drago Azzurro infuriato, frantumando il disco dorato e puntando verso il cuore di Tian Mingzi.


"Credi davvero che questo colpo possa uccidermi?!"


Gridò Tian Mingzi mentre menava un fendente verso la luce di lancia di Lin Ming.


<em>Bang!</em>


La luce di lancia e di spada si scontrarono. Tutti i suoni si spensero. Tian Mingzi sentì solo un potente impatto, che scaraventò via la spada. I meridiani nel suo corpo si erano spezzati e il sangue fuoriuscì dalla sua bocca.


Era stato davvero ferito gravemente da Lin Ming. Un membro della giovane generazione negli stadi intermedi del Mare Divino Realm aveva infranto il suo dominio e aveva anche ferito gravemente la sua personificazione?


Tian Mingzi lo riteneva impossibile!


E a diverse centinaia di chilometri di distanza, You Wujin e gli altri videro questo colpo e rimasero tutti scioccati. Non si sarebbero mai sognati che Lin Ming fosse così potente da poter ferire il loro onorabile maestro!


mentre You Wujin sembrava confuso e stordito, ci fu un bagliore di fronte ai suoi occhi. Una figura sembrò teletrasportarsi di fronte a lui.


Questa persona era ricoperta di sangue. Sembrava un demone asura risalito da una pozza infernale!


"Lin... Lin Ming..."


You Wujin si irrigidì. In quel momento sentì un dolore straziante. Mentre guardava giù, vide la mano destra di Lin Ming che era penetrata nel suo petto e aveva afferrato il suo cuore.
                                


                                



