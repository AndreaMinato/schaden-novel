---
title: Capitolo 1362 – Di nuovo nell'Antico Abisso Demoniaco
pubDate: 2025-12-15T08:37:10.356Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Tian Mingzi rimase fermo di fronte alla Steppa del Massacro per mezz'ora. Solo dopo iniziò ad entrarvi lentamente volando.


La maledizione di un Empireo, anche se non fosse stata fatta deliberatamente e fosse il resto di una grande battaglia di 100.000 anni fa, doveva comunque essere trattata con cautela.


Naturalmente sarebbe stata solo la personificazione di Tian Mingzi ad entrare e quindi a dover sopportare la maledizione. Anche se la sua personificazione non poteva evitare il potere di questo sortilegio, non l'avrebbe ucciso all'istante una volta entrato. Il potere di questo tipo di maledizione ci avrebbe messo spesso giorni, settimane o anche mesi prima di manifestarsi.


<em>'Se Lin Ming è fuggito qui, significa che c'è qualcosa di speciale in questo posto? che queste pianure rosse siano il motivo per cui Lin Ming è diventato il genio numero uno del Regno Divino, anche se proveniva dai piani inferiori?'</em>


Non poté che pensare Tian Mingzi. Ebbe sempre più la sensazione che questo viaggio nel pianeta Sky Spill fosse stata la scelta giusta. Chi avrebbe pensato che un mondo del genere avrebbe posseduto un segreto così sconvolgente?


"Lin Ming, pensavo che fossi una sciagura, ma non mi sarei mai immaginato che saresti stato la mia occasione fortunata. Senza di te come avrei saputo dei tesori qui? Ma che peccato, non importa quali segreti possiedi, saranno tutti miei! Ahahah!"


Tian Mingzi rise fragorosamente. Volò sempre più velocemente verso la Steppa del Massacro.


.....


In quel momento, in una delle dodici Pagode Celesti, la Pagoda Polaris.


Al quarto piano, in una sontuosa sala, sette o otto vecchi dagli abiti lunghi erano seduti ad un tavolo circolare, discutendo di un nuovo Grande Lord.


Il supremo padrone di una Pagoda Celeste era il maestro della Pagoda, ma sotto questa posizione c'erano i Grandi Lord, persone che erano state tutte grandi talenti delle Pagode. Dopo aver superato innumerevoli massacri, erano arrivati lentamente nella posizione in cui erano.


Questi sette o otto Grandi Lord non erano rimasti molto a lungo nelle loro posizioni. Questo a causa della grande catastrofe che era accaduta nella Steppa del Massacro dieci anni fa che aveva ucciso diversi maestri di Pagode, ancora più Grandi Lord e anche il precedente capo della Steppa del Massacro. Il maestro della Steppa era stato rimpiazzato da un umano, cambiando completamente il governo delle dodici Pagode Celesti.


Questa sorta di terremoto non era mai accaduto negli ultimi 10.000 anni della Steppa del Massacro!


E l'attuale maestro della Steppa era incredibilmente misterioso. Era sparito da quando era asceso al potere.


Alcune dicerie affermavano che era andato in isolamento, altre che fosse entrato nell'Antico Abisso Demoniaco. Diverse persone avevano detto che avesse superato il vuoto con le sue arti marziali e fosse asceso.


Ma, qualunque teoria avessero, tutti sapevano che era stata una delle esistenze più terrificanti dell'intero sacro continente dei demoni!


L'attuale padrone della Pagoda di Polaris era qualcuno che era prevalso dopo questo disastro. La sua forza era decente e si diceva che avesse il supporto dell'attuale maestro della steppa. Quindi il suo prestigio era aumentato molto e anche diversi Anziani della supervisione lo trattavano come un loro pari.


Di fronte a lui, i Grandi Lord presenti erano tutti pieni di cautela e venerazione. Temevano di guardare negli occhi questo maestro.


La candidatura di un nuovo Grande Lord era una questione importante per qualsiasi Pagoda Celeste. Gli altri Grandi Lord stavano tutti aspettando la decisione finale del maestro.


Mentre stava per dire qualcosa, l'intera sala tremò. Il potere dello spazio sussultò all'improvviso! Alcuni Grandi Lord capivano le leggi dello Spazio, ma non potevano sapere perché era arrivata un'aura così terrificante!


"Cosa sta succedendo?!"


Tutti ne furono scioccati. C'era un'enorme formazione protettiva attorno alla periferia della Pagoda di Polaris e anche l'interno era pieno di protezioni. Numerose formazioni proteggevano la sala degli incontri creando un'enorme sfera. Non potevano capire perché un'aura sconvolgente avesse avvolto l'intera area.


"Chi va là?!"


Il maestro di Polaris si alzò immediatamente, la sua mano toccò l'anello spaziale. In quel momento, di fronte a tutti, il vuoto si squarciò e un giovane dal viso pallido vestito di nero cadde da una nave spaziale, era apparso dal nulla come un fantasma.


Quando i presenti lo videro, strabuzzarono gli occhi.


Non c'erano formazioni di trasmissionenella sala. Se quest'uomo vestito di nero non era passato per una formazione, allora che avesse squarciato lo spazio a mani nude e si fosse teletrasportato qui?!


Non solo, ma la sala degli incontri era piena di strati di protezioni!


Che un maestro negli stadi avanzati del Mare Divino Realm fosse davvero così terrificante?


In quanto capo delle persone qui, il maestro della Pagoda Polaris mostrò un'espressione nervosa. Erano tutti in pericolo di fronte ad un visitatore non invitato!


Tuttavia quando vide Lin Ming, sussultò. Orrore e paura furono sostituiti da shock e incredulità.


Poi lo riempì un profondo senso di riverenza. Si inginocchiò a terra.


"Il suo sottoposto porge i suoi rispetti al maestro della Steppa!"


Il padrone della Pagoda di Polaris aveva riconosciuto Lin Ming. Quando Lin Ming aveva ucciso il precedente maestro, aveva nominato nuovi Anziani supervisori e Maestri di Pagode e lui era uno di loro.


Per quanto riguardava il cosiddetto 'supporto' del maestro della steppa, era l'incantesimo che Lin Ming aveva impiantato nei loro corpi. Se avessero pensato di tradire Lin Ming, l'incantesimo si sarebbe attivato e li avrebbe ridotti in cenere.


Ma era per questo che potevano essere considerati i fidi sottoposti di Lin Ming, a causa dell'incantesimo dei loro corpi. Se qualcuno avesse osato ucciderli, Lin Ming l'avrebbe saputo e nessuno nell'intera Steppa del Massacro aveva il coraggio di affrontarlo. La fama e il prestigio di Lin Ming erano fin troppo grandi. All'inizio aveva distrutto le trappole dei suoi nemici e li aveva massacrati come galline. Anche sotto l'assalto di due maestri al Mare Divino Realm, Lin Ming era riuscito a prevalere. Per quanto riguardava gli altri, tutto ciò che aveva dovuto fare era stato aprire il suo dominio ed erano tutti morti!


Come avrebbero osato ribellarsi contro una persona così terrificante?


"Maestro della Steppa? Questo giovane vestito di nero era il maestro della Steppa? Una delle persone più potenti nell'intero Sacro Continente dei Demoni?"


Quando gli altri Grandi Lord sentirono le parole del maestro della Pagoda di Polaris, rimasero tutti senza parole. Provavano la stessa sensazione di un ordinario Sacro Lord del Regno Divino che incontrava all'improvviso un grande Empireo.


Diversi di loro si inginocchiarono immediatamente a terra, ma altri rimasero impietriti.


"Apri la formazione, devo andare nell'Antico Abisso Demoniaco!"


Disse succintamente Lin Ming, senza preoccuparsi di come avrebbero risposto gli altri. Il tempo era un fattore fondamentale; poteva sentire che Tian Mingzi si avvicinava sempre di più!


"L'Antico Abisso Demoniaco?" Chiese confuso il maestro della Pagoda di Polaris. "Al momento sta attraversando un periodo di eruzione. Se ci entrerà ora..."


Ogni dieci o anche diverse decine di anni circa, l'Antico Abisso Demoniaco sarebbe eruttato. Questi eventi non sarebbero avvenuti con regolarità, e una volta che l'Antico Abisso Demoniaco fosse eruttato, ogni cosa al suo interno sarebbe perita!


Allo stesso tempo, dopo ogni eruzione, un'enorme quantità di divine ossa demoniache e altri tesori sarebbero fuoriusciti dall'Antico Abisso Demoniaco. Erano tesori per cui le persone della Steppa del Massacro avrebbero rischiato la vita.


Lin Ming si accigliò. L'Antico Abisso Demoniaco era estremamente misterioso. Nonostante la sua forza fosse di gran lunga superiore a quella dei deboli praticanti di arti marziali dei piani inferiori, nelle sue attuali condizioni era difficile prevedere cosa sarebbe successo una volta che si fosse avventurato nell'Antico Abisso Demoniaco!


"Aprila!"


Disse senza esitazione Lin Ming. Nonostante l'Antico Abisso Demoniaco fosse pericoloso, proseguire gli avrebbe dato un po' di speranza. Se invece fosse stato raggiunto da Tian Mingzi, sicuramente sarebbe morto!


"Sì... sì,,,"


Il maestro della Pagoda di Polaris annuì velocemente mentre si precipitava nella formazione dell'Antico Abisso Demoniaco.


Dopo aver messo i cristalli dei demoni del sangue negli incavi, la formazione iniziò ad attivarsi.


Mentre la formazione si attivava, una lieve voce risuonò vicino alle orecchie del Maestro della Pagoda di Polaris: "Presto arriverà un potente nemico. Se non vuoi essere coinvolto nel caos e morire, allora sbrigati e vattene da qui!"


Il maestro della Pagoda di Polaris rimase sbalordito. Un potente nemico? Non sapeva di chi stesse parlando, ma sottintendeva chiaramente che questa persona poteva annientare facilmente tutti i presenti.


Lin Ming sapeva che Tian Mingzi sarebbe apparso direttamente nella formazione. Se non ci fosse stato nessuno, allora naturalmente non avrebbe ucciso nessuno negli altri piani della Pagoda, avrebbe continuato ad inseguire Lin Ming a tutta velocità.


Nel momento in cui Lin Ming svanì, il giovane creò un sigillo formato dal potere della tribolazione del fulmine e del fuoco. Dopo che cadde sulla formazione, la fece esplodere, rovinandola completamente.


L'Antico Abisso Demoniaco era seppellito sotto le dodici Pagode Celesti. Se non avesse usato una formazione, anche se c'erano diversi modi per entrare, sarebbe stato molto problematico. Lin Ming non credeva che distruggere una formazione sarebbe stato sufficiente a fermare Tian Mingzi. Il Re del Mondo era specializzato nelle leggi dello Spazio. Anche se avesse dovuto percorrere decine di migliaia di chilometri verso il basso, ci avrebbe messo solo un attimo.


Il fatto che Lin Ming avesse distrutto la formazione spaventò il maestro della Pagoda di Polaris. Non sapeva cosa stava accadendo, ma fece immediatamente come gli aveva detto Lin Ming e se ne andò velocemente.


Mezz'ora dopo, una luce nera brillò nell'area. Lo spazio si lacerò Tian Mingzi apparì.


Guardò la formazione distrutta con un sorriso malvagio.
                                


                                



