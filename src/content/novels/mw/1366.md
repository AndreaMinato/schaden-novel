---
title: Capitolo 1366 – Appaiono Nove Stelle
pubDate: 2025-12-15T08:37:10.356Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Dato che era inseguito, Lin Ming non aveva scelta. Poteva solo fare questa scommessa disperata.


Tian Mingzi sarebbe arrivato al massimo entro un quarto d'ora. Sopportare il battesimo del potere della vitalità del sangue e permettere a Mu Qianxue di possedere il corpo della dea avrebbero avuto bisogno di molto più tempo.


Fortunatamente, dopo che Lin Ming aveva ottenuto parte dell'eredità dell'Empireo Sigillo Divino, le sue leggi del tempo avevano raggiunto la perfezione del quinto livello. Per lui creare un incantesimo temporale non era affatto difficile.


Una mossa del genere non era una formazione, perfino il vecchio Zhaohua poteva creare un incantesimo con un flusso del tempo 1:10, figuriamoci qualcuno come Lin Ming.


Tirò fuori una giada dei nove soli e iniziò a formare un incantesimo temporale. Una pallida tenda blu piombò dall'alto, accelerando il tempo all'interno con un ritmo 1:25.


Questo perché Lin Ming era ferito, altrimenti avrebbe potuto accelerarlo fino a 1:50.


Se Tian Mingzi li avesse raggiunti in un quarto d'ora, allora questo incantesimo temporale avrebbe dato circa sei ore a Lin Ming. Questo periodo di tempo doveva essere sufficiente.


"Senior, avrei una domanda da fare..." Mentre creava l'incantesimo, Lin Ming si girò verso il filo dell'anima.


"Chiedi pure."


"Vorrei sapere... Senior Empireo Primordius è davvero perito?"


Tutti i segni indicavano che probabilmente l'Empireo era morto nel pianeta Sky Spill, ma Lin Ming aveva difficoltà a credere che una persona del genere sarebbe morta.


L'anima residua scosse la testa, sospirando mentre diceva: "La determinazione e il destino dell'onorabile maestro sono imprevedibili, ma, durante quella grande guerra di 100.000 anni fa, i suoi avversari erano fin troppo potenti. Forse... è davvero perito..."


Quando l'anima parlava, si riempì di emozioni contrastanti. Anche se non poteva dire con sicurezza che l'Empireo fosse sopravvissuto, desiderava proprio che il suo maestro fosse sano e salvo. Se avesse avuto anche la minima speranza, allora non avrebbe mai detto che il suo maestro molto probabilmente era morto. Così, in altre parole, sembrava proprio che la situazione dell'Empireo Primordius fosse più che sfortunata.


"Sì, capisco." Questa risposta fece provare un po' di rimpianto a Lin Ming. Anche se l'Empireo Primordius fosse riuscito a salvarsi, al massimo sarebbe rimasta un'anima incompleta e sarebbe stato quasi impossibile resuscitare uno spirito partendo da un frammento.


Si girò verso Mu Qianxue e disse: "Apprendista Senior, iniziamo."


"Sì."


Mu Qianxue non esitò più. Andò di fronte alla bara e si inchinò profondamente davanti al corpo della dea. "Senior Imperatrice Celeste, oggi prenderò in prestito il suo corpo per farlo tornare alla vita. In futuro, se possibile, troverò sicuramente la sua anima eroica e la aiuterò a resuscitare."


Se la dea avesse davvero lasciato pezzi del suo spirito al mondo, allora radunarli e fonderli insieme con l'essenza spirituale forse le avrebbe permesso di resuscitare la dea. Ma per farlo si sarebbe dovuto raggiungere lo stadio delle Vere Divinità.


Mu Qianxue fluttuò verso l'alto mentre volava nel corpo della dea.


Per un po' fluttuò in alto nell'aria, i suoi lunghi capelli erano sparpagliati. Il suo corpo emanava un'aura brillante e vitale, vorticando attorno a lei.


Nel suo corpo c'era una terrificante forza vitale e del sangue, ardenti come un inferno. Questa sorta di vitalità era estremamente terrificante per il freddo yin di un'anima.


Questo era il motivo per cui i fantasmi avrebbero scelto di possedere dei corpi pieni di energia yin. Quelli pieni di vita e di sangue venivano evitati quanto più potevano.


Mu Qianxue impallidì. Dopo essere stata colpita dalla vitalità, la sua anima divina era quasi caduta nel caos. Tuttavia strinse i denti e continuò ad avanzare.


Non troppo lontano, l'anima residua guardò la scena stupita. Non sapeva che il talento di Mu Qianxue fosse così terrificante. Anche tra i discendenti di Empirei sarebbe stata straordinaria.


Ma per quale motivo il suo corpo mortale sarebbe stato distrutto.


Era incredibilmente raro che due persone così talentuose come Lin Ming e Mu Qianxue apparissero in un mondo dei piani inferiori. Lo spirito residuo aveva pensato che nessuno a questo mondo sarebbe riuscito ad ottenere le eredità lasciate dall'Empireo Primrodius. Dopotutto le possibilità che un guerriero impareggiabile nascesse nel pianeta Sky Spill erano semplicemente troppo basse.


Ma ora, c'era stato un ribaltamento di eventi bizzarro. Che in questo mondo esistessero davvero il karma e la causalità? Il cielo aveva deciso di non abbandonare l'Empireo Primordius e quindi aveva creato questa ultima occasione fortunata per lui?


"Apprendista Senior, permettimi di sopportare l'impatto di questa vitalità del sangue per te!"


Lin Ming non osò trattenersi e scatenò la sua forza.


"Potere della vitalità del sangue, entra nel mio corpo!"


Con un grido, un fiume rosso sangue ululò come un drago sanguigno e si precipitò in Lin Ming!


Questo fece sussultare l'anima residua. Questa era la vitalità del sangue di un Empireo!


Se non avesse potuto sopportarla, forse le fondamenta stesse della sua vita sarebbero state annientate.


Mu Qianxue non era nient'altro che una forma di vita basata sull'energia Yin; non avrebbe potuto sopportare troppa vitalità, specialmente quella potente contenuta nel cuore dell'Empireo Primordius. Questa energia poteva ridurre facilmente in cenere qualsiasi fantasma o spirito. Ora, poteva solo lasciare che fosse Lin Ming a risucchiarla via. Primo, avrebbe aiutato Mu Qianxue e, secondo, era anche qualcosa che Lin Ming doveva fare assolutamente.


Il corpo mortale della dea sarebbe stato preso da Mu Qianxue.


E il potere della vitalità del sangue sarebbe appartenuto a Lin Ming!


Il potere del sangue entrò nel suo corpo, precipitandosi come un fiume di lava bollente nei suoi vasi sanguigni. Lin Ming sentì il suo corpo diventare sempre più bollente, come se fosse entrato in una caldaia. Tutti i suoi punti di agopuntura si aprirono, rilasciando scie di vapore ardente. Ogni respiro che rilasciava era più caldo del fuoco.


Questi flussi ardenti si trasformarono in puro potere vitale che si dissipò.


Lin Ming strinse i denti e sigillò tutti i suoi punti di agopuntura, contenendo questa vitalità nel suo sangue e raffinandola a forza!


Questo era per evitare di sprecarla. Tuttavia questo mise sotto pressione ancora di più il suo corpo. Se avesse sprecato un po' della vitalità, sarebbe stato meno in svantaggio. Ma ora il suo corpo era diventato rosso come un'aragosta bollita. L'energia tirannica e brutale attaccò tutti i meridiani e i vasi sanguigni di Lin Ming. Anche se aveva aperto le Otto Porte Nascoste e aveva assorbito il midollo di drago, rendendo il suo corpo incredibilmente resistente, i suoi vasi sanguigni esplosero e i suoi meridiani furono lacerati.


L'Empireo Primordius molto probabilmente era stato uno dei padroni precedenti della Perla Demoniaca. Questo era anche il motivo per cui poteva coltivare sia il corpo che l'energia e aprire le Nove Stelle del Palazzo del Dao. Si poteva immaginare quanto sarebbe stato formidabile il potere della sua vitalità. Anche se avesse lasciato solo il suo cuore, il potere della sua vitalità poteva distruggere il fuoco vitale di un Sacro Lord o di un Re del Mondo.


A meno che uno non fosse un Empireo, nessuno sarebbe stato abbastanza coraggioso da assorbire forzatamente il cuore lasciato da Primordius.


Ma ora Lin Ming stava direzionando questo potere nel suo corpo. Poteva farlo perché il cuore non stava resistendo.


Anche Mu Qianxue era in una situazione del genere. Il corpo della dea non la rifiutò, altrimenti Mu Qianxue sarebbe stata ridotta da tempo in cenere.


L'accettazione del cuore del grande imperatore e del corpo della dea non dipendevano dal permesso dell'anima residua e quindi potevano essere definiti parte del fato e del Samsara.


Quando lo spirito vide accadere tutto questo, non poté che mormorare: "Questo Lin Ming e la sua apprendista Senior sono entrambi individui incredibili... mi chiedo che esperienze abbiano fatto..."


Si poteva dire che poter trovare ed entrare in questa tomba, scoprendo le eredità dell'Empireo Primordius e della dea, era stata una grande fortuna per Lin Ming e Mu Qianxue. Ma, da un altro punto di vista, il loro arrivo era stata un'occasione fortunata per l'Empireo Primordius e la dea.


Queste eredità erano estremamente importanti e i requisiti per i loro discendenti erano molto elevati. Voler trovare un successore adatto non era più facile a dirsi che a farsi?


Non era necessario solo talento, ma anche moralità.


L'Empireo Primordius non voleva che la sua eredità finisse in una zona di caccia al tesoro del Regno Divino, non desiderava che le persone si massacrassero per raggiungerla, né voleva che delle vecchie scarpe venissero qui attirate dalle dicerie.


Ciò che desiderava era un discendente che condivideva il suo stesso destino, una persona che poteva ricevere la sua eredità.


A questo punto Lin Ming era la scelta più appropriata.


Il tempo passò lentamente.


Durante il processo straziante di assorbimento, Lin Ming ottenne grandissimi vantaggi. L'essenza di sangue e la forza vitale che aveva bruciato si stavano ripristinando rapidamente.


Da un solo 40%, stava arrivando al 50%, 60%, 70%...


Meno di un'ora dopo, la sua essenza di sangue era stata ripristinata al 90% e stava quasi guarendo completamente.


Un'altra ora dopo si riprese completamente e poi la vitalità del sangue di Lin Ming continuò a crescere.


In quel momento Lin Ming aveva già connesso il limite tra la vita e la morte e le Porte della Vita e della Morte si erano aperte completamente. Le Otto Porte Nascoste erano state liberate e, ora, senza nessun posto dove andare, questa vitalità del sangue iniziò ad impattare sul suo corpo.


In quel momento tutta la vitalità del sangue di Lin Ming sembrò volersi condensare in una perla.


Un avvenimento così strano lo fece tremare. Tutto cadde nell'oscurità, poi lui stesso si sentì arrivare in uno spazio completamente nero. Sopra di esso c'erano nove stelle, ognuna di esse brillava radiosa, illuminandolo.


Dopo che questa luce cadde su di lui, Lin Ming sentì tutti i suoi muscoli stendersi, risuonando con queste nove stelle.


Queste sono...


Lin Ming sussultò. Che queste fossero le leggendarie Nove Stelle del Palazzo del Dao?


Le nove stelle brillavano in alto nel cielo. Il loro bagliore sembrava un fiume in piena che sorvolava l'universo.


Lin Ming aveva la sensazione che, finché avesse sollevato la mano, avrebbe potuto toccare quelle stelle. Ma in realtà erano incredibilmente lontane, era impossibile per lui anche solo sfiorarle.


Alla fine le vide soltanto, era ben lontano dal raggiungere quello stadio.


Questo evento comunque allargò le sue vedute. Avrebbe portato grandi benefici al suo futuro della coltivazione.


Prima d'ora le Nove Stelle del Palazzo del Dao non erano nient'altro che un enigma per Lin Ming. Non sapeva dove procedere o trovarle.


Ma ora aveva visto le vere Nove Stelle del Palazzo del Dao. Se non altro aveva una direzione generale per guidare la sua strada delle arti marziali.


Il cielo stellato scomparì e le nove stelle tornarono nelle loro case distanti. Tutto ritornò alla tranquillità.


In quel momento Lin Ming era chinato su un ginocchio, il suo corpo era fradicio di sudore. E accanto a lui, il filo spirituale del discepolo dell'Empireo Primordius era così scioccato da essere rimasto ammutolito.


Ciò che aveva sperimentato Lin Ming non era un'illusione. In realtà, in quel breve momento, erano apparse davvero nove stelle e lo avevano illuminato!


Anche il discepolo dell'Empireo Primordius coltivava sia il corpo che l'energia. Sapeva cosa significava questa scena.


"Le Nove Stelle del Palazzo del Dao. Nove Stelle Celesti, ognuna che corrisponde ad un palazzo del dao nel corpo di un praticante di arti marziali... ha davvero visto così facilmente le Nove Stelle ad una così giovane età?"
                                


                                



