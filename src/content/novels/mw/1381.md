---
title: Capitolo 1381 – Trasformare il Divino Palazzo
pubDate: 2025-12-15T08:37:10.359Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming sollevò con cautela la Perla Demoniaca, l'oggetto era piccolo, ma era pesante come una montagna.


Conteneva un'essenza almeno dieci volte superiore a quella della Perla Demoniaca che aveva trovato prima!


Questa non era una replica, ma una Perla Demoniaca formata dalla vitalità del sangue di 100 milioni di anni usando la l'artefatto autentico.


"Giovane, questa perla contiene una vitalità del sangue quasi infinità. È un tesoro supremo per ogni praticante di arti marziali della trasformazione del corpo. Oggi la passerò a te. Devi usarla con attenzione e saggezza; non superare i limiti di sopportazione del tuo corpo. Inoltre, nell'anello ho lasciato molte pillole e tesori spirituali, insieme alle mie conoscenze e i miei metodi di coltivazione accumulati nei miei 10 milioni di anni di vita. Oggi condividerò tutto questo con te. Devi rispettare la mia ultima volontà. Quando la grande calamità dell'umanità arriverà, devi contribuire con le tue forze. Perdere la Perla Primordiale è stato l'errore più grande della mia vita. Se mai un giorno sarà possibile, devi riprenderla e restituirla alla razza umana, e cercare un paradiso per la razza degli dei rimasta orfana."


Le parole dell'Empireo Primordius portavano un forte senso di desolazione. Nonostante desiderasse che il suo successore riuscisse ad esaudire questi desideri, probabilmente aveva detto queste parole solo per confortarsi.


In realtà non pensava che il suo erede potesse riprendere la Perla Primordiale. Era semplicemente troppo difficile, una missione che richiedeva rendersi nemica un'intera razza. Inoltre la forza dei saggi superava quella dell'umanità!


Nemmeno l'Empireo Primordius aveva avuto una capacità del genere.


Quando finì di parlare, in quel momento il Portale di Primordius iniziò a tremare. In quel momento tutta l'energia primordiale che inondava lo spazio nella Campana di Primordius e nei dintorni iniziò a riempire questo tempio.


La Campana di Primordius rientrò nel tempio e fu appesa al suo centro!


L'incantesimo attorno al tempio svanì. Il campo visivo di Lin Ming si espanse e scoprì di essere arrivato in un enorme Palazzo Divino.


Questo Palazzo Divino era alto mille piedi, emanava un'atmosfera magnifica ed era pieno di incisioni dorate e di giada.


Esaminandola più attentamente, Lin Ming scoprì che questa sala era formata completamente da cristalli del sole viola. inoltre sembrava scolpita da un enorme pezzo di cristallo.


I cristalli del sole viola erano meno preziosi delle giade dei nove soli, ma avevano comunque un certo valore.


In passato, quando Lin Ming era andato nel Palazzo Imperiale Immemore, aveva visto la Formazione di Sigillo Divino. Era formata da innumerevoli cristalli del sole viola e formava il carattere del suo nome.


I cristalli del Palazzo di Primordius erano molti di meno.


Non solo la struttura principale dell'edificio era formata da cristalli del sole viola, ma c'erano molti altri oggetti preziosi che erano tesori straordinari.


Non solo, ma sulle pareti del Palazzo Divino c'erano molti murali, dovevano essere opera dell'Empireo Primordius e tutti contenevano l'aura delle leggi del caos primordiale. Nonostante sembrassero delle mere immagini, se uno li avesse osservati e studiati a sufficienza, avrebbe ottenuto guadagni significativi.


Se un giovane genio dalla grande percezione fosse stato ispirato da questi murali, non sarebbe strano poter fare un improvviso avanzamento di stadio.


Se uno di questi murali fosse stato in una Terra Sacra di un Grande Re del Mondo, sarebbe stato un tesoro inestimabile, una delle eredità più importanti.


A parte questi murali e ornamenti, dietro il Divino Palazzo c'era un giardino di medicine. Dopo 100.000 anni la maggior parte delle piante avevano raggiunto la loro maturità. Queste piante miracolose emettevano fragranze che rinfrescavano lo spirito. Se uno le avesse odorate, si sarebbe sentito rinvigorito. Se un mortale avesse sentito il loro profumo, non solo gli si sarebbe allungata la vita, ma avrebbe ampliato la sua mente. In alcune storie, scolari poveri erano andati alla ricerca di un tesoro immortale e, respirando una fragranza immortale, avrebbero risvegliato la loro mente e sarebbero diventati i migliori studiosi della nazione.


'<em>'Questo Divino Palazzo... è davvero un tesoro inestimabile. Dovrebbe essere dov'è vissuto in passato l'Empireo Primordius!</em>'


Pensò Lin Ming all'improvviso. In questo palazzo si potevano vedere i segni lasciati dall'Empireo. Tutti questi ornamenti e il mobilio presumibilmente era stato deciso in base alle preferenze di Primordius.


Al momento Lin Ming era nella sala di livello più alto del palazzo. Sembrava che la prova che l'Empireo avesse stabilito in passato si svolgesse nel Divino Palazzo.


Quando Lin Ming aveva sopportato la prova, visto che l'aria era piena di energia primordiale e c'erano barriere, non era riuscito a vedere chiaramente la struttura, ma ora poteva vedere i suoi veri colori.


"Quanto è lussuoso!"


Lin Ming sospirò con emozione.


In quel momento la voce dell'Empireo Primordius risuonò di nuovo: "Giovane! Ora puoi raffinare il Portale di Primordius. Una volta che lo farai, questo Divino Palazzo di Primordius sarà la tua dimora! C'è una formazione spaziale al suo interno, quindi potrai rimpicciolirlo o allargarlo come desideri. Ci sono anche delle formazioni temporali che ti permetteranno di controllare il flusso del tempo. Puoi anche usarlo come come nave spirituale per attraversare il vuoto e viaggiare fuori! Una volta che attiverai la grande formazione del palazzo, nessuno al di sotto dello stadio di Empireo potrà distruggere gli scudi. Naturalmente questo però solo se potrai fornire abbastanza energia all'edificio!"


Le poche parole di Primordius riempirono di gioia Lin Ming.


Nessuno al di sotto dello stadio di Empireo avrebbe potuto irrompere in questo palazzo!


Questa era proprio una grazia dal cielo. La struttura non era invincibile, dopotutto una volta consumata tutta l'energia, allora Lin Ming avrebbe avuto difficoltà a fuggire, ma questo gli avrebbe fatto guadagnare molto tempo. Forse avrebbe avuto perfino l'occasione di usare il palazzo per attraversare il vuoto e scappare!


Poteva anche essere usato come nave spirituale.


Inoltre non bisognava essere dei geni per capire che questo palazzo era molto più veloce di una normale nave spirituale! Una volta che avesse iniziato a spostarsi, solo un Empireo avrebbe potuto sperare di tenere il passo con Lin Ming.


E d'ora in avanti avrebbe potuto considerarlo la sua tenuta?


Come poteva Lin Ming non essere entusiasta? Anche se era invincibile tra i suoi coetanei, la differenza tra di lui e la vecchia generazione era troppo vasta.


Non aveva un grande supporto come Bing Meng, Xiao Moxian e gli altri come loro. Avevano Empirei a fornire da deterrenza e spesso avevano la protezione di Grandi Re del Mondo.


Questa era uno dei punti deboli più fatali di Lin Ming. Altrimenti non sarebbe stato inseguito da Tian Mingzi fino a quel punto.


Ma ora, con il palazzo sotto il suo controllo, era tutto diverso. D'ora in avanti non avrebbe dovuto avere scrupoli. Anche se avesse incontrato il vero Tian Mingzi, non avrebbe avuto paura di lui.


Mentre sondava l'ambiente attorno, Lin Ming scoprì che il Portale di Primordius che aveva guardato per tutto questo tempo era di fronte a lui. Era l'entrata principale di questa grande sala.


E questa grande sala doveva essere il posto in cui l'Empireo Primordius si era isolato a coltivare in passato.


La stanza più importante di un praticante di arti marziali non era la camera da letto, quella per i ricevimenti o gli incontri, ma quella per coltivare. Quest'area usava il portale come entrata ed era lastricata da innumerevoli formazioni, inondando di energia lo spazio. In termini di aree di allenamento questa era la migliore in assoluto. Coltivando qui, avrebbe ottenuto il doppio dei risultati con metà degli sforzi!


Lin Ming lasciò la stanza e si rivolse verso il portale, questa struttura dall'aspetto semplice era proprio di fronte alla Campana di Primordius, come un monumento immortale.


Di fronte a questo oggetto divino pieno di innumerevoli misteri e anche forgiato dall'Empireo in persona, Lin Ming non osò mostrare la minima sicurezza.


Disse contento: "Divino Palazzo di Primordius, Portale, d'ora in avanti mi accompagnerete! Oggi sono piccolo e debole, e troverò rifugio in voi. Ma in futuro, quando la mia fama aumenterà, brillerete grazie a me!"


"Portale di Primordius, vieni!"


Lin Ming si tagliò il polso e versò un briciolo della sua essenza di sangue!


Usare l'essenza di sangue era il metodo più affidabile per legare il portale, così gli altri non avrebbero potuto rimuoverlo a forza.


<em>Omm!</em>


Il Portale di Primordius iniziò a tremare e l'intero palazzo fece lo stesso.


Raffinare il Portale di primordius non era affatto facile, né semplice. Un normale praticante di arti marziali non ci sarebbe riuscito. Perfino Tian Mingzi non avrebbe avuto la capacità di farlo.


Tuttavia Lin Ming aveva già ottenuto l'approvazione dell'Empireo Primordius e conosceva anche il dao primordiale. Solo qualcuno come lui poteva lasciare il suo marchio sul Portale di Primordius.


L'essenza di sangue bruciante cadde sui motivi delle leggi del grande Dao, circolando attorno ad essi fino a formare un loto rosso.


A questo punto, la mente di Lin Ming si fuse con il Divino Palazzo di Primordius. Sembrava che fosse diventata un'estensione del suo corpo. Divenne consapevole di ogni incantesimo, formazione, regola e proibizione.


Inoltre poteva vedere chiaramente ogni angolo del palazzo.


E in quel momento vide Mu Qianxue.


Era isolata in una sala separata, incapace di andarsene.


Anche lei era rimasta lì per tre interi anni!


Durante un periodo di tempo così lungo, un mortale normale sarebbe già impazzito. Ma dall'inizio alla fine, Mu Qianxue era rimasta tranquilla e placida.


Dopo che Lin Ming era stato coperto dalla Campana di Primordius, non c'erano state notizie di lui. Mu Qianxue si era un po' preoccupata, ma aveva una fiducia assoluta nei confronti del giovane. Secondo lei, se Lin Ming non avesse potuto completare la prova, allora nessuno avrebbe potuto ottenere l'eredità di Primordius. Anche se mancassero altri 3,6 biliardi di anni alla prossima calamità, non sarebbe mai stata trasmessa a nessuno.


Quindi, per questi tre anni, Mu Qianxue era rimasta a coltivare con calma. Questa sorta di attesa richiedeva un'enorme pazienza, ma lei non aveva mai mostrato fretta o ansia durante questo periodo di tempo. Era sempre più fiduciosa che più fosse passato del tempo e più Lin Ming avrebbe ottenuto grandi risultati nella prova. Forse quando Lin Ming fosse uscito, non sarebbe più riuscita a rivaleggiare con lui.


Mu Qianxue non voleva essere seminata. Altrimenti, se avesse incontrato qualche pericolo mortale, non sarebbe riuscita ad aiutarlo. Ad esempio, quando Tian Mingzi l'aveva inseguito, lei aveva potuto solo guardare impotente mentre Lin Ming aveva bruciato oltre la metà della sua essenza di sangue, al punto da aver esaurito il suo potenziale ed essere quasi morto.


Mu Qianxue non desiderava che accadesse mai più.


Così, negli ultimi tre anni, aveva coltivato diligentemente, fondendosi lentamente con il corpo mortale della dea e migliorando anche la sua coltivazione.


In origine era ad un passo dal diventare un Re del Mondo. Ora che aveva un corpo, i suoi progressi erano diventati velocissimi!


Proprio mentre Mu Qianxue si stava concentrando profondamente. Sentì lo spazio di fronte a lei distorcersi all'improvviso. Un momento dopo, Lin Ming entrò nella sala all'improvviso, come se si fosse teletrasportato lì.


"Lin Ming!"


Mu Qianxue rimase scioccata e poi si riempì di gioia.


Nonostante la sua mentalità fosse stata perfetta in questi ultimi tre anni, era impaziente di rivederlo. Ora che Lin Ming era tornato, non solo era sano e salvo, ma era diventato molto più forte!


Era davvero un'occasione per essere contenti.


"Apprendista Senior, ti ho fatto aspettare a lungo." Disse con un tono colpevole Lin Ming. Quando aveva accettato la prova di Primordius, aveva fatto rimanere in isolamento Mu Qianxue per tre anni. Non pensava che sarebbe accaduta una cosa del genere.


"Non importa, posso coltivare ovunque sia. Di solito quando mi isolavo, non era strano passare dieci anni così."
                                


                                



