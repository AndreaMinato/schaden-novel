---
title: Capitolo 1396 - Leggere i Ricordi
pubDate: 2025-12-15T08:37:10.361Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Monte Potala aveva tre grandi sezioni di monasteri. I primi due gruppi erano gestiti da due Empirei che risiedevano lì. Uno era il monastero delle preghiere calmanti e l'altro era quello del combattimento.


Per quanto riguardava l'ultimo gruppo, era chiamato montagna della Genesi. Era l'area dove risiedevano i discepoli esterni e i visitatori. C'erano 360.000 dimore che erano divisi in 720 monasteri centrali.


Un agglomerato così enorme di monasteri poteva essere contenuto in un solo anello spaziale. Questo perché l'idea della Genesi dello Spazio proveniva dal Monte Potala.


L'Empirea Sogno Divino al momento risiedeva nella Montagna della Genesi, viveva in uno dei quattro grandi regali palazzi celesti.


Tutti i giovani monaci buddisti avevano lasciato questo enorme palazzo. Ora era stato rimpiazzato dai discepoli del Palazzo di Sogno Divino, tutte donne.


L'Empirea Sogno Divino aveva appena finito di lavarsi e di cambiarsi. Quando i suoi piedi rosei percorsero la sala principale, ogni passo che faceva creava increspature. In realtà, se uno l'avesse guardata con attenzione, poteva vedere che i suoi piedi non stavano nemmeno toccando il terreno. Nemmeno una fata poteva reggere il confronto con lei.


"Onorabile maestra, Lin Ming desidera parlarle!"


Disse una discepola vestita di bianco inchinandosi.


"Lin Ming?" L'Empirea ne fu sorpresa: "Lascialo entrare."


Sia il Palazzo di Sogno Divino che la Montagna della Genesi, il palazzo interno dell'Empirea era una terra in cui potevano passare solo le donne. Tuttavia Lin Ming era la sola eccezione.


Dopo aver ottenuto una risposta, Lin Ming entrò nel Regale Palazzo Celeste e mentre camminava poteva sentire un'aura ricca e pura piena di spirito combattivo precipitarsi verso di lui.


Si guardò attorno. Sia le pareti che il pavimento era lastricato di mattoni rossi ben disposti. Queste piastrelle erano piene di lievi marchi; erano rune buddiste.


Le rune buddiste erano un tipo di sigilli del Grande Dao. Formavano un sistema autonomo ed erano estremamente misteriosi.


E questi mattoni non erano stati creati con metodi ordinari, erano antiche pietre divine che erano state cotti e temprati con sangue demoniaco.


I buddisti erano compassionevoli, ma questo non significava che non avrebbero ucciso. In effetti esisteva anche la via dei budda specializzata nella guerra. Nella loro fede, c'erano Asura Divini che determinavano il destino degli altri. Se qualcuno della via demoniaca non poteva essere convertito, allora i buddisti li avrebbero eliminati direttamente.


Tutti i mattoni attorno a Lin Ming erano stati macchiati da sangue demoniaco ed emanavano un'aura violenta e assassina. Se qualcuno dalla mentalità debole fosse entrato qui, le illusioni avrebbero affollato la sua mente e alla fine sarebbe caduto in un'illusione. Qualcuno dal cuore fermo invece avrebbe potuto temprare la sua mente. Un discepolo buddista poteva usarli perfino per affinare la sua natura.


Calma! Pazienza! Zen!


Erano tutti aspetti della natura di un discepolo buddista.


"Quanto è magnifico il monte Potala. Anche camminare per questi corridoi è un allenamento. Se un fantasma solitario capitasse qui, sarebbe disperso dall'energia del sangue qui. Questa sorta di eredità è davvero terrificante!"


Lin Ming sapeva già che il monte Potala aveva una storia di 3,6 miliardi di anni e aveva anche sperimentato l'ultima grande calamità. Tuttavia, solo entrando nelle vere profondità della setta aveva capito profondamente quanto era potente.


Se queste piastrelle fossero state poste in una Terra Sacra del Re del Mondo, anche se non erano tesori inestimabili, il costo per crearle sarebbe stato strabiliante. Anche così, il Monte Potala le aveva usate per lastricare il pavimento e le pareti. Questo perché le avevano accumulate nel corso della sua lunga storia.


Quando Lin Ming arrivò nel palazzo interno dell'Empirea Sogno Divino, si inchinò rispettosamente: "Il discepolo Lin Ming porge i suoi saluti a Senior Sogno Divino."


"Cosa succede?" Sogno Divino lo guardò.


Lin Ming disse con umiltà: "Desidero prendere in prestito il corpo del Re del Mondo della razza dei saggi."


Lin Ming spiegò direttamente lo scopo della sua venuta. Aveva una certa fiducia nei confronti dell'Empirea. Pensava perfino che se fosse scoppiato un conflitto finale e l'umanità stesse per iniziare la sua ultima guerra, le avrebbe dato il Cubo Magico.


Nonostante il Cubo Magico fosse un tesoro prezioso, la sopravvivenza della razza umana era di gran lunga più importante. Le sue fondamenta erano importanti, se l'umanità fosse stata distrutta, allora sarebbe rimasto solo lui. Lin Ming avrebbe perso ogni persona su cui fare affidamento e i suoi cari sarebbero stati completamente annientati.


"Oh?" Sogno Divino guardò Lin Ming con un'espressione incredula. Poi, dopo un breve periodo di silenzio, senza dire una parola fece un cenno e fece volare il corpo del Re del Mondo verso Lin Ming: "Prendilo!"


La risolutezza della donna sorprese il giovane. Non dovette nemmeno usare la scusa che aveva preparato.


"La ringrazio Senior."


L'Empirea indicò un tempio laterale: "Qualunque cosa tu desideri fare, potrai isolarti lì a farlo."


Poi la donna si girò con noncuranza e se ne andò, lasciando quest'area a Lin Ming.


Quando entrò, il giovane scoprì che c'era una formazione meravigliosa che formava un piccolo mondo separato. Non avrebbe dovuto preoccuparsi di essere spiato.


"Senior Sogno Divino ha proprio il portamento di un vero capo." Disse Mu Qianxue dallo spazio del Cubo Magico. "Una persona normale ti avrebbe chiesto perché volevi il cadavere e cosa avevi intenzione di farci. Dopotutto è irragionevole chiedere un corpo se non puoi scoprire niente di esso."


"Ma, Sogno Divino non ha fatto nessuna domanda perché si fidava di te e sapeva che, se avessi voluto quel corpo, sicuramente ci doveva essere un motivo. Data la tua coltivazione, normalmente non riusciresti ad ottenere risultati; se hai la sicurezza di poter sondare quel mare spirituale, allora devi possedere un tesoro che supera di gran lunga il tuo stadio. In altre parole, uno dei tuoi più grandi segreti. Quindi l'Empirea Sogno Divino non ti ha chiesto nulla e ti ha dato direttamente il cadavere, dandoti anche l'opportunità di isolarti!"


"Sembra che sia così." Lin Ming annuì. Se qualcuno avesse voluto prendere il suo segreto, sarebbe stata una persona feroce e ambiziosa. Ma qualcuno come l'Empirea Sogno Divino aveva un punto di vista ampio quando l'universo. Solo una persona del genere poteva condurre l'umanità in questi tempi duri e unire ogni organizzazione. Avere un capo del genere era davvero una grande fortuna per l'umanità.


Lin Ming sentì un profondo senso di ammirazione nei confronti dell'Empirea. Sia troncare la sua anima per reincarnare una sua personificazione e avanzare allo stadio di Vera Divinità, sia guidare l'umanità per superare questa grande calamità richiedevano un grandissimo coraggio!


Lin Ming usò la sua percezione divina per sollevare il cadavere del Re del Mondo a mezz'aria. Anche Mu Qianxue era apparsa dal Cubo Magico. Fluttuava di fronte a lui, i suoi lunghi capelli ondeggiavano come luce divina tra le sue sopracciglia.


Per attivare il Cubo Magico e leggere i ricordi di un Re del Mondo bisognava sciogliere i sigilli che legavano la sua mente. Non sarebbe stato affatto facile e richiedeva l'aiuto di Mu Qianxue.


La connessione di Lin Ming con il Cubo Magico stava diventando sempre più stretta, ma era ancora ben lontana dallo stimolare l'artefatto stesso.


La comparsa del Sacro Figlio di Zaohua aveva inquietato profondamente Lin Ming.


Il Sacro Figlio era solo un Lord dei Saggi, eppure poteva già attivare la Perla Primordiale.


E visto che il Sovrano dei Saggi aveva permesso a suo figlio di usare la Perla Primordiale, questo dimostrava che i saggi si fidavano profondamente di lui.


Anche se erano considerati entrambi membri della giovane generazione delle loro rispettive razze, il sacro figlio di Zaohua era molto più avanti di Lin Ming.


Come poteva ammettere la sconfitta così? Se avesse voluto superare questa grande calamità, allora ciò che doveva fare era... ottenere il controllo completo del Cubo Magico!


Dopo aver fatto un respiro profondo, Lin Ming evocò il suo spirito da battaglia.


Lo spirito da battaglia color oro scuro aveva già assunto una lieve tinta blu; questo significava che si stava avvicinando al livello di uno spirito da battaglia blu.


Con il suo supporto, il Cubo Magico nel corpo di Lin Ming iniziò a tremare.


L'espressione di Mu Qianxue era solenne. Formò dei sigilli con le mani che volarono nel mondo interno di Lin Ming, aiutandolo a stabilizzarsi. Era davvero cresciuta moltissimo in questo periodo; era difficile immaginare quali fossero i suoi limiti.


In quel momento, una luce nera brillò nelle profondità del dantian di Lin Ming, . Il giovane poteva sentire che il Cubo Magico nel suo corpo si stava muovendo.


Le rune incise sulla superficie del Cubo Magico sembrarono prendere vita. Ogni sorta di sigillo brillante fluttuò fuori, volando nello spazio circostante.


Questi sigilli non emanavano una grande forza, ma mentre danzavano nell'aria, facevano tremare il vuoto. Finché Lin Ming avesse riversato la sua energia in essi, avrebbe potuto distruggere lo spazio!


"Via!"


Lin Ming sporse le mani in avanti. Molti sigilli volarono nel cadavere del saggio, puntando al suo mare spirituale.


Sentì la sua mente tremare. Innumerevoli ricordi si precipitarono verso di lui. Sussultò e impallidì.


"Lin Ming..." Disse Mu Qianxue, un po' preoccupata. Al suo attuale livello, era rischioso leggere direttamente i ricordi di un Re del Mondo, anche con il suo aiuto. Se avesse incontrato un incidente mentre affrontava il flusso tumultuoso della memoria, allora avrebbe perso sé stesso e non sarebbe più riuscito a separare i suoi ricordi da quelli dell'altra persona.


Questo era completamente diverso rispetto a leggere i ricordi di Tian Mingzi. Quelli della personificazione di Tian Mingzi erano solo un piccolo frammento. E ora queste erano tutti i ricordi di un re del Mondo.


Durante questo fiume impetuoso, Lin Ming stava ripercorrendo la vita del Re del Mondo.


Vide molte scene caotiche, tutte incredibilmente vivide, come se le avesse sperimentate lui stesso. In quell'istante il suo sguardo si spense e quasi perse sé stesso, pensava di essere quel saggio.


A Mu Qianxue si strinse il cuore. In quel momento lo spirito da battaglia primordiale scintillò tra le sopracciglia di Lin Ming, poi si accese come un faro, mostrando la via.


Immediatamente lo sguardo di Lin Ming tornò lucido.


Mu Qianxue fece un sospiro di sollievo. In termini di volontà, una persona normale non poteva reggere il confronto con Lin Ming.


Lin Ming esaminò silenziosamente i ricordi. Dalla nascita fino all'età adulta, guardò la crescita del Re del Mondo.


Questo era milioni di volte più informativo dei dati scorti da una confusa tecnica spirituale di sonda dell'anima; era quasi come se Lin Ming stesse rivivendo la vita del saggio.


Il processo fu estremamente lento visto che richiedeva una grande quantità di energia e un lunghissimo periodo di tempo. Anche se la volontà di Lin Ming era formidabile e aveva studiato la legge del Sogno Divino, un utilizzo così grande di energia aveva fatto impallidire le sue labbra e il suo viso.


Mu Qianxue posò silenziosamente la mano sulla schiena di Lin Ming, sostenendolo.


"Trovati, sono qui."


Lin Ming scoprì i molti ricordi sigillati del Re del Mondo. Con un ruggito, lo spirito da battaglia primordiale fu stimolato fino al limite. I sigilli del Cubo Magico si precipitarono verso di loro, provocando una potente esplosione.


Lin Ming tremò e il sangue iniziò a scorrere dal suo naso.


Il cadavere del Re del Mondo fu respinto all'improvviso. Lin Ming crollò a terra ansimando pesantemente.


"Com'è andata?" Chiese frettolosamente Mu Qianxue.


"Benissimo! Ho trovato una grande quantità di informazioni e ho anche scoperto cosa stanno temendo!"


"Prima che il Muro del Sospiro Divino che divide il nostro mondo dai saggi crollasse, quello che separa i saggi dagli spirita si è già disintegrato da tempo. Al momento, la razza dei saggi e degli spiriti sono come l'acqua e il fuoco; può scoppiare una guerra da un momento all'altro. L'attenzione delle Vere Divinità è spostata sulla razza degli spiriti e non osano sacrificare con noncuranza nemmeno gli Empirei. Non solo, ma le attuali condizioni della razza dei saggi è molto più complessa di quanto immaginavamo."
                                


                                



