---
title: Capitolo 1400 – Rifiuto
pubDate: 2025-12-15T08:37:10.362Z
tags:
    - mw
---


<strong><em>*Ding ding* OFFERTA DI NATALE! </em></strong><em>Dal 24 dicembre al <strong>3</strong> gennaio, uscirà un capitolo in più ogni 3 euro!</em>


<em>Capitolo regolare,
0 capitoli in coda, 0/5
-Schadenfreude</em>


La forza degli umani era inferiore a quella dei saggi perfino nel Monte Potala. Se fosse scoppiato un conflitto, qualcuno avrebbe dovuto proteggere Lin Ming, ma questo punto debole avrebbe influenzato la loro forza combattiva.


Il Lord Distruttore Celeste fece un cenno, sottintendendo che non voleva permettere a Lin Ming di entrare.


In quel momento però l'Empirea Sogno Divino disse: "Granmaestro Senza Limiti, glielo permetta..."


"Mm?" Il Lord Distruttore Celeste alzò le sopracciglia, sorpreso.


L'Empirea Sogno Divino rispose: "Se scoppierà un conflitto, lo proteggerò io."


La posizione della donna era superiore a quella del Lord Distruttore Celeste, del Budda Senza Limiti e dell'Imperatore Shakya; poteva essere perfino definita il capo di tutta l'umanità.


Naturalmente il Lord Distruttore Celeste non avrebbe rifiutato la richiesta di Sogno Divino. Si accigliò e disse con una trasmissione di vera essenza: "A che servirebbe permettere a quel giovane di venire? Credi che sarà così eloquente da fare ritirare la razza dei saggi dal Regno Divino?"


Era serio. Al momento la forza era la sola pedina di scambio sul tavolo delle trattative. Tutto il resto non contava nulla.


L'Empirea Sogno Divino disse: "Se Lin Ming desidera entrare, naturalmente ha qualcosa di importante da dire. Lo conosco bene."


Sapeva che Lin Ming era consapevole della situazione. Non avrebbe fatto qualcosa di fuori luogo.


"Bene. In tal caso lo porterò qui." Budda Senza Limiti mosse le dita e lo spazio attorno a lui tremò. Un portale dello spazio-tempo squarciò il vuoto.


Vestito di blu, Lin Ming uscì da questo varco.


Per un po' tutti puntarono gli occhi su di lui. La pressione di più di cento Empirei saggi era estremamente terrificante, ma fortunatamente la pressione degli alleati controbilanciava questa forza, altrimenti sarebbe stato difficile resistere per Lin Ming.


Lin Ming entrò nella sala degli incontri e fece un respiro profondo. Notò all'istante il Sacro Figlio di Zaohua.


Era un uomo alto e robusto dal bel viso. Teneva un ventaglio di ferro in mano. Tra le sopracciglia aveva un marchio dorato che assochilometriva ad una spada brillante.


"Così quello è il Sacro Figlio di Zaohua!"


Lin Ming si ricordava bene di questa persona. 100.000 anni fa, l'Empireo Primordius era andato incontro ad una catastrofe a causa della Perla Demoniaca che alla fine aveva perso. La causa di tutto questo era stato il Sovrano dei Saggi Zaohua, che dopo aveva passato la Perla Demoniaca a suo figlio.


Tuttavia gli stava solo permettendo di usarla. Lin Ming immaginava che il Sovrano desiderasse approfittarsi di questa grande guerra per fare assorbire un'enorme quantità di essenza di carne e sangue alla Perla Demoniaca. Dopotutto, nonostante l'Empireo Primordius avesse perso l'artefatto, aveva comunque lasciato 100 milioni di anni di accumulo di energia per Lin Ming.


Così, sembrava che la Perla Demoniaca sarebbe rimasta nelle mani del Sacro Figlio di Zaohua per molto tempo e, riprendere l'artefatto era anche l'ultimo desiderio dell'Empireo Primordius. Lin Ming aveva accettato i suoi doni, così doveva esaudire le sue ultime volontà. Inoltre aveva bisogno della Perla Demoniaca per agevolare il completamento della trasformazione del corpo.


<em>'Il Sacro Figlio di Zaohua è davvero una persona incredibile. Al momento sono lontano dal poter reggere il confronto con lui.'</em>


Mentre Lin Ming stava pensando questo, sentì la voce dura di un vecchio nelle orecchie: "Ragazzo, rimani dietro di me e non interrompere se non hai qualcosa di importante da dire. Altrimenti, se ci sarà un problema, potremo non riuscire a proteggerti!"


Era stato il Lord Distruttore Celeste a parlare. Nonostante il suo tono fosse stato un po' irritante e spiacevole, senza dubbio era preoccupato per lui. Lin Ming sorrise lievemente e lo ringraziò.


Il Sacro Figlio di Zaohua guardò Lin Ming con sorpresa. Aveva sentito parlare di lui, ma non aveva visto una sua immagine, così non era riuscito a riconoscerlo. Ma solo vedendo la sua coltivazione e la sua età, poteva capire che probabilmente era un giovane genio di una Terra Sacra di Empirei. Questo tipo di persona sicuramente non avrebbe avuto i requisiti per partecipare alle trattative.


"Chi è quel ragazzo?"


"Sua altezza, è uno dei campioni dell'Incontro di Arti Marziali Assoluto. Il suo nome è Lin Ming ed è estremamente talentuoso. Ha combattuto contro Bing Meng alla pari ed è arrivato secondo al torneo."


"Oh? Così è Lin Ming!" Dopo che seppe dell'identità di Lin Ming, il Sacro Figlio di Zaohua iniziò ad esaminarlo. Nonostante fosse molto informato sull'umanità, non sapeva che aspetto avessero i loro guerrieri. Inoltre il Sacro Figlio di Zaohua aveva prestato attenzione sopratutto agli Empirei umani visto che erano l'obiettivo che doveva sconfiggere e annientare.


Lin Ming era semplicemente troppo giovane.


Il Sacro Figlio di Zaohua era davvero talentuoso e aveva un grande destino fin dalla nascita. Proveniva da un'organizzazione guidata da una Vera Divinità e, ora, con la sua coltivazione negli stadi avanzati del Lord dei Saggi, poteva confrontarsi con un Grande Re del Mondo. Non sarebbe passato molto tempo prima che arrivasse allo stadio di Sacro Lord. Allora avrebbe potuto perfino battere un Grande Re del Mondo.


In questa situazione, qualcuno agli inizi del Divine Transformation realm non avrebbe potuto impaurirlo minimamente. Questo perché era sicuro che il ritmo dei suoi progressi avrebbe superato quello di chiunque altro qui. Solo lui poteva superare gli altri, nessun altro si sarebbe potuto confrontare con lui.


<em>'Un coltivatore del corpo e dell'energia che ha aperto tutte e otto le Porte Nascoste. La sua coltivazione è agli inizi del Divine Transformation realm e le sue fondamenta sono stabili. Può anche essere considerato talentuoso, ma che peccato che è fin troppo giovane.
Quando diventerà un Lord Divino, potrò già combattere contro Empirei. Quando diventerà un Sacro Lord, potrò dominare ogni Empireo. E quando diventerà un Re del Mondo, sarò già una Vera Divinità e condurrò il mio esercito per annientare il Regno Divino! Allora, non importa quanto sarà talentuoso, lo schiaccerò comunque.'</em>


Mentre il Sacro Figlio di Zaohua pensava questo, non badò più a Lin Ming. Guardò l'Empirea Sogno Divino e disse: "Così, accetterà o meno la nostra proposta?"


Le sopracciglia delicate della donna si aggrottarono. In quel momento, la trasmissione del suono di Lin Ming riecheggiò nelle sue orecchie: "Senior Sogno Divino, potrei chiederle che condizioni ha offerto la razza dei saggi finora?"


La donna ripeté il contenuto del trattato. Menzionò anche l'arrivo dei quattro Protettori e una valutazione approssimativa della forza dei saggi.


Lin Ming sogghignò mentre ascoltava. La razza dei saggi era stata proprio furba. Solo a parole, volevano trasformare il Regno Divino nella loro colonia e saccheggiare ogni risorsa. Come si illudevano!


Lin Ming rispose con una trasmissione di vera essenza: "Senior Sogno Divino, la razza dei saggi sta solo bluffando. So che anche se rifiutassimo tutte le loro condizioni, non oserebbero iniziare una guerra. Questo perché sono in una pessima situazione, la razza degli spirita potrebbe attaccarli da un momento all'altro e, visto che il Sovrano dei Saggi di Zaohua è ancora ferito, non possono permettersi di combattere anche contro l'umanità."


Lin Ming iniziò a ripetere tutte le informazioni che sapeva dall'inizio alla fine, senza nascondere nulla. In quel momento, la decisione dell'Empirea Sogno Divino avrebbe deciso il futuro dell'umanità ed era della massima importanza. Lin Ming poteva solo rivelare tutto ciò che sapeva. Solo allora le sue parole sarebbero state credibili.


L'Empirea Sogno Divino ne fu sorpresa e guardò stupita l'uomo. L'umanità non sapeva nulla dei saggi, ma come poteva Lin Ming sapere di segreti del genere?


"Ne sei sicuro?"


"Sì!" Rispose con sicurezza Lin Ming.


"Come lo sai?" Sogno Divino non era una persona a cui piaceva impicciarsi nei segreti degli altri, ma era una questione fin troppo importante. Non aveva altra scelta se non chiedere a Lin Ming quali erano le sue fonti per determinare se fossero informazioni credibili o no.


Lin Ming esitò per un momento, poi disse: "L'ho saputo dal palazzo celeste di Primordius."


Nascose ancora le informazioni riguardo il Cubo Magico. Per quanto riguardava se l'Empirea gli avesse creduto o no, era qualcosa al di fuori del suo controllo.


"Il palazzo celeste di Primordius?" L'Empirea Sogno Divino ponderò per un momento. Il discorso di Lin Ming aveva un punto debole. Se aveva davvero imparato informazioni così importanti dal palazzo, allora l'avrebbe riferito non appena possibile ad ogni autorità rilevante. Dopotutto era qualcosa che riguardava direttamente la guerra tra saggi e umanità.
Se avessero saputo prima di questo, allora l'umanità non avrebbe dovuto temere così tanto i suoi nemici. Avrebbe potuto mandare più gruppi di praticanti di arti marziali e anche guerrieri più potenti nel Grande Mondo della Lucentezza, così le sue missioni non sarebbero fallite così miserabilmente.


Lin Ming doveva sapere di questa falla nella sua giustificazione. Se era così, allora doveva averlo saputo da poco e per questo aveva richiesto frettolosamente di entrare nella sala degli incontri dove si tenevano le trattative. Altrimenti, anche nel peggiore dei casi, Lin Ming le avrebbe riferito queste informazioni prima.


Quando Sogno Divino si ricordò di come Lin Ming aveva chiesto il cadavere del Re del Mondo della razza dei saggi un po' di tempo fa, iniziò a farsi un po' di idee.


Dopotutto era una persona che era vissuta per 10 milioni di anni. Poteva capire la maggior parte della storia dietro questa questione grazie ad un po' di indizi.


Senza dubbio, Lin Ming aveva un grande segreto. E doveva averlo usato per sondare i ricordi del Re del Mondo. Inoltre era un qualcosa che voleva tenere nascosto.


Tutti i geni avrebbero avuto i loro segreti. Inoltre quello che nascondeva Lin Ming doveva essere molto importante!


Sogno Divino non insistette. Dal suo punto di vista Lin Ming non aveva motivo di mentirle. I suoi benefici erano legati indistricabilmente a quelli dell'umanità.


Non pensò nemmeno di indagare sul segreto di Lin Ming o anche di appropriarsene. Dopotutto era ben consapevole che la cosiddetta pace tra saggi e umanità sarebbe durata per mille o al massimo altri diecimila anni. Dopodiché ci sarebbe stata una guerra catastrofica!


Solo lei da sola non sarebbe stata sufficiente a resistere. Ci volevano più guerrieri e Lin Ming era una delle persone più cruciali per il loro futuro. Sogno Divino doveva proteggerli, perché avrebbe ucciso la gallina solo per prendere le sue uova? Per l'Empirea, la sopravvivenza dell'umanità era fondamentale, ancora più importante dei progressi della sua coltivazione!


Senza radici, come potevano sopravvivere le foglie? Secondo Sogno Divino, essere l'Empireo di una razza prospera e magnifica era molto meglio che essere una Vera Divinità senza un posto dove riposare ed inseguita ovunque da una razza ostile.


"Sogno Divino, ha fatto la sua decisione?" Disse il Sacro Figlio di Zaohua, un po' impazientemente. Giocherellò con il suo ventaglio di ferro, guardando Lin Ming e l'Empirea. Poteva sentire che stavano comunicando, ma non gli importava troppo. Ai suoi occhi Lin Ming era irrilevante. Cosa avrebbe potuto dire in queste trattative? Non importava quanto fossero elaborati i suoi discorsi, di fronte alla forza assoluta era completamente inutile.


Quindi, nonostante il Sacro Figlio di Zaohua fosse impaziente, mostrava ancora un sorriso sicuro. Voleva vedere l'arrogante e orgogliosa Sogno Divino sottomettersi.


Gli piaceva molto l'idea di opprimere una donna impareggiabile.


Forse l'Empirea Sogno Divino avrebbe continuato a lottare e a trattare un po', ma non importava. Poteva mostrare generosità e fare qualche concessione. Per quanto riguardava queste concessioni, le aveva già incluse nelle sue condizioni. Ad esempio, poteva lasciare diversi centinaia di grandi mondi agli umani, finché avessero potuto saccheggiare la maggior parte di essi.


Sogno Divino si rivolse verso il Sacro Figlio di Zaohua.


Poi sorrise. Il suo sorriso era sia splendido che incantevole, brillante come il sole al mattino.


Il Sacro Figlio di Zaohua era sbalordito. Perché stava sorridendo? Lo stava facendo per lusingarlo e persuaderlo? Non era sicuro di cosa stesse accadendo, ma in quel momento la donna disse chiaramente:


"Rifiuto!"


L'espressione del Sacro Figlio di Zaohua si irrigidì immediatamente.


