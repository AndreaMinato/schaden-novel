---
title: Capitolo 1407 – Illuminazione sotto l'Albero Bodhi
pubDate: 2025-12-15T08:37:10.363Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Gatsu!
5 capitoli in coda (2 Gatsu + 3 di Schiaffe), 0/5
-Buon natale da Schadenfreude</em>


"Granmaestro Yuanji, nato 2,61 miliardi di anni dopo la grande calamità e morto 2,7 miliardi di anni dopo. Era un Empireo e un abate del Monte Potala..."


Lin Ming lesse in silenzio l'iscrizione su una tavola di pietra per poi percepire le scritture buddiste. Un giorno dopo, quando uscì da questa Stupa, scoprì che era già l'ultima.


Lin Ming non si era accorto di quanto tempo era rimasto in questa foresta di pagode. Dopo esserne uscito, aveva sentito che la sua percezione divina era arrivata ad uno stato di purezza senza precedenti, piena di saggezza.


Mentre rimaneva a fissare questa foresta di pagode per giorno e notte, aveva sperimentato il samsara di molte vite, ottenendo ispirazioni sulla vita.


"Mm... questo è..."


Quando Lin Ming lasciò la foresta di pagode, l'ambiente attorno cambiò in modo strano e inspiegabile.


Tra le 72 Stupe dei Giusti era apparsa una terra pura e piena di beatitudine.


Questa era una terra estremamente bella. Le sorgenti spirituali sgorgavano nei ruscelli e fiori e piante crescevano ovunque. Sembrava un paradiso.


Nel cielo, i petali di fiori danzavano nell'aria, riempiendo il mondo di un'ondata di fausti colori brillanti.


E al centro di questo paradiso c'era un albero spirituale unico.


C'erano molti alberi spirituali in questa utopia, ma questo era speciale; attirò immediatamente l'attenzione di Lin Ming.


Non era troppo spesso, né troppo alto. Era alto solo 40-50 piedi.


Ma il tronco sembrava un potente dragone vibrante che aveva scavato gli artigli nelle profondità della terra.


Questo tronco era antico. La corteccia era piena di crepe e le sue cavità sembravano antichissime.


Sulla sua chioma, la maggior parte delle foglie erano già cadute, lasciandone solo qualche centinaio. Nonostante fossero sparse, erano ancora verde vibranti, brillavano come se fatte di giada.


Di fronte a questo antico albero divino, Lin Ming sentì un'inspiegabile pace grazie a quest'aura misteriosa e antica.


Ebbe una strana sensazione. Si avvicinò all'albero e si sedette sotto di esso con cautela. Poi sentì l'aura del Buddismo avvolgerlo.


Guardando verso l'alto, ogni foglia verde danzava come una fatina. Le linee che correvano per il tronco contenevano il mistero infinito del Grande Dao. Lin Ming non dubitava che perfino un mortale dalla scarsissima percezione sarebbe potuto entrare in uno stato etereo e raggiungere un'illuminazione suprema.


L'albero Bodhi...


Lin Ming ripensò a questo nome.


Aveva 15 anni quando aveva iniziato a coltivare. Era entrato nel Palazzo delle Sette Arti e il primo maestro che aveva avuto era stato l'istruttore Hong Xi.


Era stato lui a raccontargli di una favola.


Nelle leggende, 3000 anni fa nel continente Tianyan, un tempo un genio impareggiabile di nome Imperatore Shakya si era seduto sotto un Albero Bodhi per sette giorni e sette notti, fondendo sette intenti marziali differenti in uno solo e ottenendo una suprema illuminazione. Aveva infranto i limiti delle arti marziali, della coltivazione e dell'indistruttibile fisico Vajra per poi attraversare il vuoto dello spazio e ascendere al Regno Divino.


Lin Ming allora l'aveva considerato solo un mito. Sia ascendere al Regno Divino che fondere sette intenti marziali differenti per lui erano state storielle irrealizzabili.


Aveva sempre sospettato della veridicità di questa leggenda. Secondo la storia, l'Imperatore Shakya aveva usato solo sette giorni e sette notti di meditazione per avanzare di livello, permettendo alla sua coltivazione di aumentare di diversi livelli. questa era una storia irrealistica. Bisognava sapere che nel continente Tianyan, una persona si sarebbe fermata per migliaia di anni o anche per tutta la vita mentre passava dallo stadio della Sfera d'Energia, a quello della Distruzione e poi al Mare Divino Realm. Era fin troppo esagerato che l'Imperatore Shakya fosse aumentato di livello così tanto.


Ma solo recentemente Lin Ming si era reso conto che questa leggenda lasciata in passato, un mistero dalle origini sconosciute, in realtà era un enigma. L'Imperatore Shakya di basso profilo in realtà era un Empireo del Monte Potala.


Inoltre era il più giovane Empireo tra l'umanità. Aveva impiegato solo 10.000-20.000 anni di coltivazione per arrivare a questo stadio. Il suo futuro sarebbe stato illimitato.


Per una persona del genere, aumentare di diversi livelli e fondere sette diversi intenti marziali non era niente di che.


Inoltre, si diceva che l'Imperatore Shakya avesse mandato un miliardo di incarnazioni in tremila mondi per sperimentare un miliardo di vite. Anche ora, la maggior parte di queste personificazioni doveva ancora tornare.


Se l'Imperatore Shakya avesse recuperato tutte le sue personificazioni, allora forse la sua forza sarebbe arrivata al livello successivo. Sarebbe stato difficile così capire chi sarebbe stato più forte tra lui e Sogno Divino.


Albero Bodhi... fondere sette intenti marziali in uno...


Lin Ming si sedette a meditare. Al momento conosceva gli intenti marziali del samsara, quello etereo e quello di Primordius, che a sua volta includeva l'intento marziale demoniaco, mortale e divino.


In effetti però, anche se Lin Ming si era isolato per diversi anni nel Palazzo di Primordius, non era riuscito ancora a fondere i tre intenti.


Inoltre, anche lo spazio divino di Sogno Divino e l'orizzonte del buco nero dell'Empireo Sigillo Divino potevano essere considerati entrambi intenti marziali.


Un intento marziale poteva essere definito come un Concetto che proveniva dal coltivatore stesso. Ciò a cui corrispondeva erano leggi che rappresentavano la comprensione del praticante di arti marziali dell'universo.


Considerando il tutto, Lin Ming in effetti aveva sette diversi tipi di intenti marziali.


Ma fonderli completamente sarebbe stato impossibile!


Questo perché, cinque di essi erano potenze trascendenti al picco del loro grado. In effetti l'orizzonte del buco nero lasciato dall'Empireo Sigillo Divino probabilmente superava la categoria di potenza trascendente.


Fonderli insieme sarebbe stato un percorso davvero tortuoso.


Mentre si sedeva sotto l'Albero Bodhi, Lin Ming entrò nello stato etereo.


Il tempo passò. Lin Ming rimase immobile come una scultura in un giardino.


Ogni giorno, una foglia cristallina sarebbe caduta gentilmente dall'Albero Bodhi. Mentre cadeva sul corpo del giovane, avrebbe emanato un liquido verde splendente.


Occasionalmente sarebbe caduto un seme. Questi semi delle dimensioni di un'unghia erano completamente coperti di antichi motivi che rappresentavano le immagini del Budda, sembravano pieni di vita e spiritualità.


Le foglie e i semi dopo un po' si trasformarono in puntini cristallini che si fusero con il corpo di Lin Ming.


Le scritture buddiste che Lin Ming aveva studiato iniziarono a vorticare lentamente in lui, fondendosi con il suo mare spirituale.


L'intento marziale del samsara nel suo mare spirituale svanì. Si trasformò in un puro flusso di energia che converse nel suo intento marziale di Primordius. Quello etereo fece lo stesso.


Tutti questi cambiamenti sublimarono sempre di più l'anima di Lin Ming.


Così l'uomo rimase seduto sotto l'Albero Bodhi per 33 giorni.


33 giorni dopo, riaprì gli occhi.


Con un forte fischio, uno spirito da battaglia a forma di lancia blu giada ululò nell'aria, volando in cerchio per poi tornare nel mare spirituale di Lin Ming.


L'aura dell'uomo diventò impetuosa come un esercito di cavalli al galoppo!


La sua forza era aumentata di molto. Aveva superato il confine tra gli inizi e gli stadi intermedi del Divine Transformation realm!


Spirito da battaglia blu!


Quando Lin Ming si rialzò, ebbe la sensazione che il mondo intero fosse diverso.


La sua anima aveva attraversato un nirvana e i suoi intenti marziali si erano integrati completamente.


L'intento marziale demoniaco, mortale e divino avevano formato l'intento marziale completo di Primordius. In esso si erano fusi anche quello del samsara e quello etereo.


Lin Ming non era riuscito ad integrare solo quello dell'orizzonte del buco nero e dello spazio di Sogno Divino. Ma anche così, la sua comprensione di queste due abilità era aumentata di molto rispetto a prima.


"Congratulazioni benefattore Lin."


Risuonò la voce di un vecchio nelle orecchie dell'uomo.


Lin Ming si drizzò di scatto e si inchinò rispettosamente: "Junior porge i suoi saluti al Senior Grande Budda Senza Limiti."


In quel momento, la terra di pura utopia iniziò a diventare sfocata. Una forma entrò lentamente dai suoi confini, diventando sempre più chiara.


Questo vecchio monaco dalle sopracciglia bianche e i lunghi lobi era il Grande Budda Senza Limiti.


"Benefattore Lin, in origine avevo accettato di lasciarti rimanere nella Stupa dei Giusti per 49 giorni, ma il Benefattore Lin è rimasto in uno stato di illuminazione sotto l'Albero Bodhi per 33 giorni..."


Lin Ming sussultò. Era entrato in uno stato etereo prima e si era dimenticato del limite posto.


"Le mie scuse. Leggendo le scritture, ho perso momentaneamente la cognizione del tempo."


"Non importa. Se il benefattore Lin può rimanere qui per molto tempo, vedere le terre pure e anche meditare sotto l'albero Bodhi, questo dipende dalla tua fede buddista ed è una cosa positiva. L'empira Sogno Divino mi ha affidato il compito di temprarti e rafforzarti il più possibile, e posso dire di esserci riuscito a stento. Naturalmente questo dipende principalmente dalle tue capacità."


"La ringrazio." Lin Ming provava una sincera gratitudine. Era stato estremamente fortunato. Anche se non aveva il supporto di nessun Sect, era riuscito comunque a studiare l'essenza delle eredità degli Empirei Sogno Divino, Primordius e Sigillo Divino: le vere eredità di due Empirei al picco del loro livello e una di una Vera Divinità.


Ora era riuscito anche ad apprendere un po' delle scritture del Monte Potala, un'organizzazione con una storia di 3,6 miliardi di anni.


Nel Regno Divino non c'era nessun altro discepolo di Empirei che poteva ricevere un trattamento del genere e avere occasioni così fortunate.


Inoltre l'Empirea Sogno Divino era disposta a sostenerlo con qualsiasi risorsa a sua disposizione. Al momento, da questo punto di vista, non era in condizioni inferiori a quelle di un discepolo di un Empireo.


Lin Ming era molto grato a tutti questi supremi esperti.


"Molto bene. Benefattore Lin, la battaglia nel Grande Mondo della Lucentezza è diventata intensa. Affinché un genio cresca, non può isolarsi per sempre. Devi andare nel Grande Mondo della Lucentezza e percorrere la tua strada delle arti marziali!"


Mentre parlava, il Grande Budda Senza Limiti scosse le maniche del suo abito. Lin Ming vide lo spazio attorno a lui sfocarsi e, un attimo dopo, era apparso all'entrata del Monte Potala.


Pensandoci, da quando l'Incontro di Arti Marziali si era concluso, erano passati otto o nove anni in un batter d'occhio.


Durante questo lungo periodo di tempo, Lin Ming aveva combattuto poche volte. Aveva lottato diverse volte nel Mongo della Genesi Diabolica ed era stato anche inseguito da Tian Mingzi.


Per il resto del tempo, si era isolato in allentamento. Era rimasto nel Palazzo di Sogno Divino per un anno e in quello di Primordius per quattro anni. Dopo essere tornato nel Regno Divino, aveva anche coltivato per altri tre anni circa.


Durante questo lungo intervallo di tempo, Lin Ming era passato dal picco degli stadi iniziali del Mare Divino Realm a quelli intermedi. Aveva dovuto superare un intero grado.


Aveva messo a frutto tutti i suoi sforzi precedenti.


Lin Ming si mosse e apparì a centinaia di migliaia di distanza. Si spostava tra lo spazio, volando via. Lin Ming tirò fuori il palazzo di Primordius che era stato rimpicciolito migliaia di volte. Si trasformò in una figura di luce e ci volò dentro. Poi la nave spirituale si trasformò in una cometa che volò verso il Grande Mondo della Lucentezza!


Durante questa grande calamità, era stato stabilito un trattato per cui combattere negli altri 3000 grandi mondi del Regno Divino era proibito. Anche così, Lin Ming decise di stare attento. Le difese del Palazzo di Primordius erano molto più salde di quelle di qualunque nave spirituale ordinaria.


Lin Ming non badò più a quanto attirava l'attenzione il Palazzo Celeste di Primordius, né si disturbò a nasconderlo. Dopo aver sfidato il Sacro Figlio di Zaohua, non poteva più essere discreto.
                                


                                



