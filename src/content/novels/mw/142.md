---
title: Capitolo 142 - Lancia Pesante d'Argento Flessibile
pubDate: 2025-10-16T07:28:18.438Z
tags:
    - mw
---


Capitolo SPONSORIZZATO ;) Grazie Anonimo!
-Schadenfreude


"Sesto?!"


"Sesto!"


Dissero sorpresi all'unisono i primi venti discepoli della Dimora Celeste.


Il Maestro del Palazzo Marziale aveva dato a Lin Ming tre mesi per entrare nei primi 10 posti.


Invece aveva raggiunto il sesto posto in soli due mesi!


Era uno scherzo?


Anche due di loro che erano grandi ammiratori di Lin Ming non credevano che ci sarebbe riuscito. Figuriamoci al sesto posto!


Anche la giovane fanatica della Sala Human si sfregò gli occhi come se temesse di non averci visto bene.


La difficoltà del Palazzo delle Sette Arti superavano ogni immaginazione. Tre mesi per arrivare tra i primi dieci, quattro per sconfiggere Zhang Guanyu, cinque per battere Ta Ku e sei per vincere contro Ling Sen!


C'erano anche persone che credevano che questa lista di premi fosse stata fatta solo per prendere in giro Lin Ming. Tuttavia a quanto pareva era addirittura troppo facile!


Aspettarsi che Lin Ming avanzasse tra i primi dieci in tre mesi?


Sarebbe stato come sottovalutarlo!


Ora Lin Ming aveva impiegato due mesi per arrivare al sesto posto.


Era possibile che sconfiggesse perfino Zhang Guanyu!


Per Lin Ming il solo requisito per diventare discepolo principale del Palazzo delle Sette Arti era di raggiungere il picco dello stadio dell'Alterazione dei Muscoli prima dei sedici anni. Nessuno dubitava che l'avrebbe passato, era troppo facile per Lin Ming!


Anche se non avesse potuto sconfiggere Ta Ku o Ling Sen in futuro, era già destinato a diventare un discepolo principale e raggiungere lo stadio Circolazione. Sarebbe andato nella setta Principale della Valle dei Sette Misteri e sarebbe diventato un maestro Houtian.


Se Lin Ming lo avesse desiderato, poteva tornare nel regno di Fortuna Celeste e diventare un Emissario dei Sette Profound o un Maestro del Palazzo Marziale. In quel momento il regno diventerebbe il giardino di Lin Ming dove poteva fare qualunque cosa volesse.


Questo rendeva molte persone e molte famiglie gelose fino al punto da scoppiare!


Lin Ming era anche giovane; poteva avanzare allo stadio Houtian prima dei 30 anni. Poi avrebbe potuto tranquillamente spendere un paio di secoli mentre innumerevoli famiglie e grandi poteri provavano a lusingarlo e attrarre il suo favore. Tantissime giovani avrebbero voluto sposarlo; perfino delle principesse e donne orgogliose come Bai Jingyun e Murong Zi sarebbero state a sua completa disposizione.


Non solo in un breve periodo, avrebbe potuto farlo anche decine di anni dopo o anche centinaia di anni dopo. In confronto era una condizione cento volte migliore di quella di un imperatore mortale. Per la maggior parte dei discepoli del Palazzo delle Sette Arti questo era il massimo della vita!


Lin Ming guardò la Pietra di Valutazione e rifletté sui motivi per cui era riuscito ad ottenere un risultato del genere. Innanzitutto era avanzato allo stadio dell'Alterazione dei Muscoli, quindi la sua vera essenza era aumentata di un ampio margine. Inoltre aveva compreso il concetto di vento e aveva imparato la tecnica 'Roc Dorato che Squarcia il Vuoto'.


In passato Lin Ming si muoveva raramente in battaglia. Non importava quanto fosse aggressivo o minaccioso il nemico, non era mai scappato!


Il suo metodo di combattimento era di affrontare direttamente il nemico in una gara di resistenza. <em>Se è forte, io lo sarò di più!</em>


Dopo che Lin Ming aveva raggiunto il Gran Successo nel suo metodo di coltivazione, l'unico che era riuscito a farlo arretrare era stato Zhu Yan.


Combatteva in questo modo perché aveva una forza formidabile e una vera essenza vigorosa. Ciò in cui eccelleva era affrontare direttamente il nemico e inoltre la velocità di Lin Ming non era sufficiente.


La sua rapidità d'attacco era buona ma la sua velocità negli spostamenti contava sulle 'Tecniche di Movimento - Fondamentali' che era il manuale più basilare. Lin Ming non aveva fatto troppi sforzi per coltivarlo, quindi la sua agilità era rimasta limitata.


Se fosse solo sfrecciato in avanti, allora contando sulla sua forza avrebbe potuto raggiungere una certa velocità, ma non eccelleva nei movimenti irregolari.


Il 'Roc Dorato che Squarcia il Vuoto' era stato perfettamente in grado di compensare questa mancanza.


Ora che aveva compreso il concetto del vento, Lin Ming era di gran lunga superiore agli altri praticanti di arti marziali della stessa coltivazione. Poteva anche levarsi in volo per poi fermarsi e cambiare direzione a mezz'aria. Questi movimenti violavano le leggi della fisica.


Già aveva una forza formidabile e un'essenza spessa e pura. Aveva anche la terrificante 'Forza Penetrante' e la velocità inumana del 'Roc Dorato che Squarcia il Vuoto, incredibile!


Le parole non erano sufficienti a descrivere quanto stesse diventando potente con tutte queste abilità.


<em>'Ora non ho idea di quanto sia il divario tra me e Zhang Guanyu. Ho sentito che dalla quarta posizione in poi c'era un'estrema differenza tra il quarto e il terzo posto..."</em>


<em>La quarta e la terza posizione non erano nemmeno allo stesso livello.</em>


<em>Stavolta Lin Ming non aveva provato a massimizzare il suo punteggio. Altrimenti con i movimenti del 'Roc Dorato che Squarcia il Vuoto' sarebbe riuscito a guizzare per il campo di battaglia e uccidere i nemici al Forgia delle Ossa, aumentando grandemente il suo punteggio. Avrebbe potuto posizionarsi al quarto posto e perfino al terzo!


Tuttavia la classifica non significava molto, anche se Lin Ming avesse superato Zhang Guanyu bisognava considerare che era da molto tempo che non partecipava alla competizione. Secondo le informazioni del Principe Ereditario, Zhang Guanyu al momento stava coltivando il 'Divino Potere Acacia' e la sua forza era aumentata tremendamente.


"Al momento sono inferiore a Zhang Guanyu, non so quanto tempo ci metterò a sorpassarlo. Il Maestro del Palazzo Marziale mi ha dato quattro mesi per sfidarlo ma credo che ce ne metterò tre!"


Lin Ming non considerava Zhang Guanyu un problema insormontabile.


"Congratulazioni Lin Ming." Disse con un sorriso Qin Xingxuan. Era rimasta non troppo lontano dall'altare e aveva visto i cambiamenti nella Pietra di Valutazione.


"Non solo tra i primi dieci, ma sesto, davvero... non me l'aspettavo davvero." Disse Bai Jingyun mentre si avvicinava, battendo gli occhi mentre fissava il ragazzo. Non si sarebbe aspettata una crescita così drastica.


Tuttavia Murong Zi era molto più tranquilla. Diede un'occhiata alla Pietra di Valutazione e guardò Lin Ming mentre discuteva amichevolmente con Qin Xingxuan e Bai Jingyun. "Gli animali sono animali, è impossibile valutarli soltanto guardandoli." Mormorò a bassa voce.


La seconda fase della competizione continuò come al solito. Tuttavia nessuno ci stava prestando attenzione. Se alcuni discepoli non avessero già depositato una pietra di vera essenza, non avrebbero nemmeno partecipato alla valutazione.


Quando cominciò la seconda fase, un vecchio vestito di blu entrò nella piazza di pietra della formazione Ten Thousand Killing.


Era apparso silenziosamente; molti non notarono nemmeno che fosse lì.


Lin Ming sussultò. Questa era la prima volta che aveva visto questo vecchio, sembrava apparso dal nulla come un fantasma!


Lin Ming arretrò istintivamente, aveva notato che il suo respiro era ancora più forte di quello di Muyi!


"Saluti signore." Nonostante non sapesse chi fosse, visto che era apparso in questo momento nel Palazzo delle Sette Arti, doveva essere uno degli Anziani. Era possibile che fosse perfino il Maestro del Palazzo Marziale!


Qin Xingxuan vide il vecchio quasi nello stesso momento in cui l'aveva notato Lin Ming. Vedendolo ne fu sorpresa e si inchinò immediatamente, "Saluti, Maestro del Palazzo Marziale."


L'uomo rise e si accarezzò la barba dicendo, "Giovane Xingxuan, le tue parole sono gentili ma sono solo un vice."


Il Palazzo delle Sette Arti aveva un Maestro e due Vice.


Tuttavia Qin Xingxuan era sempre imbarazzata quando porgeva i suoi saluti ai Vice Maestri di Palazzo, quindi aveva finito per chiamarlo Maestro del Palazzo Marziale.


Lin Ming sussultò lievemente. A quanto pareva questo vecchio era il vice, eppure era riuscito ad arrivare al picco dell'Houtian.


Sicuramente il Maestro del Palazzo Marziale sarebbe stato ancora più forte.


Tuttavia, non importava quanto fossero potenti, sarebbe stato impossibile che fossero un maestro Xiantian. Anche il Maestro del Palazzo Marziale doveva essere al picco dell'Houtian. In questo stadio, c'erano sempre i praticanti di maggiore e minore livello.


Mentre Qin Xingxuan porgeva i suoi saluti al vecchio, i discepoli attorno lo sentirono. Non avevano pensato che questo vecchio uscito dal nulla fosse il Vice Maestro del Palazzo delle Sette Arti!


All'improvviso i discepoli sentirono una cascata di emozioni. Si fecero cogliere dal panico, si entusiasmarono, si impaurirono e provarono timore reverenziale allo stesso tempo. Era come quando una persona comune vedesse all'improvviso l'arrivo di un imperatore. Avrebbero avuto paura di non sapere quale fosse l'etichetta appropriata ma si sentivano onorati della sua presenza. Dopotutto per una persona comune l'imperatore era un personaggio leggendario.


Per questi discepoli di basso grado il Maestro del Palazzo Marziale e i suoi Vice erano inafferrabili e riservati nei loro movimenti; ne avrebbero sentito la presenza ma non sarebbero riusciti a vederli. C'erano molti discepoli della Dimora Celeste che in cinque anni non avevano nemmeno visto l'ombra del Maestro del Palazzo Marziale!


"È venuto il Vice Maestro in persona!"


"Quello è il Vice Maestro del Palazzo Marziale! È un vero maestro non ho nemmeno notato che era apparso."


"Perché è venuto qui? È venuto a congratularsi?"


"Ne dubito, ma se fosse vero allora sarebbe straordinario per la reputazione di Lin Ming. Nemmeno se ascendesse al trono un nuovo imperatore il Maestro del Palazzo Marziale si presenterebbe alla cerimonia di incoronazione."


Mentre le persone stavano facendo congetture, in quel momento il vecchio tirò fuori una scatola estremamente lunga dal suo anello spaziale. Messo in verticale, questo contenitore era ancora più alto del vecchio, raggiungeva quasi 10 piedi.


La scatola era fatta di legno di sandalo, sembrava molto antica ed emanava un lieve aroma di legno grezzo.


Quando vide la scatola, Lin Ming si era immaginato quale fosse il suo contenuto.


Come previsto, quando il vecchio aprì la scatola, rivelò un lungo tessuto di seta. Tra il drappo c'era un leggero luccichio. Senza dubbio era una lancia!


La Lancia Pesante d'Argento Flessibile!


Il vecchio sorrise e disse, "Ragazzo, prendi questa lancia e dalle un'occhiata."


Lin Ming fece un respiro profondo, tolse la copertura e prese l'arma tra le mani.


Mentre la toccava sentì un improvviso freddo, come se la lancia si stesse connettendo al suo corpo.


Era molto pesante; doveva arrivare oltre i mille jin!


La lancia era tutta d'argento, la punta era sottile e incredibilmente affilata.


L'asta era elastica ma per scuoterla ci voleva molta più forza rispetta a quella richiesta per Arcobaleno Penetrante. Era evidente che la tensione e la forza d'impatto della Lancia Pesante d'Argento Flessibile fosse molto più potente di quella del ferro elastico viola scuro.


Sentendo questa sensazione fredda, Lin Ming sentì delle linee leggere sull'asta, erano come increspature d'acqua ed erano piacevoli al tocco.


Questi segni non erano stati fatti per impedire all'arma di scivolare dalla presa. Invece erano di un maestro raffinatore che l'aveva iscritta sull'asta. Queste linee erano già penetrate nell'arma ed erano simili ad un simbolo di iscrizione. Si erano fuse in modo organico con la lancia. Contando su di esse, si poteva riversare la propria essenza e farla circolare, per poi trasformarlo in un tesoro di grado Human media qualità.
                                


                                



