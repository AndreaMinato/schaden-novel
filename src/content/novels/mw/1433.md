---
title: Capitolo 1433 – Il Gioco del Cacciatore
pubDate: 2025-12-15T08:37:10.370Z
tags:
    - mw
---


<em>*Ding ding* Finita l'offerta di natale!</em>
<p style="text-align: center;">-----
<em>Capitolo sponsorizzato, ringraziamo Zangetsus!
30 capitoli in coda (13 Zangetsus + 7 Pierpaolo + 10 Gatsu), 0/5
da editare,
-Buone feste da Schadenfreude</em>


Dugu Li stese la mano e riversò tutta la sua essenza astrale nella Ruota del Destino. Le rune sul disco iniziarono a brillare, cambiando in modo imprevedibile.


Tutti stavano puntando gli occhi su di essa.


Le rune si accesero una per una. Dugu Li le fissava, teso.


Quando la luce dei simboli iniziò ad attenuarsi, l'unica rimasta sarebbe stata quella che il saggio avrebbe ottenuto.


Nonostante questa estrazione richiedesse solo diversi respiri di tempo, per Dugu Li l'attesa sembrava lunga anni.


Alla fine l'unica runa splendente giaceva sopra un distintivo.


Questa era la ricompensa più comune: un raro distintivo.


Era la peggiore tra le tre possibilità, ma anche la più probabile. La maggior parte di queste persone estraevano questo risultato.


Le labbra di Dugu Li fremettero, provava un po' di rimpianto. Dopo essere arrivato fino a questo punto, non aveva potuto trattenersi dal fantasticare come avrebbe estratto il simbolo del destino e di come avrebbe conquistato una gloria enorme in una sola volta. Tuttavia questa fantasia era stata interrotta bruscamente.


"Congratulazioni Lord Dugu Li!"


"Esatto, Lord Dugu Li ha davvero un destino meraviglioso. Un raro distintivo blu spirituale ha un valore inestimabile."


Tutti iniziarono a congratularsi con Dugu Li. Era una persona importante e ora poteva accumulare un prestigio ancora superiore.


"Lord Dugu Li, ha intenzione di scambiare questo distintivo?"


Chiese qualcuno. Tuttavia Dugu Li rifiutò subito questa idea. "No davvero."


Disse Dugu Li, senza lasciare spazio a trattative. Nonostante non potesse completare questa missione, poteva tenerla temporaneamente nella Divina Fortezza Nera finché non fosse avanzato di livello per poi tornare in seguito a completarla. Sarebbe stato uno spreco venderla. Dopotutto questo tipo di distintivo non poteva essere acquistato con il denaro.


Dugu Li guardò la persona che aveva parlato e disse: "Se ne vuoi uno, puoi partecipare alla prova!"


La prova della Divina Fortezza Nera era aperta tutto l'anno, ma non molti vi partecipavano. Questo perché coloro che non avevano il titolo di Asura non avrebbero avuto possibilità di ottenere vantaggi durante la prova. Per completare le fasi della prova ci sarebbe voluta moltissima forza e fortuna perfino per gli Asura.


Inoltre, per partecipare bisognava pagare 100.000 rune origin. Per molti praticanti di arti marziali era una quantità di soldi eccessiva.


Ma oggi, visto che erano stati entusiasmati dalla vittoria di Dugu Li, molti iniziarono a farsi avanti. "Ahah, in tal caso parteciperò!"


"Anche io voglio fare un tentativo. Non ho mai partecipato alla prova della Divina Fortezza Nera prima d'ora. Nonostante la quota di ammissione sia un po' eccessiva, voglio comunque fare esperienza."


"Anche io!"


In un breve periodo di tempo si iscrissero sette od otto persone.


Questo gruppo erano tutti coltivatori sbalorditivi. Molti di loro erano ad un passo dal diventare Asura. Finché avessero avuto un altro anno a disposizione, allora ci sarebbero riusciti.


Vedendo questa scena, anche la triade spettrale del ferro nero si entusiasmò, trepidante.


"Fratellone, proviamo anche noi!"


"300.000 rune origin non sono poche, ma se supereremo questa prova otterremo grandi risultati. Comunque abbiamo poche possibilità di superarla. Al momento stanno partecipando molte persone e prima che la prova inizi, dovremo lottare contro di loro e ciò renderà le cose ancora più difficili. Dopotutto nessuno di questi sfidanti sono più deboli di noi. Se perderemo, sprecheremo 300.000 rune origin. Ci vorrà molto lavoro e tempo per riguadagnarli..."


Il capo della triade esitò. In realtà sapeva che le possibilità di successo erano quasi zero.


Tuttavia, alcune persone che li sentirono rimasero senza parole. Il cosiddetto lavoro e tempo in realtà consisteva in estorsioni, rapine e assassini.


Non troppo lontano, un giovane umano alzò la mano e disse: "Vorrei partecipare anche io."


"Mm?" I tre rimasero scioccati.


"Quello non è il tipo che ha comprato il distintivo della missione blu?"


"Questa bestiolina è fin troppo rumorosa, e pensare che ha osato risponderci di fronte a così tante persone! In tutti questi anni, gli sciocchi arroganti che hanno osato provocarci sono tutti morti."


Il capo della triade spettrale del ferro nero sogghignò. Voleva aspettare prima di uccidere Lin Ming, ma non si sarebbe mai immaginato che l'umano avrebbe corso questo rischio.


"Eheh, vuole entrare anche lui nella prova. Interessante. Non conosce le regole,. eppure osa partecipare alla prova della Divina Fortezza Nera. Come può sopravvivere qualcuno che osa attaccare le persone più forti di lui a questo mondo?"


Anche un Asura ad una stella poteva fallire questo tipo di prova. Inoltre Lin Ming non aveva troppe rune. Per lui, sprecare 100.000 rune origin per partecipare era fin troppo vistoso.


Molti squadrarono Lin Ming, incluso anche il demone superiore che aveva venduto il distintivo blu spirituale al giovane. Ai suoi occhi, Lin Ming sembrava un fiorellino che sprecava soldi a destra e a manca.


"Eheh, se parteciperà, allora questa prova potrebbe essere divertente. Ci 'prenderemo cura' di lui."


"Ahah, il terzo fratello ha ragione. Dobbiamo partecipare anche noi."


"Mm... " Il capo della triade all'inizio era insicuro, ma ora era stato provocato da Lin Ming. "Ci registreremo anche noi!"


"Anche la triade parteciperà!"


"Dopo che quel ragazzo umano ha deciso di partecipare, hanno deciso di unirsi alla mischia anche loro. Chiaramente è a causa sua. Sembra che vogliano attaccarlo durante la prova!"


"Esatto. Questa prova non è qualcosa che dei normali praticanti di arti marziali possono affrontare. Quell'umano è fin troppo giovane e ingenuo e ora sembra che dovrà combattere contro la triade."


Tutti iniziarono a discutere tra di loro. Nessuno si immaginava che l'estrazione di Dugu Li avrebbe fatto perdere la testa a così tanti sfidanti, spingendoli a registrarsi. Questo avrebbe solo reso la prova ancora più difficile da completare.


"Che peccato. Avrebbero dovuto darle a me quelle rune origin invece di gettarle via." Sospirarono alcuni praticanti di arti marziali.


Lin Ming divenne pensoso quando li sentì. "Hunbai, dove vanno le quote di ammissione? Vengono prese dal Lord della città?"


Hunbai scosse la testa: "No, in tal caso allora il Lord della città avrebbe accumulato una quantità di ricchezze inimmaginabile. Tutte le rune origin vengono riciclate dal Dao Celeste della Strada Asura. Sembra che vengano usate per continuare la rivoluzione dell'energia per il dao celeste. Alcuni sospettano perfino che la Strada Asura sia un'enorme formazione e che gli sfidanti siano al suo interno e debbano seguire le sue regole."


"Questo..." Lin Ming ne fu sbalordito. Nonostante questa prospettiva fosse scioccante, più ci pensava, più gli sembrava ragionevole.


"Padrone, la triade la sta prendendo di mira. Nonostante non possano farle niente nella Divina Fortezza Nera, la prova è diversa. Deve stare attento."


"Mm, capisco." Lin Ming ridacchiò.


"Non si vuole registrare nessun altro? Allora... che tutti i praticanti di arti marziali registrati salgano sulla piattaforma per favore." Disse dall'alto un coltivatore con l'armatura d'argento. Faceva parte del corpo della Neve d'Argento.


Alla fine si erano registrati un totale di quindici praticanti di arti marziali.


Lin Ming salì in silenzio sulla piattaforma. Accanto a lui c'era la triade. Bisognava dire che i nemici spesso si incrociavano.


"Eheh, ragazzino, ci prenderemo cura di te."


"Dovresti provare a resistere un po'. Non arrenderti così velocemente, ahahah!"


La triade spettrale del fantasma nero stava sorridendo con fare sinistro. In quel momento il praticante di arti marziali del corpo della Neve d'Argento arrivò di fronte al gruppo e disse con fare impassibile: "Ora annuncerò le regole. Alcuni tra di voi le sanno già, ma le ripeterò comunque."


"La prova in cui parteciperete in realtà è un gioco! È il gioco del cacciatore. Dopo venti respiri di tempo, tutti voi sarete trasmessi in un regno dimensionale separato. Lì sarete tutti cacciatori e prede. Il vostro obiettivo è di cacciare il più prede possibile e ottenere trofei dai loro corpi!"


"Questi sono i trofei!"


Mentre parlava, la guardia lanciò diversi oggetti neri ai partecipanti.


Lin Ming prese al volo il trofeo e lo esaminò. In realtà era un teschio nero, molto pesante che emanava un'aura feroce.


La guardia della Neve d'Argento continuò a dire: "Questo è un distintivo. Gli sfidanti che si uniranno a questo gioco potranno cacciarsi l'un l'altro e rubarsi i distintivi. Inoltre, nel regno dimensionale ci sono molte prede di diversa forma ed abilità. Se le uccidete, potrete ottenere altri distintivi!"


"Naturalmente queste prede potrebbero finire per cacciare voi! La loro forza è decisa dal più forte tra di loro. Una volta che uno sfidante perde tutti i suoi distintivi o sono gravemente feriti e incapaci di lottare, verranno eliminati dal gioco e saranno trasmessi fuori dal regno dimensionale."


"Potete combattere liberamente nel regno dimensionale. Tuttavia non potete uccidere gli altri. Per ogni persona che ucciderete, verranno sottratti due distintivi del teschio dal vostro punteggio. Considerate bene cosa fare."


"Va bene, ho finito di spiegare le regole. Quando il gioco finirà, il risultato verrà valutato in base al numero di distintivi collezionati. Se superate i 50, allora avrete l'occasione di pescare il distintivo di una missione blu spirituale. Se accumulerete 100 distintivi, allora otterrete un'estrazione blu spirituale e nera!"


Il corpo della Neve d'Argento e gli altri partecipanti rimasero impassibile, ma Lin Ming sussultò: "Ci si può qualificare perfino per un'estrazione di livello nero?"


"Sì padrone. Se potrà completare perfettamente la prova, allora otterrà una possibilità di estrazione nera. Ma non ho mai sentito di qualcuno che è riuscito a farlo in tutti questi anni..."
                                


                                



