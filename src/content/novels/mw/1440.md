---
title: Capitolo 1440 – Radunare Distintivi
pubDate: 2025-12-15T08:37:10.372Z
tags:
    - mw
---


<em>Capitolo sponsorizzato, ringraziamo Zangetsus!
25 capitoli in coda (8 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Lin Ming non era sorpreso nel vedere il Concetto dei 33 Cieli nell'ultima prova del gioco del cacciatore. Ai suoi occhi rappresentava il potere più forte dell'universo. C'erano altre 32 dimensioni oltre al Regno Divino, tutte alla pari. Il Concetto di 33 Cieli era anche il più formidabile, formato dall'unione di essenza, energia e divino. La suprema entità che aveva creato la Strada Asura era assolutamente qualcuno al pinnacolo di questo aspetto.


Ma ora c'erano 36 praticanti di arti marziali dall'armatura dorata di fronte a Lin Ming, tre in più del previsto. Anche così, tutti insieme emanavano un'atmosfera davvero armoniosa, come se non ci fosse nulla fuori posto.


<em>Hu!</em>


Un enorme diagramma circolare del dao era apparso sotto i 36 guerrieri. Allo stesso tempo, una forza invisibile avvolse Lin Ming.


Questo è... un dominio?


Lin Ming si raggelò. Non era un dominio ordinario, ma di altissimo livello. Consisteva di tre diverse fonti di potere: essenza spirituale, astrale e vera essenza.


Questi tre poteri si fondevano perfettamente l'uno con l'altro e inondavano lo spazio circostante. In quel momento i 36 guerrieri dall'armatura dorata erano divisi in tre gruppi, ciascuno costituiti da 12 persone.


Per ogni gruppo c'era un capo e gli altri 11 erano in posizioni diverse attorno al loro comandante. Le loro posizioni contenevano misteriose e meravigliose verità che erano difficili da spiegare.


"Questo diagramma è estremamente elaborato. Questa è la prima prova nella Strada Asura che aveva un senso di difficoltà."


Lin Ming poteva sentire che le prove di questo mondo erano divise in diversi gradi. Uno sfidante doveva superarli uno dopo l'altro per completare pienamente la prova.


Negli ultimi 100 milioni di anni, solo il Sacro Figlio di Zaohua dei saggi e il giovane talento degli spirita erano riusciti a superare l'80% della prova finale.


E ora, questo gioco di fronte a Lin Ming era sicuramente la prima fase per passare al grado successivo. Lin Ming doveva assolutamente completarla nel modo più perfetto possibile.


Mentre Lin Ming rifletteva, i 36 guerrieri dall'armatura dorata iniziò a muoversi.


Attaccarono insieme. Gli attacchi dei gruppi si radunarono in tre correnti torrenziali che si lanciarono verso Lin Ming.


Il giovane fece circolare l'energia nel suo corpo. L'energia primordiale del suo mondo interno uscì allo scoperto.


Spazio primordiale!


<em>Hah!</em>


Un'aura pesante e sconfinata coprì il vuoto. Mentre quelle correnti impetuose entravano nel campo di forza, furono indebolite immediatamente.


Quando gli attacchi raggiunsero Lin Ming avevano meno di un terzo della loro forza precedente. Praticamente non rappresentavano una minaccia per lui.


"Spaccatevi!"


La luce di lancia scattò. Questi tre attacchi furono distrutti dalla lancia di Lin Ming usando una forza sovrastante!


Allo stesso tempo il giovane avanzò, lanciandosi verso il nemico.


Il gruppo su cui si stava precipitando praticava il sistema di raduno dell'essenza.


Lin Ming era ben consapevole dell'equilibrio dell'equilibrio che c'era in questa formazione. Finché avesse potuto uccidere uno qualunque di questi guerrieri, sarebbe riuscito a rovinare la formazione, che non sarebbe stata più una minaccia per lui.


E tra questi tre grandi sistemi di coltivazione, quello con cui Lin Ming era più familiare e in cui l'umanità eccelleva di più era il sistema di raduno dell'essenza. Se questo avversario avesse usato le leggi, avrebbe potuto contrattaccare usando le sue leggi. Attaccare questo gruppo era il modo più facile e veloce di vincere.


Per quanto riguardava i guerrieri della trasformazione del corpo, le loro capacità difensive erano formidabili. Anche tre serie di attacchi non sarebbero riuscite a danneggiarli forse. I soldati che allenavano lo spirito invece scagliavano attacchi misteriosi e strani che erano troppo imprevedibili per Lin Ming.


<em>Hah!</em>


L'immagina dell'Albero del Dio Blasfemo apparì dietro Lin Ming. L'enorme albero si levò al cielo. Il potere selvaggio del fulmine e del fuoco lo percorreva, riversandosi nella Lancia del Sangue della Fenice. Per un po' un sole viola e rosso sembrò apparire nel vuoot.


Lin Ming scagliò un colpo e una luce divina sfrecciò per il mondo.


L'attacco di Lin Ming era troppo potente. Anche se erano coalizzati, i 12 guerrieri ebbero comunque difficoltà a sopportarlo. L'attacco di Lin Ming aveva rovinato il loro schieramento!


<em>Bang!</em>


Il diagramma post celeste sotto di loro divenne più pallido. Lo sguardo di Lin Ming si accese. Questa era la sua occasione!


Proprio quando Lin Ming stava per attaccarli, gli altri 24 guerrieri si precipitarono verso di lui. Se si fosse girato per occuparsi di loro, allora avrebbe perso il breve vantaggio che aveva ottenuto dall'attacco appena fatto.


Lin Ming non aveva intenzione di dare tregua ai suoi avversari. Gridò e attivò al massimo lo spazio primordiale. Allo stesso tempo aprì le Otto Porte Nascoste, aumentando più che poteva le sue difese. Aveva intenzione di resistere agli attacchi e poi annientare velocemente il gruppo del sistema dei raduno dell'essenza. Se avesse potuto farlo, allora avrebbe rotto la formazione!


<em>Ka ka ka!</em>


Due raggi di energia si scontrarono con forza nello spazio primordiale. Questo mise sotto pressione Lin Ming, ma non ci badò. Invece attaccò.


Tre Essenze in Uno, Eterna Oscurità!


In quell'istante l'essenza, l'energia e il divino si fusero in Lin Ming. La Lancia del Sangue della Fenice emise un grido acuto mentre un seme del buco nero iniziò ad avanzare verso il nemico.


Un seme del buco nero poteva assorbire tutta la materia e l'energia. Ora che Lin Ming stava usando lo spazio primordiale per limitare i movimenti dei 12 guerrieri di fronte a lui, poteva solo usare questo colpo.


<em>Bang!</em>


Risuonò un'esplosione terrificante. Il seme del buco nero fece apparire un enorme vortice nero. I due guerrieri dall'armatura dorata furono bloccati da questo vortice e furono divisi completamente dal diagramma post celeste sotto i loro piedi.


Poi furono risucchiati nel vortice nero e furono fatti a pezzi, morendo in un istante!


<em>Woosh! Woosh!</em>


Due distintivi caddero nelle mani di Lin Ming. Fece un respiro profondo. Durante quell'attacco di prima era stato costretto a fare una decisione veloce e, di conseguenza, aveva sopportato gli attacchi degli altri due gruppi, lasciandogli qualche ferita. Ma per il suo potente fisico, queste lesioni non erano niente di che.


"È finita."


Ora che due dei 36 guerrieri erano morti, la formazione non rimase più in equilibrio. Il resto dei guerrieri dall'armatura dorata non potevano rivaleggiare con Lin Ming.


Il resto era semplicemente questione di tempo.


Lin Ming represse l'energia e il sangue nel suo corpo. Strinse la Lancia del Sangue della Fenice e si precipitò in avanti come una tigre che assaliva un gregge di pecore. Un guerriero del sistema dell'essenza fu colpito dall'impatto e fu scaraventato via da Lin Ming, perdendo ogni contatto con il diagramma sotto di lui.


L'uomo provò ad usare le leggi dello spazio per tornare nella sua posizione, ma le leggi dello spazio di Lin Ming erano ancora più misteriose. In un attimo di secondo si teletrasportò dietro quel guerriero e lo infilzò al petto, uccidendolo immediatamente!


Lin Ming non si fermò qui. Scosse la lancia e ruppe il collo di un guerriero dall'armatura dorata dietro di lui.


In quel momento gli altri guerrieri iniziarono ad accerchiare lentamente Lin Ming. Tuttavia ora che avevano perso l'equilibrio della loro formazione perfetta, erano come tigri sdentate, incapaci di rappresentare una minaccia.


Altri due guerrieri scoppiarono a causa del Giudizio del Dao Celeste di Lin Ming!


Più guerrieri morivano, meno pressione aveva e più velocemente poteva ucciderli.


In un quarto d'ora Lin Ming annientò tutti e trentasei i guerrieri, che si trasformarono in distintivi e caddero nelle sue mani.


Così aveva finito questa prova alla perfezione!


"È fatta. 100 distintivi del teschio. Data la difficoltà di questa prova, anche Zanna di Drago ed Hang dovrebbero riuscire a completarla. Dovrebbero solo sforzarsi un po'. Anche qualcuno di un po' più debole potrebbe completarla con un po' di fortuna. Finché uccideranno una persona, allora sarà tutto più facile."


Lin Ming valutò la difficoltà di questa prova. Per finirla, ci sarebbe voluto un grande genio della loro razza. Tuttavia c'era bisogno di essere il migliore.


"Ora che è finita dovrei andare."


Mentre stava pensando a come uscire, lo spazio di fronte a Lin Ming si deformò all'improvviso. Una serie di rune divine iniziarono ad apparire di fronte a lui.


Nella mente di Lin Ming risuonò una trasmissione del suono: "Hai distrutto i guerrieri dall'armatura dorata entro 300 respiri di tempo. Per questo puoi scegliere di partecipare alla seconda sfida o lasciare il mondo del cacciatore."


"Un'altra sfida?"


Lin Ming sussultò. Poteva fare questa sfida una seconda volta?


La battaglia di prima era stata molto facile per lui. Ci aveva messo circa otto o nove respiri di tempo per uccidere ognuno di loro.


Se avesse partecipato alla seconda sfida, cosa avrebbe vinto se avesse superato la prova? Ci sarebbero state delle ricompense di più? Che tipo di ricompense?


Secondo ciò che sapeva, l'estrazione di livello nero che avrebbe ottenuto avrebbe fornito il premio più prezioso disponibile.


Lin Ming era un po' perplesso, ma avrebbe sicuramente partecipato alla prossima sfida!


Dopo che Lin Ming fece la sua scelta, l'energia origin attorno iniziò a muoversi attorno a lui. Allo stesso tempo, un enorme numero di rune cadde dalle nuvole fino a collegarsi in un solo flusso. Era difficile contarle.


Lin Ming le guardò da vicino. Erano rune origin, la valuta della Strada Asura.


Sia per partecipare al gioco del cacciatore, che per acquistare distintivi ci volevano rune origin. E ora queste rune stavano piovendo dal cielo bruciando nell'aria.


<em>Hu hu hu!</em>


Le fiamme ardevano. Erano formate da energia origin. Ogni respiro di tempo, si bruciavano oltre mille rune. La terrificante conflagrazione bruciava nel cielo.


"Bruciano così tante rune origin. Sembra che la mia ipotesi fosse corretta.Le rune origin che paghiamo in effetti sono usate per mantenere la rivoluzione delle formazioni della Strada Asura. Se questa formazione brucia così tante rune, allora è difficile dire quanto diventerà potente!"


Senza dubbio la difficoltà della sfida sarebbe arrivata ad un altro livello. Forse nemmeno Hang Chi e Zanna di Drago sarebbero riusciti a completare questa sfida.


"La prova è per grandissimi geni? Mi chiedo se il Sacro Figlio di Zaohua ha tentato questa sfida? Che risultati ha ottenuto?" Lin Ming sorrise. Più era ardua la sfida, più stimolava il suo spirito combattivo.


In quel momento, nel mondo esterno, erano passate solo tre ore circa.


In passato i praticanti di arti marziali normalmente avrebbero avuto bisogno di 14-16 ore per radunare i 50 distintivi necessari per la ricompensa del livello blu. Tuttavia per raggiungere l'ultima fase Lin Ming aveva impiegato solo tre ore circa.


Era stato così veloce grazie alla sua forza soverchiante e al suo potente senso divino.


<em>Capitolo sponsorizzato, ringraziamo Zangetsus!
24 capitoli in coda (7 Zangetsus + 7 Pierpaolo + 10 Gatsu), 0/5
da editare,
-Schadenfreude</em>
                                                


                                



