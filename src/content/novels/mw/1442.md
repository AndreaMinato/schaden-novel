---
title: Capitolo 1442 – Completare la Prova
pubDate: 2025-12-15T08:37:10.375Z
tags:
    - mw
---


<em>Capitolo regolare,
24 capitoli in coda (7 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


L'attacco di Lin Ming era stato pianificato con attenzione. Riversò tutta la sua forza, attivando anche la Porta della Vita e bruciando la sua essenza di sangue senza esitazione. Grazie alla Porta della Vita, poteva bruciare parte della sua essenza di sangue senza perderla permanentemente. Tuttavia questo aumento di forza sarebbe aumentato solo per breve tempo e, dopo non sarebbe riuscito ad usarlo per molto tempo, altrimenti avrebbe danneggiato permanentemente il suo corpo.


Quindi Lin Ming non avrebbe usato questa mossa a meno che non dovesse. E ora Lin Ming aveva usato questa tecnica per aumentare il suo potere al massimo, puntando ad uccidere in un solo colpo!


Aveva solo un'occasione per colpire. Questo perché poteva sentire che questi guerrieri dall'armatura dorata avevano una mente propria. Dopo una sconfitta, sarebbero stati in guardia e non ci sarebbero caduti una seconda volta.


<em>Ca!</em>


Sette od otto canali di energia furono distrutti dai Sigilli della Proibizione Divina!


E il Portale di Primordius bloccò gli attacchi dei due gruppi.


Così, il capo di fronte a lui rimase isolato, lontano dalla maggior parte dei suoi compagni. Sarebbe stato meno problematico con un supporto.


Sotto l'elmo del guerriero brillarono i suoi occhi. Con un ululato, una spada spirituale verde veronese sfrecciò fuori dalla sua fronte!


Questa spada spirituale sembrò consumare una grande quantità di forza del capo del gruppo. Dopo averlo fatto, il suo sguardo quasi smise di brillare.


Allo stesso tempo, Lin Ming aveva già evocato il seme del buco nero dal suo mondo interno. In quell'istante, tutta l'energia origin attorno iniziò a radunarsi all'impazzata nel seme del buco nero!


Anche le rune di energia origin che stavano fornendo energia alla formazione furono risucchiate dal seme del buco nero.


Eterna Oscurità!


<em>Ka ka ka ka!</em>


La terra si ruppe mentre innumerevoli rocce furono sbalzate via dalle correnti di energia, sollevandosi al cielo. Questo era l'attacco più forte a disposizione di Lin Ming.


Sotto l'impatto di questa forza tirannica, il Cubo Magico nel corpo di Lin Ming iniziò ad agitarsi lievemente.


Dopo aver raggiunto il Divine Transformation realm, Lin Ming aveva ottenuto l'abilità di attivare parzialmente il Cubo Magico. Ora, visto che aveva usato Eterna Oscurità, aveva iniziato anche ad attivare il potere del Cubo Magico!


L'obiettivo di Lin Ming era il guerriero del sistema della forgia e il Cubo Magico era la nemesi di ogni spirito!


Il Cubo Magico non apparì, ma la sua aura iniziò ad estendersi, coprendo i dodici guerrieri!


Il capo tremò e la spada spirituale che aveva sparato dalla fronte esplose per poi svanire. Non solo, il guerriero sembrò essere colto da un enorme contraccolpo, mentre la luce che circondava il suo corpo fluttuava selvaggiamente.


Senza il supporto dei suoi guerrieri, il capo era di gran lunga più debole di Lin Ming, figuriamoci del Cubo Magico!


"È finita!"


Gridò freddamente Lin Ming. La Lancia del Sangue della Fenice e il seme del buco nero piombarono su di lui.


<em>Bang!</em>


Con una forte esplosione, il capo dei guerrieri si frantumò in innumerevoli pezzi e anche questi pezzi erano stati attirati dal seme del buco nero, scomparendo!


Aveva rotto la formazione!


Lin Ming sospirò di sollievo. Ora che si era sbarazzato di uno di loro, significava praticamente che aveva vinto e completato questa prova.


Proprio mentre stava per attaccare una seconda volta, si fermò all'improvviso. Dopo che il seme del buco nero aveva assorbito quei frammenti lucenti, quei pezzi si erano radunati insieme per formare rune blu che si separarono dal seme del buco nero e vorticarono lentamente a mezz'aria.


Un buco nero aveva una forza gravitazionale infinita; era capace perfino di divorare la luce. Anche lo spazio e il tempo non potevano trapassarlo. Si poteva dire che le leggi del Buco Nero dominavano queste leggi.


Ma, queste rune fluttuarono con calma fuori dal buco nero. Sembrava che non ci fosse nemmeno.


Questo fece sussultare Lin Ming. Non aveva idea di quanto fosse forte il membro della vecchia generazione che aveva creato la Strada Asura, ma anche dopo decine di biliardi di anni, le rune che aveva lasciato contenevano dei princìpi così meravigliosi.


Tuttavia non aveva il tempo di sondare ulteriormente queste leggi. La battaglia non era ancora finita!


Lin Ming fece circolare la sua energia più velocemente che poteva, stimolando ancora una volta il Cubo Magico mentre attaccava i guerrieri del sistema della forgia spirituale!


Ora che avevano perso il loro capo, gli altri undici guerrieri erano nel caos.


In quel momento, il potere dell'essenza di sangue bruciata di Lin Ming doveva ancora scomparire. Con il Cubo Magico a sostenerlo, fu come una tigre in mezzo ad un gregge di pecore!


La Lancia del Sangue della Fenice sfrecciò, mentre il buco nero inghiottì tutta l'energia.


Uno per uno, i guerrieri dall'armatura dorata furono spazzati via dai suoi attacchi e ridotti a pezzi. Questi frammenti di luce si radunarono lentamente, formando rune divine.


Queste rune divine erano tutte blu, dovevano essere di livello blu spirituale.


Il secondo gruppo di guerrieri era molto più forte del primo. Anche se la formazione era stata squarciata, la loro forza individuale non poteva essere sottovalutata.


Lin Ming attivò le Otto Porte Nascoste ancora una volta. Con il potere del seme del buco nero, riuscì a combatterli frontalmente. Lanciò una raffica di attacchi, resistendo ai colpi degli altri con il suo corpo. Ogni volta che attaccava, avrebbe mirato al loro punto debole, uccidendoli all'istante!


Rimasero sempre meno guerrieri e sempre più rune fluttuarono nell'aria.


La maggior parte dei nomi di queste rune conteneva il nome dei 33 Cieli.


"Il palazzo del dao delle Nove Stelle dei 33 Cieli!"


"Le nove trasformazionidei 33 Cieli!"


"La rinascita del nirvana dei 33 Cieli!!"


"La rinascita delle nove rivoluzioni dei 33 Cieli!"


.....


Ogni concetto condensava una sola runa. Dopo che Lin Ming uccise il resto dei guerrieri, divennero tutti rune!


Le 36 rune erano tutte blu. Fluttuavano lentamente per poi dividersi in due gruppi.


Un gruppo ne aveva 33 e un altro 3.


Questi due gruppi di rune iniziò a fondersi nel cielo, condensandosi nelle loro forme finali.


E al centro ce n'era una di colore nero rossastro scuro. In altre parole, erano quelle di livello nero!


Era come aveva detto Hunbai. Quando una serie completa si combinava insieme, a volte sarebbe aumentata di livello.


Queste due rune, senza nessuna indicazione, iniziò a cadere su Lin Ming.


<em>Woosh! Woosh!</em>


Le rune entrarono nel corpo di Lin Ming senza che lui resistesse affatto. Lasciò che accadesse. Nel momento in cui si fusero con il suo corpo, sentì che la sua anima era stata toccata. Poi la trasformazione completa di queste due rune si trasmise nella sua mente.


Erano la Protezione e la Benedizione Divina.


La prima derivava dalla fusione di 33 rune e poteva aumentare direttamente la forza combattiva di un praticante di arti marziali.


L'altra, la sua funzione era piuttosto unica. Non aumentava la sua forza combattiva, ma la sua utilità superava di gran lunga la prima. Era usata per aumentare il proprio destino. Se uno l'avesse ottenuta, avrebbe potuto trasformare i pericoli dei mistici regni in occasioni fortunate, condizionando la sua fortuna.


"La benedizione di un dio..."


Quando Lin Ming si rese conto dell'utilità di questa runa, divenne pensoso. Gli era venuta in mente qualche lieve associazione...
                                


                                



