---
title: Capitolo 146 - La Triste Bai Jingyun
pubDate: 2025-10-16T07:28:18.438Z
tags:
    - mw
---


<em>'La "Formula True Primal Chaos" ha raggiunto il Gran successo del secondo strato, e ho consolidato lo stadio dell'Alterazione dei Muscoli, è il momento di disegnare il "Simbolo della Lotta".'</em>


I due simboli di iscrizione del corpo che Lin Ming aveva scelto erano il "Simbolo Raduna Essenza" e il "Simbolo della Lotta". Il primo aumentava la velocità di coltivazione e il secondo poteva migliorare la propria forza.


Aveva già disegnato con successo il primo e allora era solo al picco dello Stadio delle Viscere. Per crearlo aveva sovraccaricato la sua forza dell'anima e la sua vera essenza ed era entrato in un sonno profondo per tre giorni e tre notti. Per sicurezza lo aveva rimandato per un po', ma ora la sua coltivazione si era già stabilizzata.


Lin Ming mise la Lancia Pesante d'Argento Flessibile nel suo anello spaziale, chiuse la porta della sua cabina e appese la placca con su scritto 'Non disturbare'. Dopodiché si stese a letto e dormì per diverse ore fino all'alba. Lin Ming si alzò dal letto, si lavò, fece un pasto e si dissetò.


Poi rimase seduto per un po' a bere del te prima di lavarsi le mani, di bruciare dell'incenso mentre eliminava tutti i pensieri che lo distraevano. Lasciò che la sua mente diventasse completamente "eterea" raggiungendo la condizione ottimale.


La creazione di simboli era molto importante per Lin Ming. I materiali usati per il "Simbolo della Lotta" erano molto più preziosi di quelli dell'altro. Visto che molti materiali erano troppo difficili da trovare il ragazzo non aveva preparato alcuna riserva. Quindi non poteva permettersi di fallire, un solo errore sarebbe stata la fine.


Lin Ming ci mise mezz'ora a tranquillizzarsi e iniziò finalmente a disegnare il 'Simbolo della Lotta'.


Questo processo durò dal mattino fino alla sera. Lin Ming non fece alcun errore, il suo intento marziale non aveva solo un effetto incredibile sulla sua coltivazione ma anche sulle iscrizioni. Visto che era in grado di rimanere in uno stato del genere non sarebbe stato distratto.


Quando una persona normale avesse consumato troppa forza dell'anima avrebbe sperimentato una sensazione di vertigine e avrebbe provato sonnolenza. Lin Ming invece era comunque capace di mantenere le condizioni migliori.


Mentre il sole tramontava tra le montagne, il ragazzo disegnò l'ultima runa. A mezz'aria diversi simboli brillarono come un tramonto cremisi. Le linee iniziarono a condensarsi insieme e in quel momento erano diventate uno spettacolo magnifico.


Dopo metà di un bastoncino di incenso di tempo, il simbolo si trasformò in una raffica di luce che si fuse sul dorso della mano di Lin Ming. Aveva impresso un marchio che raffigurava un drago volante e di una fenice.


Normalmente un marchio di un'iscrizione avrebbe dato un senso di mistero.
Tuttavia questo 'Simbolo della Lotta' era più simile ad un'opera di calligrafia. Sembrava vagamente un carattere arcaico che significava 'Lotta' e ogni tratto era lungo e deciso, sembrava avere uno slancio imponente, proprio come una lunga lancia.


Mentre creava il simbolo Lin Ming consumò un'enorme quantità di risorse. La sua vera essenza era ancora abbondante ma la sua forza dell'anima era stata sovraccaricata. Riuscì a bere un po' d'acqua e andò subito a dormire.


Questo sonno durò per un'intera giornata.


Dopo essersi svegliato il suo stomaco gorgogliò. Era molto affamato e aveva un dolore acuto alla testa.


Dopo aver mangiato si sedette a meditare. Lin Ming non continuò a coltivare, invece si diresse nella stanza di valutazione della forza del Palazzo delle sette arti.


Il ruolo del 'Simbolo della Lotta' era semplice, avrebbe migliorato la forza fisica della vera essenza di un praticante di arti marziali, migliorandone quindi le capacità combattive. Lin Ming voleva vedere quanto questo simbolo avesse aumentato la sua forza.


Scelse un angolo della stanza, si avvicinò ad una colonna di pietra e fece un respiro profondo. Il suo corpo si inondò di vera essenza che si accumulò nella sua mano destra. Il 'Simbolo della Lotta' emise un leggero bagliore rosso, come se il sangue che circolava al di sotto fosse visibile.


"Ohh!"


Lin Ming urlò e sferrò un pugno. Ci fu un rumore sordo, come se la colonna di pietra fosse stata colpita da un martello di ferro e continuò a tremare impazzita!


Il raggio di luce sfrecciò in alto. Arrivò fino all'altezza di una persona. Il risultato finale, 7200 jin.


7200 jin!


Gli occhi di Lin Ming brillarono quando vide questo risultato. Aveva già superato di molto il colpo di Ling Sen.


Un tempo un pugno noncurante di Ling Sen aveva raggiunto i 4900 jin. Anche se allora aveva usato parte della sua forza, la sua potenza totale non sarebbe dovuta essere superiore ai 6100 jin!


Quando un praticante di arti marziali al picco dello stadio Circolazione, la forza del suo pugno sarebbe stata di 8000 jin. C'era una minoranza che, avendo la Forza Divina Innata, poteva raggiungere i 10.000 jin.


Con il suo pugno di 7200 jin era già vicino ad un praticante di arti marziali al picco dello Stadio Circolazione.


Ormai aveva completato tutto ciò che aveva da fare e il test per diventare discepolo principale era iniziato da solo due mesi.


Aveva moltissimo tempo a disposizione.


Lin Ming fece un respiro profondo, era pieno di sicurezza. In confronto all'ultima volta che aveva partecipato alla Formazione Ten Thousand Killing ora aveva il 'Simbolo della Lotta', la Lancia Pesante d'Argento Flessibile, la 'Forza del Dio Blasfemo' e aveva migliorato la sua coltivazione della 'Formula True Primal Chaos'.


Era sicuro che avrebbe vinto contro Zhang Guanyu anche se l'avesse affrontato ora.


"Una volta sconfitto Zhang Guanyu potrò ottenere un Lingzhi Sanguigno vecchio di 500 anni. Sarà di ottimo beneficio per la mia vitalità. Questo Zhang Guanyu è una persona sinistra e disonesta, non ho idea di che piano malvagio avrà in serbo per me, è meglio se lo sfida prima possibile e lo distrugga per evitare ulteriori complicazioni."


...


Il tempo volò. Arrivò il giorno del banchetto al Palazzo Imperiale.


Nell'intero palazzo c'era un'atmosfera vivace ed era decorato festosamente. Le difese del palazzo erano aumentate ed era pieno d guardie. Sulla strada principale c'era un tappeto rosso lungo centinaia di metri. Intorno c'erano diverse bellissime cameriere che camminavano in giro offrendo prelibatezze agli ospiti.


Oggi erano arrivate le figure più prominenti nella città di Fortuna Celeste. C'erano giovani eroi incredibili, i dieci migliori discepoli della Dimora Celeste, i discepoli principali del Palazzo delle sette arti e alcuni giovani dalla forza ordinaria ma che erano talentuosi e provenivano da rispettabili famiglie.


Inoltre le principesse e i principi, inclusi il Principe Ereditario Yang Lin e il Principe delle Nuvole Yang Zhen erano arrivati tutti sul posto.


Tuttavia non erano loro i principali ospiti oggi. Nemmeno le stelle Lin Ming e Qin Xingxuan lo erano. L'ospite più importante era un emissario speciale della Valle dei Sette Misteri, ma nessuno sapeva quale fosse la sua identità.


"Arriva l'imperatore!"


Mentre l'eunuco lo annunciava, tutte le domestiche e le signore del palazzo si inginocchiarono. Tuttavia gli ospiti non avevano bisogno di farlo; andava bene un sempice inchino.


Lin Ming vide un vecchio entrare nella sala, indossava una corona a nove stelle, un <a href="https://www.google.it/search?q=%E4%BA%94%E7%88%AA%E9%BE%99%E8%A2%8D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwixxdmetInSAhVIBsAKHUU0CrEQ_AUICCgB&amp;biw=808&amp;bih=690#imgrc=s29Ya2Xo9BN7_M:">abito con un drago dorato dalle cinque dita</a> e degli stivali con delle scaglie color oro.


Nonostante quest'uomo indossasse degli abiti raffinati, non poteva nascondere la sua vecchiaia. I suoi occhi erano quasi seppelliti dalle rughe e la pelle del suo collo si stava rovinando. C'erano delle macchie dovute all'età sulle sue tempie e sembrava avere almeno settant'anni.


Questo vecchio era il governante del regno di Fortuna Celeste, l'Imperatore Yang Jian.
Yang Jian non aveva avuto molti successori e i figli che aveva erano arrivati in tarda età.


Questa era la prima volta che Lin Ming vedeva l'imperatore del Regno di Fortuna Celeste. Sul suo corpo non c'era l'aria regale dell'Aura Viola dell'Est, c'era solo un'atmosfera letargica e cadaverica.


Yang Jian apparentemente non aveva alcuna intenzione di porgere saluti agli ospiti. Arrivò al banchetto e si sedette al posto d'onore e chiuse gli occhi.


<em>'A questo Yang Jian probabilmente rimangono solo quattro o cinque anni di vita, tutti mantenuti da preziose medicine e curato dai migliori dottori. Se una persona normale fosse stata in queste condizioni sarebbe già morta...'</em>


Mentre pensava a questo, Lin Ming vide di sfuggita Bai Jingyun nell'angolo della sala dei banchetti. La ragazza stava indossando un abito nero formale e sembrava aver perso la sua solita calma, oggi sembrava nervosa e turbata. C'era un giovane nobile che stava cercando di parlare con lei, ma sembrava che Bai Jingyun non si fosse accorta della sua esistenza.


"Bai Jingyun... sembra preoccupata per qualcosa." Nonostante Lin Ming avesse pensato che ci fosse qualcosa di strano, non si preoccupò più di tanto. Murong Zi si avvicinò a lei portandole un bicchiere di succo e mandò via quel giovane che stava chiacchierando incessantemente: "Sorellona Jingyun, come stai, sei a disagio?"


"Sto bene." Sorrise a stento Bai Jingyun e provò a dire qualche parola.


In quel momento un eunuco annunciò: "Il Signor Ouyang, diretto discepolo dell'anziano della Fazione Acacia della Valle dei Sette Misteri!"


Sentendo questo Bai Jingyun si raggelò. Ouyang della Fazione Acacia... era davvero lui!


"Cosa?" Chiese confusa Murong Zi.


"Sbrigati e vai via di qui, altrimenti sarà troppo tardi!" Disse nel panico Bai Jingyun.


"Cosa... perché?"


"Questo Ouyang Dihua è un molestatore. Ricordi all'ultimo banchetto del Principe quando ti avevo detto che non potevo decidere del mio matrimonio? È stato tutto a causa sua!"


Mentre Bai Jingyun diceva questo, Murong Zi richiamò alla memoria l'occasione. Quando il Principe Ereditario aveva invitato Lin Ming al banchetto, Bai Jingyun le aveva detto scherzando di sposare Lin Ming. Murong Zi l'aveva schernita chiedendo perché non se lo sposasse lui, ma alla fine Bai Jingyun aveva detto che non poteva più decidere del suo matrimonio.


Murong Zi aveva pensato che fosse strano. Con le condizioni particolari di Bai Jingyun come poteva non decidere il suo matrimonio? Questo perché l'altra parte era un diretto discepolo della Valle dei Sette Misteri!


Un diretto discepolo che aveva la stessa importanza di un Emissario dei Sette Profound o un Maestro del Palazzo Marziale. Ma dato che un diretto discepolo era spesso imparentato con un anziano, perfino un Emissario o un Maestro del Palazzo Marziale avrebbe dovuto mostrargli rispetto.


Nonostante Murong Zi fosse senza paura capì che questo tipo di persona non era qualcuno con cui la sua famiglia potesse rivaleggiare.


Ma non poteva andarsene e abbandonare Bai Jingyun. Semplicemente non aveva il cuore di farlo: "Sorellona Jingyun... Io..."


"Vai presto." Disse con urgenza Bai Jingyun. I discepoli della Fazione Acacia preferivano le ragazze belle e dal talento sbalorditivo. Se Murong Zi fosse stata scoperta da Ouyang Dihua molto probabilmente l'avrebbe presa di mira.


Murong Zi si morse il labbro, tenne la testa bassa e andò verso i servizi del palazzo.
                                


                                



