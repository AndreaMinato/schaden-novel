---
title: Capitolo 1461 – Il Sutra Asura
pubDate: 2025-12-15T08:37:10.381Z
tags:
    - mw
---


<em>Capitolo regolare,
11 capitoli in coda (1 Pierpaolo + 10 Gatsu), 0/5
da editare,
-Schadenfreude</em>


Dopo aver raggiunto il picco della Pietra dell'Imperatore, Xiao Moxian aveva esaurito l'80-90% della sua vera essenza, stava già avendo difficoltà a volare. Quando guardò il carattere Lin, notò che era quasi della stessa dimensione di quello Xian, ma aveva dei tratti molto più profondi e forti, con un'aura vigorosa e affascinante. I Concetti che conteneva erano ancora migliori!


Questo era l'intento omicida che Lin Ming aveva radunato combattendo per molti anni e sopravvivendo alle battaglie di numerosi campi di battaglia. Nel carattere era riflesso il sapore della sua vita. Sotto questo aspetto, Xiao Moxian non poteva rivaleggiare con lui visto che era cresciuta nel Palazzo di Genesi Diabolica e aveva sperimentato molte meno difficoltà e tribolazioni.


"Un mostro è proprio un mostro, il suo potenziale è davvero così forte... mi chiedo che segreti abbia..." Disse Xiao Moxian, dubbiosa. Possedeva il fisico di una Fenice e aveva raggiunto gli stadi intermedi del Mare Divino Realm al punto da poter competere con grandi discendenti di Empirei di 40 anni d'età. Anche così, in termini di talento e potenziale non era ancora riuscita a superare Lin Ming, invece era stata lievemente messa in ombra da lui.


Era difficile immaginare come fosse arrivato fino a questo punto.


In quel momento una luce viola intensa si irradiò dalla Pietra dell'Imperatore, accecando tutti quanti.


"Cos'è?" Xiao Moxian sussultò. Era quasi al limite. Quando aveva usato l'Arte del Risucchio Demoniaco aveva subìto un grande colpo, facendole consumare una considerevole quantità di energia. Ora questa luce divina era apparsa all'improvviso, illuminando il mondo. Sentiva uno strano potere fluire nel suo corpo insieme alla luce. Con un gridolino, perse l'equilibrio e quasi cadde.


All'improvviso però si sentì più leggera mentre una mano afferrava il suo polso. Un flusso di vera essenza entrò nel suo corpo, rivitalizzando il suo mondo interno quasi prosciugato.


Xiao Moxian poteva sentire la forza di questa mana anche attraverso la manica. La sua stretta era solida e le sue dita erano forti. Non doveva nemmeno guardare per capire chi fosse. Lin Ming aveva delle riserve di vera essenza più vaste e, dopo il suo confronto con lei, certamente gli rimanevano delle energie.


Lin Ming le tenne il polso per un minuto. Dopo aver riversato la sua vera essenza in lei si allontanò. All'inizio voleva chiederle se stesse bene, ma era accaduta una scena sconvolgente.


Tutte le persone sotto la Rupe del Precipizio guardarono verso l'alto con stupore.


Sopra la Pietra dell'Imperatore si era accesa una luce divina che formò dei caratteri dorati!


Quando osservavano quei caratteri, sentirono un dolore acuto agli occhi, quasi ebbero la sensazione di stare per perdere la vista.


Molti non poterono che chiudere gli occhi e distogliere lo sguardo.


Altri iniziarono a sanguinare dagli occhi.


"Cosa sta succedendo? È un fenomeno?"


"È perché due geni impareggiabili hanno inciso il loro nome in cima alla Pietra?"


Pensarono in molti. In questo mondo era facile causare un fenomeno quando accadeva qualcosa di straordinario.


"Cos'ha fatto quel Lin Lanjian? E cosa c'è scritto in quei caratteri dorati?"


Non troppo lontano dal Precipizio della Rupe, il Principe dei Mostri Duyu aveva spalancato gli occhi. Voleva vedere cosa c'era scritto.


Aveva la sensazione che i caratteri dorati fossero un qualche tipo di tesoro straordinario. Dopo essere arrivato al Precipizio della Rupe, aveva sentito che se uno avesse potuto lasciare il suo nome sulla Pietra dell'Imperatore, non solo avrebbe ricevuto il supporto di innumerevoli destini imbevuti nel macigno, ma avrebbe anche ricevuto una ricompensa.


Ora il Principe dei Mostri Duyu sospettava che queste parole fossero il contenuto del premio. Guardandole probabilmente si sarebbe ricevuto un enorme guadagno!


Tuttavia, non importava quanta vera essenza riversasse nei suoi occhi, il Principe dei Mostri Duyu non riuscì a distinguere chiaramente quei caratteri. Invece la grande pressione fece sanguinare i suoi occhi, rischiando quasi di farli esplodere.


"Dannazione!" Imprecò il Principe dei Mostri Duyu, pieno di rimpianto. I capillari dei suoi occhi erano esplosi, facendoli iniettare di sangue! Non ebbe altra scelta se non chiuderli. Ma se guardare non avesse funzionato, allora avrebbe potuto usare la sua percezione!


Il Principe dei Mostri Duyu evocò la sua percezione divina e cercò di sondare i caratteri divini sulla Pietra dell'Imperatore. Tuttavia nel momento in cui attraversò l'aura della Rupe del Precipizio e si levò a 36 chilometri di altezza, toccando i caratteri brillanti, il Principe dei Mostri Duyu sentì il suo senso divino cadere in un vastissimo labirinto che fece quasi crollare la sua anima!


"Ahhh!"


Il Principe dei Mostri Duyu gridò di dolore, come se fosse stato morso da un serpente. Ritrasse frettolosamente la sua percezione divina. Tuttavia quel breve contatto gli aveva fatto vomitare sangue. Il suo viso sbiancò e la sua anima rimase ferita.


La Pietra dell'Imperatore era uno dei miracoli lasciato dalla Strada Asura. Non importa chi fosse, indipendentemente dalla coltivazione, chiunque osasse infrangere le sue regole avrebbe ricevuto la sua punizione!


In quel momento, in alto nel cielo, Lin Ming e Xiao Moxian potevano distinguere chiaramente i caratteri brillanti.


La prima fila aveva poche semplici parole umili. Brillavano di luce divina, splendendo come fiamme animate.


Queste parole erano 'Sutra Asura'!


Sotto di esse c'erano altre frasi scritte più piccole: "I 33 Cieli, il Grande Dao sconfinato. Voglio raggiungere il picco di tutte le arti marziali. Ho trascorso 3,3 miliardi di anni a viaggiare per i 33 Cieli, coltivando per 33 vite. Una vita da Empireo, una da Divinità. Ciò che cercò è la verità più grande del Dao Celeste..."


Queste parole chiaramente non erano un mantra o un metodo di coltivazione, era una prefazione. Probabilmente era stata scritta dal maestro della Strada Asura in persona!


Solo la prefazione era inestimabile. Nonostante contenesse qualche centinaio di parole, Lin Ming ne fu sconvolto!


In questa prefazione c'era scritto che per perseguire il picco delle arti marziali, il maestro della Strada Asura aveva trascorso 3,3 miliardi di anni a viaggiare per i 33 Cieli.


In ogni Cielo, il Maestro della Strada Asura avrebbe sigillato la sua coltivazione e sarebbe ripartito dal nulla. Così aveva coltivato 33 vite!


Ogni vita durava per 100 milioni di anni!


Inoltre, durante questo periodo, era partito da mortale fino ad arrivare ad Empireo e poi Vera Divinità!


Questo era ciò che significava "Una vita da Empireo, una da Divinità'!


Tuttavia, anche dopo aver coltivato 33 vite, il maestro della Strada Asura non aveva raggiunto il suo obiettivo. Anche dopo aver combinato i 33 Dao Celesti, aveva la sensazione che mancasse ancora qualcosa.


I 33 Dao Celesti non costituivano tutte le arti marziali!


Il Maestro della Strada Asura aveva impiegato 300 milioni di anni per creare il suo mondo: la Strada Asura. Di conseguenza aveva immaginato che il Dao Celeste completo fosse composto da 36 Cieli.


Solo che per qualche motivo, gli ultimi 3 Cieli non erano riusciti ad evolvere pienamente, erano rimasti dei semi!


Se uno avesse potuto farli crescere e radunare tutti e 36 i Dao Celesti, avrebbe capito la verità più grande di ogni esistenza, controllando il mondo e anche creando il suo Cielo, diventando il signore di tutta la creazione!


Quando Lin Ming lesse questa prefazione, provò un profondo timore reverenziale, incapace di parlare.


Naturalmente sapeva che questi tre ultimi Cieli erano la Perla Demoniaca, il Cubo Magico e la misteriosa Tessera Viola!


Questi tre oggetti divini erano l'essenza dei semi dell'universo!


Se uno avesse potuto farli evolvere completamente e radunare tutti e 36 i Cieli, sarebbe potuto diventare il sovrano dell'universo!


"Il Maestro della Strada Asura... troppo terrificante." Lin Ming era sbigottito. Solo la prefazione significava che quel maestro doveva essere vissuto per almeno 3,6 miliardi di anni. Aveva coltivato per 33 vite, diventando una Vera Divinità in ognuna di esse. Poi aveva passato 300 milioni di anni per creare un mondo come la Strada Asura.


Che sorta di concetto era questo?


Era difficile immaginare a che livello fosse arrivato.


Un'esistenza del genere... era vivo o morto? Se fosse morto, dov'era il suo corpo ora?


Lin Ming pensò a tutte queste domande. E in quel momento, scoprì che sulla Pietra dell'Imperatore, iniziò ad apparire un'antichissima scrittura, ogni riga conteneva le tracce brillanti del Grande Dao.


Ogni carattere dell'antica scrittura conteneva dei Concetti incredibilmente misteriosi. Le tracce del Grande Dao erano mischiate insieme ai 33 Dao Celesti, erano infinitamente misteriose.


Lin Ming sussultò. Non prestò più attenzione alle origini del Maestro della Strada Asura, invece dedicò tutta la sua attenzione all'antica scrittura!


Anche Xiao Moxian era concentrata.


Nonostante i caratteri sulla Pietra dell'imperatore non fossero troppo numerosi, in realtà contenevano una grandissima quantità di informazioni. Solo ricordare queste parole non era difficile, ma voler memorizzare tutti i Concetti contenuti in esse richiedeva una percezione incredibilmente elevata!


E Lin Ming e Xiao Moxian erano persone dalla percezione mostruosa!


In soli dieci respiri di tempo, erano apparse solo diverse centinaia di parole.


Queste scritte probabilmente non rappresentavano l'intero contenuto del Sutra Asura; ma non era un metodo di coltivazione. Probabilmente invece era un riassunto generale. Anche se non parlava di tecniche specifiche, i suoi misteri erano in grado di fornire innumerevoli vantaggi.


Dopo che la luce si spense lentamente, Lin Ming e Xiao Moxian si scambiarono un'occhiata. Potevano vedere l'entusiasmo e lo stupore riflesso negli occhi dell'altro.


"Questo è un manuale di coltivazione lasciato dal maestro della Strada Asura?"


"Sembra di sì, ma è solo un vago profilo. Usarlo da solo per allenarsi è impossibile..."


In alto nel cielo, Lin Ming non sentì più la pressione della Pietra dell'Imperatore. Fluttuava facilmente nel cielo. Era ovvio che avesse ottenuto la completa approvazione della Pietra dell'Imperatore.


Quando guardò giù, vide che a causa del bagliore divino, molti praticanti di arti marziali sotto si erano ridotti in pessime condizioni. Molti di loro erano feriti, sangue colava dai loro occhi. Alcuni avevano cercato di usare la loro percezione divina per sondare la Pietra dell'Imperatore ed erano rimasti gravemente feriti, ricevendo anche un danno all'anima.


"Probabilmente siamo i soli ad aver visto il Sutra Asura." Disse Lin Ming pensosamente. Sembrava che questa fosse la ricompensa lasciata dal maestro della Strada Asura.


Era anche ragionevole. Naturalmente il maestro della Strada Asura non avrebbe lasciato che la sua eredità si diffondesse tra la gente comune. Sarebbe stato uno spreco di tesori.


In quel momento, due raggi sfrecciarono dalla Pietra Asura, uno diretto verso Lin Ming e l'altro verso Xiao Moxian. Si immersero nei loro distintivi, che volarono e si dissolsero gradualmente, trasformandosi in rune brillanti. Tuttavia queste rune non erano blu come Lin Ming si aspettavano, ma erano nero rossastro.


Erano rune di livello nero!
                                


                                



