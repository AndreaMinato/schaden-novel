---
title: Capitolo 1463 – Arrivo del Principe Imperiale
pubDate: 2025-12-15T08:37:10.381Z
tags:
    - mw
---


<em>Capitolo regolare!
11 capitoli in coda (1 Pierpaolo + 10 Gatsu), 0/5
da editare,
-Schadenfreude</em>


Quando Lin Ming e Xiao Moxian atterrarono, molti praticanti di arti marziali fecero loro strada istintivamente. I loro sguardi contenevano un certo tipo di timore reverenziale e ammirazione, come dei bambini di villaggi di montagna di fronte a dei principi.


"Sono una coppia? Che coppia incredibile."


"È difficile immaginare che livello raggiungerà il loro futuro figlio..."


"Dovrebbero essere discendenti di Terre Sacre di Empirei o anche di Vere Divinità."


Mentre i praticanti di arti marziali attorno stavano parlando tra di loro, il Principe dei Mostri Duyu mostrò un'espressione estremamente avvilita. Le loro parole stavano peggiorando il suo umore.


"Apprendista junior, congratulazioni..."


il Principe dei Mostri Duyu forzò un sorriso quando vide i due.


Era al picco degli stadi avanzati del Divine Transformation realm. Nonostante la sua coltivazione fosse la più alta tra i tre, era il più debole.


Ora Xiao Moxian e Lin Ming erano aumentati di grado e le loro coltivazioni erano diventate molto più simili. Ora non poteva nemmeno competere con loro. Se fossero stati in pericolo e uno di loro fosse dovuto morire, sarebbe stato impossibile per lui scappare.


"Andiamo, non è un bene rimanere qui per troppo tempo." Disse Lin Ming con una trasmissione di vera essenza mentre scorgeva i praticanti di arti marziali sotto la Rupe del Precipizio. I suoi risultati e quelli di Xiao Moxian erano stati fin troppo scioccanti; probabilmente avevano attirato l'attenzione di molte persone. Inoltre erano appena avanzati di grado e nel frattempo queste persone attorno avevano già diffuso la notizia all'esterno.


In questo mondo selvaggio, se uno fosse stato sospettato di possedere un tesoro prezioso, allora sarebbe stato facile essere preso di mira. Anche se uno provenisse da una potente organizzazione, ci sarebbe stato sempre qualcuno disposto a rischiare!


"Mm, andiamo." La forza di Xiao Moxian era aumentata di molto; era di ottimo umore.


I tre usarono le loro tecniche di movimento e se ne andarono velocemente. Nessuno li fermò. Mentre stavano volando via, Lin Ming guardò il Principe dei Mostri Duyu. Durante il breve momento in cui avevano parlato, Lin Ming aveva sentito l'odio che ribolliva nel Principe dei Mostri Duyu e perfino dell'intento omicida!


Se non avesse studiato la legge del Sogno Divino e non avesse un'acutissima percezione spirituale, allora sarebbe stato impossibile per Lin Ming percepire l'odio del principe dei mostri.


All'inizio Duyu lo disprezzava soltanto.


Questo perché non aveva capito le sue abilità, pensava che Lin Ming fosse solo un piccolo seguace di umili origini, qualcuno che non rappresentava una minaccia per lui. Così voleva sconfiggere e umiliare Lin Ming, non ucciderlo.


Ora però chiaramente provava intento omicida. La presenza di Lin Ming era un'enorme minaccia. Non solo Lin Ming avrebbe ostacolato il suo corteggiamento nei confronti di Xiao Moxian, ma anche un pericolo per lui.


Nelle vaste Terre Desolate, il Principe dei Mostri Duyu volava cupo e triste.


Aveva sempre di più la sensazione che non sarebbe riuscito a continuare questo viaggio; aveva due opzioni, andare all'avventura da solo o seguire Lin Ming e Xiao Moxian fino a morire prima o poi.


Sapeva già che i pericoli che avrebbero affrontato sarebbero diventati sempre più terrificanti. Se avesse continuato così, non solo non avrebbe ottenuto nessun vantaggio, ma avrebbe solo incontrato problemi.


"Apprendista junior... quanto tempo hai intenzione di rimanere nella Strada Asura? Il vecchio Qing è ancora monitorato dal Lord della città dell'Onda, così la situazione è pericolosa per noi. Dovremmo tornare il prima possibile. Più ci addentriamo nelle Terre Desolate, più incontreremo pericoli. Se ti succedesse qualcosa..."


Il Principe dei Mostri Duyu non poté finire il suo discorso che Xiao Moxian lo interruppe con una risata: "Non voglio tornare indietro. Questa Strada Asura ha appena iniziato a diventare divertente, perché tornerei? Se vuoi tornare così tanto, allora fallo da solo!"


Xiao Moxian non si preoccupò dei timori del Principe dei Mostri Duyu. Era sempre più entusiasta delle Terre Desolate.


Il Principe dei Mostri Duyu si era aspettato una risposta del genere. Xiao Moxian era una ragazza giocosa che adorava causare guai e vagabondare, e ora che aveva ottenuto delle buone ricompense, come poteva pensare di tornare indietro?


Tuttavia non era disposto ad arrendersi. Continuò: "Apprendista junior... questo Lin Lanjian ha continuato a seguirci per tutto questo tempo, dovrebbe essere un nativo della Strada Asura e conosce anche la geografia e la situazione delle Terre Desolate. Se avesse delle cattive intenzioni, potrebbe condurci in qualche zona pericolosa e provare ad intrappolarci, così da poterci uccidere e derubarci. Data la sua forza e la sua esperienza, sarebbe impossibile contendere con lui!"


"Questa persona è un'incognita e non sappiamo che personalità abbia. Credo che ci siano fin troppi problemi con lui!"


Se il Principe dei Mostri Duyu non avesse potuto convincere Xiao Moxian a tornare, allora poteva solo fare un passo indietro e persuaderla ad allontanarsi da Lin Ming.


Tuttavia, il miserabile Principe dei Mostri Duyu non aveva mai visto il verso Lin Ming prima, né aveva potuto osservare le sue tecniche. Solo vedere brevemente il seme del buco nero che Lin Ming aveva usato nella Rupe del Precipizio, non era sufficiente a dedurre la vera identità di Lin Ming.


Sentendo queste parole, Xiao Moxian sogghignò senza darlo a vedere. Sapeva già chi era davvero Lin Lanjian. Nonostante non fosse contenta che Lin Ming l'avesse sconfitta già due volte, sentendo parole come 'incognita', 'cattive intenzioni' o uccidere e derubare' non le avrebbe fatto cambiare idea.


Inoltre, nonostante Xiao Moxian sembrasse innocente, non era ingenua o ignorante. In effetti era estremamente intelligente, capace di destreggiarsi in molte situazioni. Aveva già notato la repulsione e l'odio che il Principe dei Mostri Duyu provava nei confronti di Lin Ming, l'invidia e le emozioni negative annebbiavano la sua mente. Non poteva più coesistere con Lin Ming.


Se i due fossero rimasti insieme, ci sarebbe stato un incidente.


Ma se Xiao Moxian avesse dovuto scegliere tra i due, ovviamente avrebbe optato per Lin Ming!


La sua forza e il suo talento erano più simili ai suoi. Viaggiare insieme a Lin Ming era la scelta più adatta per avventurarsi per la Strada Asura.


Se fosse rimasta con il Principe dei Mostri Duyu, inevitabilmente sarebbe diventato un peso per lei.


Xiao Moxian non era mai stata affezionata al Principe dei Mostri Duyu. In origine erano solo ordinari compagni di viaggio. Si era stancata delle lamentele continue del Principe dei Mostri Duyu, il severo e silenzioso Lin Ming era molto più interessante.


Inoltre Xiao Moxian voleva viaggiare con lui perché aveva ancora intenzione di superarlo. Non era rassegnata a perdere in continuazione contro di lui.


"Perché non torni da solo?"


Disse all'improvviso Xiao Moxian. Le sue parole furono un brutale attacco per l'orgoglio e la fiducia in sé stesso del Principe dei Mostri Duyu.


Se fosse tornato da solo, allora avrebbe dovuto lasciare che Lin Ming e Xiao Moxian viaggiassero insieme per la Strada Asura. Come poteva permetterlo?!


Il Principe dei Mostri Duyu era caduto in un dilemma. Chiaramente non era fattibile viaggiare con loro, ma non lo era nemmeno lasciarli da soli!


Tutto questo era a causa di Lin Ming!


Mentre il Principe dei Mostri Duyu si avviliva, Lin Ming stava osservando con cautela i dintorni. Stava ignorando completamente i discorsi tra il Principe dei Mostri Duyu e Xiao Moxian.


Stava pensando all'antico pendente di giada che aveva estratto dalla Ruota del Destino. Quell'oggetto conteneva le parole "Deposito Divino delle terre desolate"!


Quando Lin Ming era partito per le Terre Desolate, era passato per la Pietra dell'Imperatore perché era conveniente. Il vero motivo per cui era venuto qui era per cercare il Deposito Divino delle terre desolate!


"Hunbai, hai detto che a mille chilometri più avanti c'è una città che si chiama città del Diavolo Divino?"


"Sì, ha una reputazione davvero prestigiosa. La maggior parte dei praticanti di arti marziali che partecipano alle prove delle Terre Desolate la sceglieranno come luogo di riposo. Questo l'ha resa estremamente prospera. In termini di numero di maestri, supera di gran lunga le città dell'Onda e della Discordia!"


"Va bene. Allora andremo lì. Ci dirigeremo verso la città del Diavolo Divino per scoprire qualche informazioni riguardo a questa giada dell'imperatore e vedere se qualcuno può interpretare questa mappa."


Mentre Lin Ming stava pianificando il suo viaggio, non sapeva che, subito dopo la sua partenza dalla Rupe del Precipizio, era arrivato un altro gruppo di visitatori inaspettati.


Questo gruppo era composto per lo più da saggi, ma c'erano anche alcuni mostri e membri della razza demoniaca.


Nel gruppo risaltava sopratutto un giovane vestito di bianco. Era alto e magro e, nonostante non potesse essere considerato troppo bello, la sua aura era feroce. Le sue sopracciglia erano affilate come spade, inclinate verso le tempie e i suoi occhi erano ben delineati, come se fossero stati scolpiti da lame danzanti. Emanava un'energia lievemente malvagia dal suo corpo.


Se Lin Ming fosse stato qui, avrebbe riconosciuto immediatamente questa persona. Era il Principe Imperiale Naqi!


Naqi era entrato nella Strada Asura poco dopo aver combattuto contro Lin Ming. Rispetto agli umani, per la razza dei saggi era molto più comune recarsi nella Strada Asura. Solo nella Terra Sacra del Sovrano dei Saggi Zaohua, tutti i discepoli diretti dovevano superare la prova della Strada Asura.


"Questa è la Rupe del Precipizio!"


Quando il principe imperiale Naqi e il suo seguito arrivò qui, attirarono immediatamente l'attenzione.


Questo gruppo aveva un'aura troppo potente. C'erano perfino dei Re del Mondo tra di loro!


Ai confini della Strada Asura, un Re del Mondo avrebbe potuto governare una città. Una persona del genere aveva una posizione considerevole. Molti tremarono vedendo apparire una persona del genere al Precipizio della Rupe.


"Toglietevi di mezzo! Toglietevi di mezzo!"


Gridarono i seguaci di Naqi per farsi strada. Sembrava che un principe ereditario stesse viaggiando; naturalmente delle nullità qualunque non potevano avvicinarsi a lui.


Presto rimasero solo Naqi e gli altri nel punto centrale sotto la Rupe del Precipizio. Gli altri praticanti di arti marziali comuni si erano già allontanati per diverse chilometri. Nonostante non fossero contenti di farlo, potevano solo trattenere la rabbia.


"Chi è per darsi così tante arie?"


"Non parlare con imprudenza! Ci sono Re del Mondo tra di loro. Inoltre ognuno di quei giovani ha delle fondamenta estremamente solide! Probabilmente provengono da una Terra Sacra di Empirei! Che succede ultimamente? Arrivano sempre più maestri a sfidare la Pietra dell'Imperatore. Questi giovani devono essere venuti per affrontare la prova qui!"


Mentre le persone parlavano, i giovani del gruppo del principe imperiale iniziarono a balzare uno alla volta, come pesci che cercavano di attraversare il portale del dragone. ognuno mostrò le sue tecniche, volando almeno fino a 30 chilometri per lasciare il loro segno!


Alcuni superarono le 33 chilometri, solo ad un passo dal raggiungere la Pietra dell'Imperatore!


"Questa è la Pietra dell'Imperatore di cui tutti parlano? Non sembra affatto difficile da raggiungere!" Commentò il principe imperiale Naqi quando vide i suoi compagni arrivare quasi in cima. Questa Pietra dell'Imperatore sembrava un po' troppo mediocre per lui.


"Sua altezza imperiale, si dice che se può incidere il suo nome in cima e completare perfettamente questa prova, potrà ottenere una ricompensa in più. Sua altezza, non deve sottovalutare questa prova."


Disse un vecchio accanto al principe. Questo vecchio aveva un'ordinaria coltivazione allo stadio del Re del Mondo.


Nella Terra Sacra del Sovrano dei Saggi, un Re del Mondo ordinario poteva essere considerato solo un Anziano della corte esterna. In altre parole aveva il ruolo di un assistente.


"In cima?"


Il principe imperiale sorrise. Guardò verso l'alto per vedere quali marchi avevano lasciato i suoi antenati.


Nel punto più alto c'erano due caratteri ampi un piede. Uno era 'Xian' e conteneva un'aura splendida e mutevole. L'altro era 'Lin' e aveva un'aura feroce e piena di intento omicida.
                                


                                



