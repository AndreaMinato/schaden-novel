---
title: Capitolo 1466 – Valle della Morte Tragica
pubDate: 2025-12-15T08:37:10.381Z
tags:
    - mw
---


<em>Capitolo sponsorizzato, ringraziamo Gatsu!
9 in coda (Gatsu), 0/5 donazione</strong></em>
<em>-Schadenfreude</em>


Dopo che Lin Ming arrivò nella città del Diavolo Divino, non cercò subito informazioni sulla giada dell'imperatore. Si diresse invece verso la la Divina Fortezza Nera per cercare delle missioni.


Ogni città della Strada Asura aveva delle missioni corrispondenti diverse. Dopo averle completate si sarebbero potute ottenere delle rune divine.


Lin Ming aveva già sperimentato gli effetti meravigliosi delle rune. Se avesse potuto, naturalmente non si sarebbe lasciato sfuggire l'occasione di ottenerne di più.


La città del Diavolo Divino ricopriva un'area enorme. Dal punto in cui era entrato, le porte meridionali, era a diverse centinaia di chilometri di distanza dalla Divina Fortezza Nera, che era vicina alle porte settentrionali.


Lin Ming non volò durante il tragitto, si limitò a camminare. Mentre il gruppo avanzava, Lin Ming scoprì che più si avvicinava alle porte a nord, più trovava edifici solenni e nobili. C'era perfino un lieve intento omicida nell'aria.


A sud, entrambi i lati della strada erano popolate da negozi ed erano piene di persone; era animata e prospera. Ma vicino alle porte settentrionali, questo tipo di negozi, ristoranti e alberghi erano scomparsi. Tutte queste strutture erano state rimpiazzate da fortezze!


Queste costruzioni erano fatte di grosse e pesanti rocce grigie. Questi macigni erano coperti da chiazze rosso scuro, chiaramente erano state lasciate da armi o artigli. Lin Ming poteva perfino sentire un lieve odore di sangue, come se l'intera area fosse un campo di battaglia Asura.


"Questi edifici sono stati tutti costruiti con calcare celeste e sono state fuse con l'essenza di ferro acciaioscuro, rendendoli estremamente saldi. Anche così, questa pietra sembra essere stata scolpita costantemente da spade e sciabole. Che ci siano battaglie frequenti nell'area a nord?"


Chiese un po' sorpresa Xiao Moxian accanto a Lin Ming, che in quel momento aveva già ottenuto la risposta da Hunbai.


Disse: "La città del Diavolo Divino è di fronte alle Terre Desolate e nelle lande selvagge ci sono innumerevoli bestie feroci. Ogni qualche anno delle orde di creature assediano la città. La parte meridionale è sul precipizio, così è a nord che le combattono."


Quando Lin Ming spiegò tutto questo, Xiao Moxian lo guardò con sorpresa: "Come lo sapevi?"


Lin Ming si sfregò il naso, senza spiegare. Accanto a lui, il Principe dei Mostri Duyu sbuffò con sdegno: "È un nativo della Strada Asura, è ovvio che lo sappia. Non è niente di nuovo."


Xiao Moxian ridacchiò una volta, ma non disse altro.


I tre presto arrivarono alla Divina Fortezza Nera. Prima di entrare nella città del Diavolo Divino avevano di nuovo cambiato il loro aspetto. Questo per impedire che delle persone ambiziose alla rupe del Precipizio li rintracciassero e causassero guai.


La Divina Fortezza Nera qui era molto più grande di quella della città della Discordia, e anche i praticanti di arti marziali qui erano di alta qualità. Nella città della Discordia c'erano molti guerrieri della Distruzione, ma qui si vedevano raramente perfino coltivatori al Mare Divino Realm. 
E anche se li avessero visti, spesso sarebbero stati i responsabili della Divina Fortezza Nera che appartenevano alla gente comune della città del Diavolo Divino.


Le persone che avevano osato avventurarsi nelle Terre Desolate erano per lo più al Lord Divino realm o ad un livello superiore.


Lin Ming si avvicinò alla tavola delle missioni. Era uguale a quella della città della Discordia ed elencava le varie missioni insieme al loro prezzo. Si potevano comprare usando rune origin.


Tuttavia, ciò che sorprese Lin Ming fu che c'erano due rare missioni di livello blu e il loro costo era basso. Inoltre, nonostante fossero state appese sulla tavola per un po' di tempo, pochissimi avevano chiesto informazioni su di esse.


"Mm? Peculiare. Sono missioni estremamente difficili?"


Lin Ming si toccò il mento. Lesse il contenuto delle due missioni.


La prima era di entrare nella Cresta del Cimitero degli Dei e ottenere una pietra del luogo, che poi si sarebbe fusa con il distintivo e avrebbe fatto ottenere una runa divina.


La seconda missione era di cacciare 3600 bestie feroci di alto livello entro tre anni. Il distintivo avrebbe assorbito l'energia di queste creature. Dopo averle uccise tutte, uno avrebbe ricevuto una runa divina come ricompensa. Se fossero passati più di tre anni, allora la missione sarebbe fallita.


La difficoltà della seconda missione era comprensibile. Le bestie feroci di alto livello erano molto più forti degli ordinari guerrieri al Mare Divino Realm e ucciderne 3600 significava ucciderne almeno tre al giorno. C'erano diversi praticanti di arti marziali al Mare Divino Realm negli stadi intermedi e avanzati che erano andati all'avventura nella città del Diavolo Divino e per loro questa missione sarebbe stata quasi impossibile da completare.


La prima invece consisteva nell'entrare nella Cresta del Cimitero degli Dei. Le difficoltà e misteri della missione naturalmente dipendevano da quanto era pericolosa quella zona.Cresta


Che sorta di posto era?


"Padrone, ho sentito parlare poco della Cresta del Cimitero degli Dei, non sono troppo sicuro dei dettagli."


Nonostante Hunbai fosse vissuto nella Strada Asura per molto tempo, questo non significava che conoscesse tutto. Le Terre Desolate contenevano numerosi segreti e Hunbai non era abbastanza forte per avventurarsi nella città del Diavolo Divino, quindi non sapeva molto di quest'area.


"Sembra che la Cresta del Cimitero degli Dei sia un posto molto divertente."


Xiao Moxian era una giovane impavida. Più era misterioso e inquietante un posto, più avrebbe destato il suo interesse. Il Principe dei Mostri Duyu invece stava mostrando un'espressione davvero scontenta. Ovviamente questo tipo di posto era estremamente pericoloso. Se fosse andato lì insieme a Lin Ming e a Xiao Moxian, allora sarebbe morto se non fosse stato attento.


Lin Ming chiese informazioni riguardo alla situazione della Cresta del Cimitero degli Dei al personale della Divina Fortezza Nera. Il responsabile era un vecchio diavolo. Mentre ascoltava la domanda di Lin Ming, chiaramente il diavolo mostrò impazienza. Dopotutto Lin Ming era solo negli stadi avanzati del Divine Transformation realm. Recarsi nella Cresta del Cimitero degli Dei sarebbe stata una condanna a morte per lui.


Il vecchio diavolo non voleva disturbarsi a rispondere alle domande seccanti che questo giovane gli stava facendo per la noia. Tuttavia era il suo dovere, così lanciò una tavoletta di giada a Lin Ming con riluttanza.


Lin Ming sondò la tavoletta di giada e presto ottenne le informazioni che voleva.


La Cresta del Cimitero degli Dei era un'area con un raggio di decine di migliaia di chilometri. Questa era una zona pericolosa che esisteva da tempo immemore e c'erano state innumerevoli dicerie su di essa negli ultimi centinaia di milioni di anni. Se un praticante di arti marziali ordinario fosse entrato lì, non sarebbe più tornato. Anche grandi geni avrebbero rischiato di morire in quella terra pericolosa.


E al centro della Cresta del Cimitero degli Dei c'era una catena montuosa rossa in cui c'era la Valle della Morte Tragica.


Il motivo di questo nome era perché tutte le persone che ci erano entrate in quella zona, non ne erano più uscite. Una morte tragica, inutile. C'erano molti regni mistici in cui ci sarebbero state nove possibilità su dieci di morire, ma i sopravvissuti avrebbero ottenuto un'enorme opportunità fortunata.


La Valle della Morte Tragica però era diversa. Era solo una zona da cui le persone non sarebbero mai più tornate. Era un'area dove si andava incontro alla morte, senza nessuna speranza di sopravvivere.


Tra le voci tramandate da diverse centinaia di milioni di anni, si diceva che perfino diversi Empirei fossero morti nella Valle della Morte Tragica! Era una delle zone mortali più famose nell'intera Strada Asura.


"Anche gli Empirei sono morti lì?"


Chiese Lin Ming a bocca aperta. Non sapeva quanti Empirei ci fossero nella Strada Asura, ma se la loro quantità fosse stata simile a quella del Regno Divino, allora ce ne sarebbero dovuti essere diverse centinaia. Ogni Empireo era un grandissimo genio dal destino portentoso. Erano tutti individui sbalorditivi che avevano prevalso su innumerevoli praticanti di arti marziali per arrivare a quel livello!


Una persona del genere non poteva essere sottovalutata!


Una volta che un praticante di arti marziali fosse diventato un Empireo, raramente avrebbe incontrato dei disastri nel resto della sua lunga vita. Ma ora Lin Ming aveva saputo da questa tavoletta di giada che molti Empirei erano morti nella Valle della Morte Tragica.


Sembrava un racconto popolare.


"Sono morti degli Empirei lì?"


Perfino la giocosa Xiao Moxian che non temeva nulla rimase scioccata. Questo era un posto dove morivano perfino degli Empirei. Significava che non importava quanto uno fosse talentuoso, non importava quanto fosse eroico un giovane o se fosse un genio di prima classe come il Sacro Figlio di Zaohua, sarebbe morto comunque.


Questo significava che la Valle della Morte Tragica era proprio una zona proibita.


Lin Ming rifletté per un momento e poi disse: "Sicuramente non possiamo andarci. Anche se le dicerie fossero esagerate, non è comunque un posto in cui potremmo sopravvivere. Però possiamo andare nella Cresta del Cimitero degli Dei attorno. Naturalmente dovremo prepararci e pensare ad un piano prima."


I pericoli della Cresta del Cimitero degli Dei erano molto minori. Secondo la tavoletta di giada, era un posto dove i praticanti di arti marziali ordinari sarebbero morti e dove i grandi geni sarebbero andati incontro ad innumerevoli ostacoli.


Lin Ming credeva fermamente che lui e Xiao Moxian non fossero dei comuni talenti di alto livello.


Se fosse davvero morto nella Cresta del Cimitero degli Dei, allora questa missione sarebbe stata troppo anormale. Sarebbe stato come mandare a morire tutti i giovani membri d'élite.


"Vuoi andare nella Cresta del Cimitero degli Dei?" Il Principe dei Mostri Duyu si incupì quando sentì le parole di Lin Ming. Non voleva andare in un luogo così pericoloso. Se fosse rimasto insieme a Lin Ming, allora sarebbe diventato un parafulmine che avrebbe attirato tutta la sfortuna su di sé.


Non voleva più continuare a viaggiare per la Strada Asura. Se non altro non desiderava più stare a fianco di Lin Ming.


"Non scherzare con me. Non hai letto la tavoletta di giada? Dice che è un posto dove muoiono perfino gli Empirei. Se vuoi morire, allora non trascinarci con te."


Disse il Principe dei Mostri Duyu, cercando di usare Xiao Moxian come scudo. Ma era chiaro che sarebbe rimasto deluso.


Xiao Moxian schernì: "Puoi essere più codardo? L'area in cui muoiono gli Empirei è la Valle della Morte Tragica. Basta che non entriamo lì. La missione di livello blu riguarda solo la Cresta del Cimitero degli Dei."


Il Principe dei Mostri Duyu si incupì sempre di più. Era stato definito un codardo da Xiao Moxian; questo lo fece sentire davvero contrariato.


Lin Ming non prestò attenzione alla disputa tra Xiao Moxian e il Principe dei Mostri Duyu. Continuò a leggere le informazioni sulla tavoletta di giada; sorprendentemente c'erano delle mappe riguardo alla Cresta del Cimitero degli Dei e la Valle della Morte Tragica.


Erano mappe estremamente rozze. Questo perché, in tutti questi anni, nessuno era mai riuscito ad esplorare pienamente la Cresta del Cimitero degli Dei, così queste informazioni erano state assemblate lentamente e  riempite di ipotesi per poi diventare a stento leggibili.


Naturalmente alcune persone nella città del Diavolo Divino possedevano delle mappe dettagliate, ma non c'era bisogno di essere dei geni per sapere che sarebbe stato costoso acquistarle.


Lin Ming stava solo guardando con noncuranza; non si aspettava che questa mappa fosse davvero preziosa.


Tuttavia, mentre continuava a guardare, iniziò ad accigliarsi. Alcuni contorni erano chiaramente familiari!


Mentre richiamava alla mente la mappa della giada dell'imperatore. Giunse ad una conclusione. Il Deposito Divino delle Terre Desolate descritto dalla Giada dell'Imperatore aveva l'80-90% di possibilità di essere localizzato nella Cresta del Cimitero degli Dei!


Forse si trovava nella Valle della Morte Tragica, la leggendaria zona da cui non si poteva uscire!


"Il Deposito Divino delle Terre Desolate è nella Valle della Morte Tragica?"


Lin Ming ne fu sbalordito.


Se nemmeno gli Empirei non ne potevano uscire vivi, come poteva andarci?
                                


                                



