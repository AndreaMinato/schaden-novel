---
title: Capitolo 1468 – Incontro alle Porte
pubDate: 2025-12-15T08:37:10.382Z
tags:
    - mw
---


<em>Capitolo sponsorizzato, ringraziamo Gatsu!
7 in coda (Gatsu), 0/5 donazione</strong></em>
<em>-Schadenfreude</em>


"Anche queste persone vogliono andare nella Cresta del Cimitero degli Dei?"


Un giorno dopo, Lin Ming fu condotto da Grasso Zhou nella sua casa, dove c'erano sette od otto praticanti di arti marziali in attesa.


Queste persone erano per lo più giovani, ma due di loro erano di mezz'età.


Tra di loro, tre attirarono l'attenzione di Lin Ming, due uomini e una donna. La donna aveva gli occhi estremamente brillanti ed era molto alta. Perfino in confronto a lui era solo un po' più bassa. Le sue cosce erano rotonde e piene di potenza. Indossava un gilè di cuoio corto che rivelava la sua pancia piatta e copriva a stento il suo grosso seno. La sua pelle era pallida e splendente quanto i suoi occhi, e in spalla portava una custodia che teneva dei giavellotti e legate alle sue forti cosce c'era un pugnale affilato.


Giavellotti?


Lin Ming ne fu sorpreso. Era un tipo di arma estremamente strano. Normalmente un praticante di arti marziali avrebbe raffinato con attenzione una sola arma anziché una serie.


Questa donna era agli inizi del Lord Divino realm.


E accanto a lei c'era un uomo negli stadi intermedi. Sembrava essere il suo compagno. Il suo corpo robusto era coperto da un grosso mantello. Teneva uno spadone nero in spalla. Quest'arma era più alta di un umano adulto ed era ampia quanto metà porta. Sembrava estremamente pesante. Una volta che avesse usato questo spadone, si poteva immaginare quanta energia avrebbe scatenato.


Inoltre, ciò che stupiva di più Lin Ming era che questi due avevano dei fisici davvero formidabili ed emanavano essenza astrale. Coltivavano sia il corpo che l'energia, e poteva perfino sentire un'aura di familiarità da loro.


"Mm? Questo è... il sangue della razza dei draghi?"


Lin Ming era un po' sbalordito. Se la stirpe di una Bestia Divina non fosse provenuta dalla stessa fonte, allora sarebbe stata molto difficile da percepire. Prima Lin Ming aveva assimilato l'essenza dell'osso di un Drago Azzurro, così adesso sentiva una lieve risonanza con l'uomo e la donna di fronte a lui.


"Sembra che posseggano la stirpe di una razza di drago... dovrebbero essere dei geni di qualche razza di mostri nell'universo..."


Immaginò Lin Ming. Nei 33 Cieli, la razza dei mostri poteva essere considerata una tribù molto grande e separata. Quelle degli altri Cieli erano spesso più potenti della razza dei mostri nel Regno Divino!


Mentre Lin Ming li stava osservando, anche la coppia lo stava guardando.


Provenivano dalla famiglia Lingua di Drago che possedeva il sangue di un Vero Drago. Avevano ereditato queste caratteristiche e dopo diverse generazioni, la densità della loro stirpe non sarebbe diminuita.


Naturalmente, in confronto ad un genio mostruoso come Xiao Moxian con una Bestia Divina come madre, erano di gran lunga inferiori.


"Anche quell'uomo ha l'aura di sangue di drago in lui."


Disse la donna vestita di cuoio con una trasmissione di vera essenza.


"È il sangue di un Drago Azzurro. Dovrebbe averci anche notato, tuttavia la purezza del suo sangue è limitata. Dovrebbe aver incontrato qualche opportunità fortunata ed è riuscito a trapiantarla dopo la nascita. Questo tipo di stirpe non può essere paragonata alla nostra."


"Sì, ma opportunità del genere sono estremamente meravigliose per le persone ordinarie, quindi anche le sue fondamenta sono molto solide. Inoltre sembra che coltivi sia il corpo e l'energia come noi. Dovrebbe essere capace e se osa andare nella Cresta del Cimitero degli Dei al Divine Transformation realm significa che è anche sicuro di farcela."


La Cresta del Cimitero degli Dei aveva una pessima e ben meritata reputazione. Anche questi due fratelli osavano andarci solo dopo aver raggiunto il Lord Divino realm.


Se un coltivatore al Divine Transformation realm si fosse recato lì, doveva essere assolutamente sicuro della sua forza, altrimenti sarebbe stato solo uno sciocco.


Oltre a quei due fratelli, un giovane dall'abito attillato attirò l'attenzione di Lin Ming. Sembrava avere circa 15-16 anni e i suoi piedi erano avvolti da delle bende. Aveva i capelli neri e teneva una lunga spada in mano, seduto in un angolo. Emetteva un lieve campo di forza che gli permetteva di mimetizzarsi nell'oscurità. Se una persona ordinaria fosse entrata nella sala, probabilmente non l'avrebbe percepito nemmeno.


Chiaramente eccelleva nel nascondersi. Probabilmente era un qualche tipo di assassino incredibile.


<em>'Così tanti maestri, è proprio un posto pieno di grandi talenti nascosti.'</em>


Valutò silenziosamente Lin Ming. I praticanti di arti marziali nelle Terre Desolate erano tutti individui sorprendenti e le persone che osavano accettare missioni nella Cresta del Cimitero degli Dei erano i più sbalorditivi.


"Anche questi tre piccoletti si uniranno a noi?"


Risuonò all'improvviso una voce. Era stato un uomo di mezz'età con un abito di seta a parlare. I suoi occhi erano a forma di triangolo e le sue sopracciglia pendevano verso il basso. Sembrava avere una personalità molto forte e audace.


Era ad un passo dallo stadio di Sacro Lord. A parte Grasso Zhou, era la persona dalla coltivazione più alta qui.


Tuttavia, agli occhi di Lin Ming, la sua forza era solo mediocre. Non era più giovane. Era di gran lunga inferiore in confronto ai due fratelli.


"Esatto. E allora? Sei preoccupato che ti siano di peso?"


Grasso Zhou sorrise, i suoi occhi divennero due piccole lune crescenti.


L'uomo di mezz'età grugnì. Nonostante non avesse detto ciò che intendeva, era ovvio.


Lin Ming non rispose minimamente, ma Xiao Moxian non si sarebbe lasciata insultare così: "Ehi, occhi a triangolo, con chi credi di stare parlando?! Forse sarai tu ad essere di peso!"


Xiao Moxian non avrebbe lasciato assolutamente che qualcuno le mettesse i piedi in testa. Provocò immediatamente l'uomo di mezz'età, che si infuriò. Proprio quando fu sul punto di intervenire, Grasso Zhou si infrappose tra i due: "Per favore fatemi il favore di calmarvi. Ora che siete tutti nella mia squadra dovrete ascoltare i miei ordini. Se accadrà qualcosa del genere nella Cresta del Cimitero degli Dei e non ascolterete i miei ordini, allora vi caccerò via dalla squadra per impedire che uccidiate tutti gli altri!"


Mentre parlava, il tono di Grasso Zhou diventò gelido. Per sopravvivere in un covo di guerrieri come la città del Diavolo Divino, certamente non doveva essere innocuo come sembrava.


L'uomo di mezz'età sbuffò freddamente e non parlò più.


"Sono tutti qui, partiamo allora."


Grasso Zhou fece un cenno e il gruppo di dodici persone partì.


E allo stesso tempo, appena fuori dalla città del Diavolo Divino, una squadra simile entrò in città.


La persona a capo del gruppo era un giovane vestito di bianco che cavalcava un grosso lupo cornuto. Il giovane disse al vecchio accanto a lui: "Signor Zhou, la sua arte dell'Individuazione del Mondo non può essere mantenuta per sempre. Temo che non potrà trovare facilmente quel ragazzo in una città così grande, specialmente se sta usando una tecnica per mascherare il suo aspetto."


Questo giovane vestito di bianco era Naqi. Dopo essere entrato nella città del Diavolo Divino, aveva cercato di seguire le tracce di Lin Ming per catturarlo.


"Non è affatto facile. Quella bestiaccia è astuta. Non possiamo attirare troppo l'attenzione, altrimenti lascerà prima la città e si nasconderà. Sono sicuro che, quando rintraccerò il suo odore, non mi farò ingannare dal suo travestimento, non importa quanto proverà a cambiare il suo aspetto."


Mentre parlava, il signor Zhou aveva gli occhi chiusi in meditazione. Per continuare ad usare l'Arte dell'Individuazione del Mondo, aveva abbassato al minimo il consumo di energia. Il principio dietro questa tecnica era di contare sul ricordo dell'aura di una persona per rintracciare l'obiettivo in un'area di decine di chilometri. Anche se uno avesse usato una tecnica per cambiare il suo aspetto, avrebbe comunque potuto trovarla.


"Mm, posso stare tranquillo se il dice così. Quando troverò quel mocciosetto... Eheh..." Naqi sorrise con crudeltà, emanando intento omicida dallo sguardo. "Quando arriverà il momento, non interferisca; mi occuperò di lui da solo. Gliela farò pagare per avermi umiliato nel continente del Massacro. Signor Zhou, tutto ciò che dovrò fare è impedirgli di scappare. Una volta che lo sconfiggerò, distruggerò tutte le sue arti marziali, ma lascerò che continui a vivere miseramente. Poi lo riporterò a casa per trasformarlo in una medicina. Il suo corpo mortale dovrebbe essere sufficiente per diventare un ingrediente alchemico."


"Ahah, ben detto sua altezza! Allora renderà sicuramente un grande merito! La posizione di Sua Altezza aumenterà ulteriormente in futuro!" Alcuni lo lusingarono.


Naqi si limitò a sorridere freddamente. In realtà non era sicuro di poter sconfiggere Lin Ming, ma ora aveva preparato un asso nella manica per affrontarlo.


Naqi continuò a pensare a dei modi per usare il corpo di Lin Ming e a come sfruttare tutti i vantaggi e i meriti che avrebbe ottenuto uccidendolo.


Ma in quel momento non notò che un gruppo di praticanti di arti marziali dall'aspetto modesto stava camminando nella sua direzione...


Questa squadra aveva dodici persone, era il gruppo di Grasso Zhou.


"Stiamo per uscire dalla città. Dopo che supereremo le porte, tutti dovranno ascoltare i miei ordini! Ricordatevelo! Se non volete seguire le mie regole, allora potete uscire dalla mia squadra!" Grasso Zhou continuò ad insistere su questo punto.


Ci furono molte rispose impazienti. Queste persone erano tutti geni arroganti della loro generazione, così come potevano essere disposti ad ubbidire agli altri?


Quando Lin Ming vide lo sguardo di Grasso Zhou posarsi su di lui, annuì lievemente in risposta. Poi la sua espressione si irrigidì. Aveva visto un gruppo di praticanti di arti marziali alle porte della città. Quella squadra aveva più di venti persone, sia uomini che donne, vecchi e giovani. Alcuni erano vestiti come sottoposti e c'erano tre o quattro persone a capo del gruppo. Erano tutti a bordo di bestie feroci delle Terre Desolate. Le loro aure erano potenti e le loro fondamenta solide.


E quando li vide, Lin Ming si raggelò. Tra di loro c'era qualcuno che riconosceva: il Principe Imperiale Naqi.
                                


                                



