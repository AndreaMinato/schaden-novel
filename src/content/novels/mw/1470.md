---
title: Capitolo 1470 – Strana Morte
pubDate: 2025-12-15T08:37:10.382Z
tags:
    - mw
---


<em>Capitolo sponsorizzato, ringraziamo Gatsu!
6 in coda (Gatsu), 0/5 donazione</strong></em>
<em>-Schadenfreude</em>


Il cielo della Cresta del Cimitero degli Dei era sempre coperto da una lieve foschia, non trapelava nemmeno un raggio di sole da questo banco di nebbia.


Qui la terra era cosparsa da antiche rocce verde scuro. Queste pietre esistevano da innumerevoli anni, come se il paesaggio della Cresta del Cimitero degli Dei non fosse mai cambiato da diversi miliardi di anni.


Il gruppo si era già inoltrato per 300-400 chilometri per questo territorio. Poi finalmente accadde qualcosa! Il lento Grasso Zhou era balzato come un cane che inseguiva un coniglio. Aveva fatto uno scatto incredibile e perfino il terreno sotto di lui tremò, spaventando tutti.


Lin Ming balzò all'indietro di riflesso. La sua mano destra toccò l'anello spaziale e la Lancia del Sangue della Fenice apparì!


Tutto questo accadde in un batter d'occhio. Xiao Moxian, che era accanto a lui, non fu da meno. Il suo sangue iniziò a ribollire mentre afferrava la frusta, pronta a trasformarsi da un momento all'altro.


Lin Ming aveva temuto che ci fosse qualche improvviso pericolo e che avesse deciso di fuggire, lasciandoli indietro!


Tuttavia, ciò che sorprese Lin Ming fu che, anche se era accaduto tutto questo, l'ambiente attorno era rimasto silenzioso. Il vento soffiava piano e le montagne erano desolate come prima, come se non fosse accaduto nulla.


Grasso Zhou, dopo aver balzato per diverse centinaia di piedi, si fermò all'improvviso. Stese la mano destra come un fulmine e il gruppo sentì il rumore di uno schiaffo, come se avesse colpito qualcosa.


Poi, Grasso Zhou si chinò e raccolse qualcosa. Quando lo fece, il suo corpo paffuto sembrava piegarsi con difficoltà.


Dopodiché Grasso Zhou ritornò indietro, aveva il viso arrossato e teneva un'erba spirituale rossa in mano. Quando girò il palmo, l'aveva già immagazzinata nel suo anello spaziale.


"Ahah, fortunato, fortunato! Sono riuscito a raccogliere un'orchidea di sangue; posso scambiarla per un bel po' di soldi o posso perfino raffinarla in una pillola. Sono entrambe ottime possibilità. Questa orchidea del sangue proverà a scavare nel terreno e scappare, così se non si è abbastanza veloci, riuscirà a fuggire."


Disse con noncuranza Grasso Zhou. Ma, mentre parlava, figuriamoci il giovane saggio che si era lamentato per tutto il tempo, nemmeno Lin Ming era troppo convinto.


Si poteva davvero fare affidamento su questo tipo?!


Non era un problema per lui raccogliere un'erba spirituale. Dopotutto, in questa sorta di regni mistici, il tesoro sarebbe stato di chiunque l'avesse scoperto.


Prima però Grasso Zhou era avanzato con cautela ed era stato lento come una lumaca. Aveva perfino detto che era meglio prevenire che curare e che procedere troppo velocemente avrebbe condotto facilmente alla morte. Ma quando aveva scoperto quell'erba spirituale, era balzato più velocemente di un coniglio, attraversando centinaia di piedi in un istante senza nessun problema!


"Ti stai prendendo gioco di noi ca**o?!" Gridò con rabbia il giovane saggio!


Grasso Zhou fece un sorrisetto e rispose immediatamente: "Se non mi credi, allora puoi andartene da solo. Nessuno ti ha chiesto di seguirmi! Anzi preferire che una persona come te se ne andasse presto, così che tu non ci trascini nel tuo vortice di sfortuna!"


"Cos'hai detto?!"


Il giovane saggio quasi lo attaccò, ma diverse altre persone lo persuasero a calmarsi. "Pensaci. Non combattere qui. Ora che siamo a metà strada, è impossibile per te andartene da solo. Al contrario, sarà estremamente pericoloso viaggiare da soli. Non importa se siamo stati ingannati o no, è molto più sicuro rimanere in gruppo."


Era stato il fratello maggiore tra i due con la stirpe di drago a parlare. Per non offendere Grasso Zhou, aveva usato una trasmissione di vera essenza.


"Umpf!" Il giovane saggio sbuffò freddamente, reprimendo la rabbia. "Zhou Shiyan, ricorderò il tuo nome!"


"Fa' come vuoi. Ci sono molte persone che si ricordano già del mio nome, quindi che importa se lo fai anche tu." Mormorò Grasso Zhou mentre continuava a fare strada.


I dodici continuarono ad avanzare. Grasso Zhou era ancora lento come prima, come se stesse provocando apposta il giovane saggio.


Tuttavia molte meno persone si stavano lamentando. Molti di loro stavano diffondendo la loro percezione, pensando di poter trovare qualche preziosa erba medicinale nella Cresta del Cimitero degli Dei. L'orchidea del sangue che Grasso Zhou aveva appena raccolto era piuttosto preziosa. Anche se queste persone provenivano da famiglia abbastanza importanti, erano comunque tentati.


Se fossero riusciti a raccogliere qualche materiale celestiale, allora sarebbe stata comunque un'occasione fortunata anche se non avessero trovato nessuna pietra del cimitero degli dei.


Dopo aver percorso dieci chilometri, l'attenzione del giovane saggio fu attirata da un'erba spirituale che cresceva su un grosso macigno. Era alta solo tre pollici e c'era un frutto delle dimensioni di un uovo di piccione alla sua estremità. Il frutto era color rosso sangue.


"Quello è... un frutto del sangue di mostro?"


Il saggio ne fu scioccato. Nelle leggende, quando una bestia mostruosa dalla stirpe reale moriva, frutti del genere sarebbero nati usando il loro cadavere come fertilizzante!


Non fu solo il giovane saggio a vedere il frutto, ma fu il più veloce. Si precipitò verso di esso velocemente e attraversò diverse centinaia di piedi in un istante!


"Fermo!" Grasso Zhou cambiò espressione rapidamente. "Non toccare quel frutto!"


Il tono della guida era severo, ma il saggio lo guardò solo con disprezzo: "Sei stupido o rimbambito? Credi che sia un bambino di tre anni? Vuoi solo questo frutto del sangue di mostro. Se ti credessi di nuovo allora sarei io l'idiota!"


Mentre parlava, il giovane saggio raccolse il frutto del sangue di mostro.


Le pupille di Lin Ming si rimpicciolirono quando lo vide e si tese. In realtà era stato il primo a scoprire il frutto, perché la sua percezione divina era la più formidabile nel gruppo. Tuttavia non lo voleva così tanto da precipitarsi verso di esso disperatamente. E, aspetto più importante, quando aveva trovato il frutto del sangue di mostro, aveva avuto un brutto presentimento.


Ora che aveva sentito Grasso Zhou gridare così, Lin Ming alzò subito la guardia.


Lin Ming, Xiao Moxian, i fratelli del drago e anche il taciturno giovane vestito di nero estrassero silenziosamente le loro armi. Il giovane con il mantello nero aveva brandito una sciabola, la lama era cupa e brillava freddamente.


Le parole di Grasso Zhou li avevano messi tutti in all'erta. Avrebbero creduto piuttosto che ci fossero potenziali pericoli, che essere colti impreparati.


Tuttavia il giovane saggio non sembrò incontrare nessun pericolo. Mentre afferrava l'erba spirituale, rise fragorosamente: "Ahah! Questo frutto vale più di cento milioni e spesso non può essere trovato in nessuna città! Sono ad un passo dagli stadi intermedi del Lord Divino realm. Una volta che raffinerò questo frutto in una pillola, potenzierà di molto la mia vitalità del sangue!"


"Fantastico! Anche se non ottenessi nessuna pietra del cimitero degli dei durante questo viaggio, ho più che recuperato le mie perdite! Ne ho proprio avuto abbastanza di questo imbroglione! Sono stufo delle sue str*****e!"


Mentre il giovane saggio stava parlando, Lin Ming sentì un brivido. Vide una scena estremamente strana e terrificante. Il "frutto del sangue di mostro", che il giovane saggio stava tenendo in mano, all'improvviso aveva esteso un pelo di radice per afferrare il braccio del coltivatore. Poi iniziò ad assorbire avidamente la sua essenza di sangue!


Il braccio del giovane saggio iniziò ad avvizzire con una velocità visibile ad occhio nudo, ma il giovane saggio non sembrò sentire nulla. Era ancora entusiasta della sua scoperta e stava lanciando un'occhiataccia verso il Grasso Zhou con un'indignazione trionfante.


"Ma dovrei anche ringraziare un inutile imbroglione come te. Senza la tua guida non avrei raccolto questo frutto del sangue di mostro, ahahah!"


La risata del giovane saggio era in netto contrasto con la metà sinistra del suo corpo putrefatta. Questa strana scena lasciò un'impressione quasi indimenticabile.


"Non c'è bisogno di pensarci più, è già morto..." Grasso Zhou era impallidito. Nessun altro nel gruppo stava godendo della sfortuna del giovane saggio, questa disgrazia fece solo provare loro paura. Normalmente non avrebbero dovuto incontrare un'esistenza così strana a questa distanza.


"È morto qualcuno? Perché fate espressioni del genere?"


Gridò il giovane saggio, il panico iniziò ad insinuarsi nella sua voce quando vide la compassione e la paura negli sguardi del gruppo. Iniziò a provare inquietudine: "Cosa sta succedendo... cosa state guardando..."


Ebbe un brutto presentimento. Poi si girò verso la metà sinistra del suo corpo e vide la scena più terrificante della sua vita... la metà sinistra del suo corpo era marcita e sembrava che dei vermi rossi si stessero contorcendo tra la sua carne. Questa scena incredibilmente disgustosa e terrificante lo fece gridare a squarcia gola.


Tuttavia, proprio quando aveva iniziato ad urlare, una luce fredda sfrecciò nell'aria e trafisse la sua gola!


<em>Ca!</em>


Il sangue schizzò. La gola del giovane saggio era stata infilzata!


Lin Ming spalancò gli occhi. Era stato Grasso Zhou ad attaccare!


"Non potevo permettergli di urlare. Avrebbe attirato altre cose qui. Dobbiamo andarcene immediatamente, altrimenti quella cosa attaccherà anche noi!"


Mentre parlava, Grasso Zhou usò la sua tecnica di movimento e si addentrò nella Cresta del Cimitero degli Dei. Lin Ming lo seguì. La scena che aveva visto era stata davvero scioccante. Questo territorio era davvero pieno di esistenze strane.


Il gruppo di undici persone si precipitò in avanti per più di una decina di chilometri prima di fermarsi.


Sembravano tutti pallidi mentre erano intristiti per la perdita di un loro compagno. La morte tragica del giovane saggio li aveva impauriti.


Anche la noncurante e contenta Xiao Moxian mostrò un'espressione innaturale. "Cos'era quello, era disgustoso!"


"Credo... che dovremmo tornare indietro!"


Era stato il Principe dei Mostri Duyu a parlare. Senza dubbio era stata la persona più colpita da ciò che era successo.


Aveva esaminato la forza del giovane saggio che era appena morto. Non pensava di essere molto più forte di lui. Se avesse dovuto affrontarlo, sarebbe riuscito a vincere, ma avrebbe avuto difficoltà a farlo.


Se quel giovane saggio era morto così miserabilmente, allora al suo posto avrebbe sofferto lo stesso fato.


"Se vuoi tornare, allora torna da solo. Noi non abbiamo intenzione di farlo." Era stata la giovane che portava giavellotti a parlare, la sorella con la stirpe del drago. Il suo sguardo era pieno di sdegno mentre osservava il Principe dei Mostri Duyu.


Duyu si infuriò. Rimpianse di essere stato impulsivo e di essersi fatto condurre in questa zona maledetta da Lin Ming e Xiao Moxian.


"Ca**o, odio gli idioti imprudenti che pensano di essere chissà chi. È morto e ci ha quasi trascinati tutti con lui." Imprecò Grasso Zhou. "Fortunatamente non abbiamo incontrato nessun pericolo quando ce ne siamo andati, né abbiamo deviato dalla strada che mi è familiare."


Grasso Zhou si guardò attorno. Dopo aver determinato le loro posizioni approssimative, sospirò di sollievo.


"Cosa l'ha ucciso?" Chiese all'improvviso Lin Ming.
                                


                                



