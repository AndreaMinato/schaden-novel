---
title: Capitolo 148 - Meglio Oggi che Rimandare
pubDate: 2025-10-16T07:28:18.441Z
tags:
    - mw
---


Ho cambiato Camera del Commercio con Associazione Commerciale.
Schadenfreude


"Ahah, se il Signor Lin non me l'avesse ricordato anche io me ne sarei dimenticato. Sì, dobbiamo fare un incontro. Speravo di fare una scommessa con il Signor Lin, ma purtroppo non ha osato accettare.
Sfortunatamente tra due settimane devo andare alle Sette Valli Misteriose a porgere visita al terzo anziani della Fazione Acacia, l'Anziano Ouyang per valutare se potrò diventare un suo discepolo ufficiale. Quindi potrei non avere il tempo di duellare con il Signor Lin.
Se, per qualche colpo di fortuna, potessi ottenere il favore dell'Anziano Ouyang, allora dovrei rimanere a lungo nelle Sette Valli Misteriose. Se il Signor Lin vuole duellare con me allora dovrà farlo entro queste due settimane. Mi chiedo se il Signor Lin oserà farlo?"


Zhang Guanyu continuò a sorridere. Aveva pensato a tutto ed era certo di poter costringere Lin Ming a sfidarlo entro due settimane. Allora sarebbe stato sicuro di poterlo rendere un invalido con la "Spada Mortale dell'Osso".


<em>'Combattere contro di me sarà la decisione più stupida che farai in tutta la tua vita, stupido bambino. Ti farò rimpiangere di essere nato!'</em>


<em>'La donna che hai amato verrà portata via per essere usata come una fornace per la coltivazione. Cadrai dal piedistallo dei geni; perderai le tue arti marziali, le persone che ami, i tuoi genitori e verrai espulso dalla tua famiglia. Allora potrò farti qualsiasi cosa che vorrò.
Ti romperò le mani e i piedi e ti metterò nella mia tenuta trattandoti come un maiale, ogni giorno ti darò da mangiare la stessa spazzatura che mangiano i maiali mentre mi scoperò tutte le donne che hai conosciuto di fronte a te.
Farò sì che tu non possa nemmeno morire anche se spererai di farlo e potrai solo pregarmi di ucciderti! Ahahahah!'</em>


Zhang Guanyu aveva immaginato il triste futuro di Lin Ming e la sua patetica caduta. Sorrise sempre di più, non solo voleva ucciderlo, voleva farlo disperare e degradarlo.


Dopo aver sentito Zhang Guanyu, i presenti si resero conto dei sotterfugi dietro le sue parole. Al momento mancava un mese e mezzo rispetto al termine di quattro mesi che le Sette Valli Misteriose avevano stabilito. Quel Zhang Guanyu aveva pianificato di porgere visita a Ouyang Boyan tra due settimane.


Forse credeva di non poter ottenere la vittoria tra un mese e mezzo, così aveva costretto Lin Ming a combattere contro di lui prima.


Molti dei presenti sapevano della relazione tra  Ouyang Boyan e Ouyang Dihua. Dopo aver sentito le parole di Zhang Guanyu, si girarono verso Ouyang Dihua che annuì, confermando ciò che era stato detto.


"Questo è davvero vergognoso. Sembra che Zhang Guanyu abbia paura di Lin Ming. Così ha già perso tutto il suo momento."


"Cosa importa se perde il suo momento? Sempre meglio che venire picchiato sotto gli occhi di tutti. Finché potrà battere Lin Ming il suo 'spirito' non sarà ostruito. Se il suo 'spirito' potrà fluire, allora la sua vera essenza scorrerà senza impedimenti e la sua coltivazione non verrà ostacolata. Questo Zhang Guanyu ha davvero un buon piano. Ha preparato una trappola per Lin Ming."


"Lin Ming è spietato, ma nemmeno Zhang Guanyu è tenero; ha i suoi metodi per affrontarlo. Se io dovessi combattere contro Lin Ming allora mi sarei arreso da tempo."


"Mi chiedo come Lin Ming affronterà questo dilemma. Diamo una bella occhiata allo spettacolo."


"Credo che Lin Ming si limiterà a sopportare la sconfitta. L'ultima volta era finito sesto in classifica nella Formazione Ten Thousand Killing. Per arrivare a quel livello in due settimane, anche Lin Ming non ci riuscirebbe. Non solo Zhang Guanyu ha coltivato il 'Potere Divino Acacia'. Quanto deve essere progredito ormai?"


"Sì... lo penso anche io."


Tutti i presenti stavano discutendo tra di loro.


Lin Ming sorrise leggermente e coprì la tazza da tè. Disse: "Tra due settimane? In realtà non ho bisogno di due settimane, è meglio farlo oggi che rimandare. Quindi duelliamo oggi, che ne dice di andare sul campo militare ora?"


"Uh?"


Zhang Guanyu ne fu sorpreso.


<em>Lin Ming era diventato matto? Voleva duellare ora?</em>


Tutti gli ospiti rimasero scioccati; questo includeva anche Yang Lin, Wang Yuhan, Qin Xingxuan. Era stato troppo inaspettato.


Lin Ming aveva appena partecipato alla competizione ed era finito in sesta posizione. Nonostante questo risultato fosse già leggendario, era ancora lontano dal poter affrontare Zhang Guanyu! Era impossibile per Lin Ming essere migliorato in così pochi giorni.


"Cosa sta facendo? Sta semplicemente cercando di morire."


"Meglio farlo oggi che rimandare? Questo Lin Ming non considera nemmeno Zhang Guanyu, è troppo arrogante. Nonostante sia capace, è troppo giovane e non è abbastanza maturo. Tutta la fama lo ha accecato e ha aumentato la sua sicurezza. Ora crede di essere già invincibile. Stavolta perderà."


"Una volta che perderà potrebbe non riuscire a rialzarsi. Zhang Guanyu sarà spietato! Forse cercherà un'opportunità per rendere Lin Ming un invalido, così da non farlo più riprendere da questo fallimento per tutta la sua vita."


"Lin Ming probabilmente non sa che le prime tre posizioni sulla Pietra di Valutazione hanno un divario insormontabile rispetto al quarto. Crede di essere vicino. Questo periodo di quattro mesi è stato deciso personalmente dal maestro del Palazzo Marziale. Non lo avrebbe fatto senza alcun criterio. Sono passati solo due mesi e mezzo. Sfidarlo ora è troppo avventato per Lin Ming."


L'ultimo a parlare fu il quarto discepolo in classifica. Sapeva che in futuro sarebbe stato inferiore a Lin Ming, ma per il momento l'ultima competizione di qualche giorno fa aveva mostrato che la forza di Lin Ming non aveva superato la sua, figuriamoci quella di Zhang Guanyu.


Tra le persone che discutevano, c'erano anche i giovani talenti ed eroi della città di Fortuna Celeste. Molti erano gelosi di Lin Ming e non vedevano l'ora che fosse gravemente ferito da Zhang Guanyu e che non potesse passare il test del Palazzo delle sette arti. Se i suoi meridiani fossero stati danneggiati o fosse stato reso un invalido, allora la sua coltivazione ne avrebbe risentito gravemente.


"Fratello Lin, per favore ci ripensi!" Il Principe Ereditario trattenne il braccio di Lin Ming e gli mandò un messaggio attraverso la vera essenza: "Non agire impulsivamente. Se combatti ora allora Zhang Guanyu userà dei metodi crudeli per ferirti. Ora ha il supporto di Ouyang Dihua. Anche se ti renderà un invalido non riceverà una punizione troppo severa. Per questo non si farà scrupoli.
Potrebbe anche ucciderti!"


Quando dei maestri si scambiavano dei colpi, specialmente quando erano di una forza simile, ogni mossa sarebbe stata a piena forza. Se uno non fosse stato attento allora sarebbe potuta finire male e perfino il Palazzo delle sette arti non sarebbe intervenuto. Anche se qualcuno avesse ucciso il suo avversario, il peggio che sarebbe potuto accadere sarebbe stato un trasferimento in un Palazzo Marziale sul fronte dove avrebbe dovuto lavorare o altre punizioni del genere. Ma per Zhang Guanyu non significavano nulla.


Lin Ming disse: "Sua Altezza, lo so. In questi ultimi giorni sono migliorato. Anche se non potessi vincere contro Zhang Guanyu sono sicuro di potermi ritirare in tutta sicurezza."


Lin Ming aveva appena finito la sua frase quando nelle sue orecchie risuonarono diverse trasmissioni una dopo l'altra. Erano d Wang Yuhan, Bai Jingyun e Qin Xingxuan, tutte avevano lo stesso significato. Stavano cercando di persuadere Lin Ming a non agire d'impulso.


Il ragazzo si alzò e sorrise verso le tre ragazze, indicando che stava bene.


Nella sala non c'erano persone comuni. Il loro giudizio era piuttosto accurato. Se Lin Ming aveva raggiunto solo la sesta posizione nella competizione, allora sarebbe stato impossibile per lui sorpassare Zhang Guanyu in due settimane.


Ma Lin Ming aveva mirato solo ad entrare tra i primi dieci. Dopo aver ottenuto abbastanza punti Lin Ming aveva cercato un maestro allo Stadio Circolazione per affinare la sua formidabile forza. Se avesse usato tutte le sue capacità per aumentare di posizione non sarebbe stato peggiore di Zhang Guanyu.


Negli ultimi giorni Lin Ming aveva coltivato la 'Forza del Dio Blasfemo' fino allo stadio Gran Successo e aveva creato con successo il 'Simbolo della Lotta'. Anche 'Forza Penetrante' e la 'Formula True Primal Chaos' erano avanzati di livello. Ora la sua forza non era più uguale a quella di qualche giorno fa.


Anche avendo una stima prudente, se non avesse potuto sconfiggere Zhang Guanyu si sarebbe potuto ritirare senza subire danni.


Zhang Guanyu sorrise con disprezzo e pensò:<em>'Dato che vuoi morire allora soddisferò il tuo desiderio. Diventare così famoso ad un'età così giovane non è necessariamente una cosa buona. Hai un umore instabile e un comportamento da bambini è prevedibile. Eheh, volevo trovare un modo per far sì che mi sfidassi entro due settimane ma sembra che non ne abbia mai avuto bisogno. Sei così stupido che non vuoi aspettare nemmeno due settimane e desideri vivere così tanto vivere nel mio porcile. Dato che è così dirò certamente ai servi di riempire il porcile con urina di maiale e letame, per darti il benvenuto!'</em>


Zhang Guanyu non fu più in grado di nascondere il suo intento omicida. Rivelò un sorriso feroce. "Meglio farlo oggi che rimandare? Che giovane eroe. Sembra che creda di aver già vinto. Possiamo andare ora. Vorrei vedere le mosse del Signor Lin!"


"Anche io ne ho intenzione." Disse con un sorriso Lin Ming. "Giusto, signor Zhang, in un incontro capita di ferirsi a vicenda senza averne l'intenzione. Dato che combatteremo una battaglia così importante, sarà inevitabile..."


Zhan Guanyu sghignazzò e poi disse sorridendo: "Il Signor Lin teme di essere ferito? Non si preoccupi controllerò la mia forza."


<em>'Naturalmente controllerò la mia forza; altrimenti potrei ucciderti per sbaglio. Che divertimento ci sarebbe così?'</em>


Lin Ming sorrise e disse: "No, no, non temo di essere ferito, temo solo di ferire il Signor Zhang. Non saprei come spiegarlo all'Associazione Commerciale. La mia famiglia Lin è una piccola famiglia, non possiamo permetterci di offendere un potere così grande come l'Associazione Commerciale."


Le espressioni dei presenti divennero esterrefatte.


"Lui... che ha detto? Teme di ferire Zhang Guanyu e di irritare l'Associazione Commerciale?"


"Questo Lin Ming è semplicemente folle!"


"Sa proprio cosa vuol dire la parola 'morto'. Vuole irritare Zhang Guanyu proprio in questo momento? Non sarebbe strano se usasse delle mosse insidiose ora. Ho sentito che le mosse della Fazione Acacia sono famose per essere spietate e sinistre!"


Gli spettatori avevano esperienza e avevano sentito parlare dei metodi di coltivazione e delle tecniche Acacia.


Zhang Guanyu rise: "Lin Ming anche io temo di poterla ferire accidentalmente. Ahah allora che ne pensa su come dovremo procedere?"


Il tono ironico di Zhang Guanyu era ovvio, ma Lin Ming sembrò non notarlo. Ci pensò per un momento e poi disse: "Che ne dice se firmiamo un Contratto di Vita o di Morte? In questo modo se uno di noi due verrà ferito o menomato, non ne saremo responsabili. Che ne dice?"
                                


                                



