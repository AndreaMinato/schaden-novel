---
title: Capitolo 149 - Contratto di Vita o Morte
pubDate: 2025-10-16T07:28:18.441Z
tags:
    - mw
---


Ragazzi, ho rimandato ad oggi perché immaginavo che l'incontro si protraesse per almeno tre capitoli che non potevo fare (mia ipotesi, non me lo ricordo) dato che avevo altre traduzioni in sospeso di cui occuparmi. Cercherò di rimediare facendone un po' oggi ;)
-Schadenfreude


Lin Ming mostrò un sorriso. L'effetto del 'Palmo Pulse Cutting' era un po' troppo eccessivo, così era meglio preparare un Contratto di Vita o Morte in anticipo.


Sentendo queste parole, Zhang Guanyu diventò fuori di sé dalla gioia. <em>'Questo Lin Ming sta praticamente allungando il collo aspettando che io lo tagli, è così stupido, non ho mai visto qualcuno così stupido!'</em>


"Lin Ming! Cosa stai facendo?!" Disse con ansia Wang Yuhan. Questa volta non aveva usato un messaggio di trasmissione di vera essenza, ma lo aveva gridato. Firmare un Contratto di Vita o Morte?
Si stava semplicemente scavando la fossa da solo!


"Non puoi firmarlo!"


Zhang Guanyu rise e disse con un sorriso: "Signorina Wang, potrei chiederle chi è lei per Lin Ming?"


"Io..." Wang Yuhan non riuscì a aggiungere altro. Non poteva dire altro.
La sua relazione con Lin Ming era solo quella che aveva un maestro di iscrizioni e il suo assistente. A parte questo, non c'era altro.
Che qualificazione aveva per interferire con le decisioni del ragazzo?


Lin Ming disse: "La signorina Wang è mia amica. Dato che ho detto che firmerò il Contratto di Vita o Morte, non mi rimangerò la parola. Portatemi una penna."


"Bene! Meraviglioso! Servi, portatemi un set per scrivere!" Ridacchiò Zhang Guanyu.


Un servitore portò velocemente degli utensili e un segretario iniziò a scrivere su un foglio di carta, riga dopo riga. Erano le parole del Contratto di Vita o Morte tra Lin Ming e Zhang Guanyu.


Zhang Guanyu impresse la sua impronta digitale sulla carta e poi prese una penna rossa, iniziando a scrivere ondeggiando, come se stesse ghermendo il foglio. La firma sembrava emanare aggressività, esaltando il colore dell'inchiostro rosso come il sangue.


Lin Ming prese a sua volta gli utensili e firmò in silenzio. I suoi tratti non erano vistosi, ma erano simili ad una lancia ed emanavano un'aura imponente. Wang Yuhan, che era lì accanto, poteva vedere chiaramente che l'inchiostro dei punti in cui i tratti si intersecavano aveva già macchiato il retro del foglio.


Quando firmarono il Contratto di Vita o Morte, Zhang Guanyu ridacchiò e mandò un messaggio tramite la vera essenza a Ouyang Dihua: "Signor Ouyang, prima ci siamo accordati che mi avrebbe dato una Perla del Fulmine e del Fuoco Malvagio."


Ouyang Dihua sorrise e rispose a sua volta con un messaggio di vera essenza: "Lin Ming ti ha sfidato così presto e vuoi ancora usare la Perla del Fulmine e del Fuoco Malvagio?
Non lo stai sopravvalutando?"


Zhang Guanyu rispose: "È meglio stare attenti, devo danneggiarlo così tanto da non farlo più recuperare in futuro. Non voglio che accada nemmeno il più piccolo errore."


"Ahah, questo Lin Ming ti ha offeso, è davvero sfortunato." Ouyang Dihua picchiettò con un dito e un anello spaziale color grigio volò verso la mano di Zhang Guanyu.


In quel momento, dato che si stava facendo buio, questo movimento non attirò l'attenzione. Quasi nessuno lo aveva notato, ma Lin Ming, che aveva dei sensi più acuti grazie alla 'Formula True Primal Chaos', lo aveva visto.


<em>'Cos'è quell'anello?'</em> Lin Ming si mise in allerta. L'anello che Ouyang Dihua gli aveva lanciato non doveva essere qualcosa di ordinario. <em>'Non so quale asso nella manica abbia questo Zhang Guanyu. Devo stare attento durante questa lotta.'</em>


Il campo militare del Palazzo Imperiale era appena fuori dai cancelli. Era ampio e aveva un pavimento lastricato con pietra blu; era ancora più enorme di un campo da polo.


Tutti i partecipanti al banchetto erano venuti ad assistere il duello. Perfino Murong Zi, che prima si stava nascondendo, trovò un angolo oscuro da dove guardare insieme a Bai Jingyun.


Zhang Guanyu aveva rimpiazzato il suo lungo abito di seta con un vestito più semplice ed era corso verso il campo. Nella sua mano teneva una spada di grado Human, d'alta qualità, che brillava freddamente. Era l'arma su cui Lin Ming aveva inciso l'iscrizione appena un mese fa.


Vedendo la spada, Wang Yuhan sospirò. Ora Lin Ming avrebbe affrontato un tesoro di massima qualità che aveva contribuito personalmente a creare.


Zhang Guanyu ostentò con noncuranza la spada. Sorrise e disse: "Signor Lin, si ricorda di quest'arma? Devo ringraziarla, non mi immaginavo sarebbe stata così perfetta. Mi chiedo come ci si sentirebbe a perdere a causa di una spada che ha contribuito a rafforzare? Come si sentirebbe?"


"Dovresti dirmelo tu." Lin Ming tirò fuori la Lancia Pesante d'Argento Flessibile. Sul dorso della mano destra cominciò a brillare un simbolo rosso scuro, come se il flusso del suo sangue si stesse concentrando proprio lì.


Naturalmente Zhang Guanyu non comprese il significato dietro le parole di Lin Ming. Non sapeva che il sangue di bestia feroce di quinto livello che gli aveva consegnato era uno dei materiali principali per il 'Simbolo della Lotta'. Altrimenti si sarebbe agitato molto di più.


"La lancia di Lin Ming... non... non ha un simbolo di iscrizione!" Wang Yuhan non poteva crederci. Non si sarebbe immaginata che Lin Ming, un gran maestro di iscrizioni, non avrebbe inciso un simbolo per la sua lancia!


Cosa credeva di fare?


Sentendo le parole di Wang Yuhan, tutti puntarono lo sguardo sull'arma di Lin Ming.
Questa lancia non aveva un'iscrizione?


Di solito, un normale praticante di arti marziali non avrebbe potuto accorgersi della presenza di un simbolo su un'arma, ma Wang Yuhan era una maestra di iscrizioni, quindi ciò che aveva detto non avrebbe dovuto essere sbagliato.


Lin Ming aveva ottenuto un'arma e non ci aveva posto un simbolo di iscrizione il più presto possibile? E ora aveva intenzione di usarla contro Zhang Guanyu? Perché farebbe una cosa così folle?


All'inizio gli spettatori non erano molto ottimisti riguardo a Lin Ming, la sua arma era già di qualità inferiore a quella di Zhang Guanyu e inoltre ora avevano scoperto che non aveva un simbolo di iscrizione. Come poteva combattere così?


Anche Qin Xingxuan stava osservando da lontano mentre si accigliava. Lo sapeva bene; Lin Ming era giovane ma non era assolutamente un bambino immaturo. Dato che aveva osato sfidare Zhang Guanyu, che sorta di assi nella manica aveva?


Zhang Guanyu si leccò avidamente le labbra e sorrise: "Eheh, non credevo che saresti stato così stupido. Hai ottenuto un'arma così buona e non ci hai messo un simbolo di iscrizioni, eppure vuoi ancora affrontarmi oggi."


Lin Ming guardò distrattamente la sua lancia. In questi giorni era stato occupato a coltivare la "Forza del Dio Blasfemo e a creare il "Simbolo della Lotta". Non era riuscito a ritagliarsi del tempo in cui occuparsi dell'iscrizione della Lancia Pesante d'Argento Flessibile. Lin Ming voleva raccogliere alcuni materiali di massima qualità per creare il simbolo più formidabile che avesse potuto fare con la sua attuale coltivazione e abilità. Ci sarebbe voluto del tempo per trovare dei materiali degni di questa lancia, dopotutto aveva intenzione di usarla per molto tempo.


Tuttavia un'iscrizione non era così importante. Nemmeno Arcobaleno Penetrante aveva avuto un simbolo inciso su di esso.


Lin Ming avanzò, la sua mano destra teneva l'estremità inferiore della lancia, stendendola. Poteva sentire una forza esplosiva provenire dalla sua mano destra; questo era il potere che gli aveva dato il "Simbolo della Lotta".


Dopo averlo creato, la forza di Lin Ming aveva raggiunto i 7200 jin, era perfino più grande di un maestro agli inizi dello Stadio Circolazione!


Immobile come una montagna!


L'aura di Lin Ming divampò e il suo corpo cominciò a rilasciare una pressione incredibile. Alcuni dei giovani talenti della città di Fortuna Celeste con delle coltivazioni più deboli non riuscirono a sopportarla e arretrarono. Fu proprio una reazione simile a quella di una persona comune che incontrava una tigre feroce. Anche se sapevano che la bestia non li avrebbe attaccati, non poterono trattenersi dall'arretrare.


"Bene! Che aura imponente! Il punto forte di Lin Ming è proprio la sua forza e la sua maestosità, mentre la sua velocità non è molto buona. Invece la qualità migliore di Zhang Guanyu è proprio la sua rapidità, mentre la sua potenza è leggermente inferiore. Questo potrebbe essere uno scontro tra un guerriero che primeggia per la sua forza e uno dalla rapidità impareggiabile! Non vedo proprio l'ora di guardarlo!" Disse un distinto discepolo del Palazzo delle Sette Arti.


"Primeggia per la sua forza? Eheh, il più forte è Ta Ku. Non solo la sua coltivazione è agli inizi della Forgia delle Ossa, ha anche la Forza Divina Innata. Zhang Guanyu è il più rapido mentre Ta Ku è il più forte. Se combattessero loro due, quello sì che sarebbe un vero scontro tra due potenti guerrieri."


"Lin Ming invece, nonostante sia un genio strabiliante, è ancora immaturo e inesperto. Immobile come una montagna? Scommetto che l'agile Zhang Guanyu lo farà ballare. Con la velocità di Lin Ming, temo che non riuscirà nemmeno a toccare i vestiti di Zhang Guanyu! E dato che lui coltiva anche il 'Divino potere Acacia', la sua vera essenza e la sua forza potrebbero non essere inferiori al suo avversario. Il risultato di questo duello è già deciso!"


Un giovane aristocratico vestito di seta sogghignò mentre pronunciava quelle parole. Nel regno di Fortuna Celeste, moltissimi giovani idolatravano Lin Ming, ma c'era comunque un buon numero di praticanti di arti marziali che ne erano gelosi e speravano che avrebbe fallito. Questo giovane vestito di seta faceva parte del gruppo.


Credeva che un giorno Lin Ming sarebbe riuscito a sorpassare Zhang Guanyu, ma non oggi. Secondo lui oggi il ragazzo sarebbe morto miserabilmente.


Zhang Guanyu sogghignò e disse: "La tua aura è buona, ma è un peccato che sia inutile contro di me. Non sono Zhu Yan e ho già compreso come funziona tuo 'Pugno Spacca Ossa'!"


Gli spettatori sussultarono, in particolare Wang Yuhan, che si agitò. Il 'Pugno Spacca Ossa' era l'abilità più potente di Lin Ming, se Zhang Guanyu avesse già scoperto come funzionava, allora come avrebbe potuto vincere Lin Ming?


Tuttavia il ragazzo non si preoccupò minimamente delle parole di Zhang Guanyu. Sorrise allegramente e disse: "Stai soltanto facendo dei giochetti psicologici. Con la tua percezione da quattro soldi hai coltivato il 'Divino Potere Acacia' per più di sei mesi e hai rovinato così tante donne, eppure non hai ancora raggiunto il secondo strato? Credi di poter comprendere il mio 'Pugno Spacca Ossa' con la tua percezione da quattro soldi? Troppo ridicolo!"


Sentendo questo, Zhang Guanyu si sentì profondamente offeso e si infuriò. Era vero che aveva coltivato in continuazione e non aveva ancora raggiunto il secondo strato, per questo temeva che non sarebbe mai riuscito ad arrivare al Gran Successo del settimo strato per tutta la sua vita, uno stadio in cui avrebbe avuto un'Essenza Yang inesauribile.


Lin Ming gli aveva infilato il dito nella piaga.


"Una persona non dovrebbe comportarsi in modo così sfrenato, muori!" Non appena gridò, la figura di Zhang Guanyu guizzò in avanti. I presenti furono in grado di sentire soltanto una serie di passi e un suono acuto provenire dal nulla. Era il rumore provocato da una spada che squarciava l'aria!


"Così veloce!"


"Oh cielo! Non riesco a seguirlo nemmeno con gli occhi! È davvero la velocità di un essere umano?!"


I giovani eroi e i grandi talenti che erano lì presenti erano capaci di valutare la forza dei loro avversari. Naturalmente sapevano che ci sarebbe stato un divario tra Lin Ming e Zhang Guanyu, ma non credevano che sarebbe stato così immenso!


Era così veloce che non potevano seguirlo con lo sguardo. Come poteva Lin Ming affrontare una cosa del genere?


Non avrebbe saputo da dove sarebbe provenuta la spada!


La velocità di Zhang Guanyu era simile ad una potente raffica.


Lin Ming strinse la sua arma e rimase fermo sul posto.


Uno dei due contendenti era una figura dai movimenti rapidi, l'altro era completamente immobile. Solo guardando lo slancio, Lin Ming era più debole.


Zhang Guanyu guizzò per il campo fino ad arrivare alla schiena del suo nemico. Sorridendo sinistramente puntò al collo di Lin Ming. La sua spada aveva raggiunto una velocità estrema; perfino il suono ne fu inghiottito.
                                


                                



