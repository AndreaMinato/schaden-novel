---
title: Capitolo 1490 – Temprare l'Anima
pubDate: 2025-12-15T08:37:10.386Z
tags:
    - mw
---


<em>Capitolo sponsorizzato, ringraziamo Alfonso!
2 in coda (2 Alfonso), 0/5 donazione</em>
<em>-Schadenfreude</em>


Una spada antica fluttuava nel mare spirituale di Lin Ming; era la volontà dell'Empireo Nebbia Divina.


Questa spada emetteva un'aura blu, vivida e primitiva. Questa lama puntò verso il mare spirituale e colpì!


<em>Woosh!</em>


La spada si sommerse direttamente nel mare spirituale di Lin Ming. In quel momento il giovane tremò, il suo viso impallidì, le sue labbra tremarono e quasi sputò una boccata di sangue.


L'Empireo Nebbia Divina aveva usato questa spada per attaccare il mare spirituale di Lin Ming!


Questo metodo crudo e barbarico era più che sufficiente per danneggiare l'anima del giovane.


Tuttavia Lin Ming era sicuro che l'Empireo Nebbia Divina non avesse intenzione di fargli del male. Non avrebbe avuto motivo di farlo se non fosse riuscito ad uscire da questo posto. Inoltre il suo fuoco vitale era già così debole, quindi che cosa avrebbe desiderato da lui?


E, se l'Empireo Nebbia Divina avesse voluto davvero danneggiarlo, avrebbe sofferto molto di più. Anche se era incredibilmente indebolito, era più che abbastanza forte da annientare Lin Ming. La prova di questo era che poteva usare qualche tipo di tecnica segreta per resistere all'ondata demoniaca, mentre Lin Ming non poteva!


"La tua anima è già estremamente potente e hai anche coltivato una tecnica spirituale, ma... la tua anima e la tua volontà mancano di intento omicida! È come una squadra di soldati forti che non hanno tattiche militari, né disciplina. Se andassero in guerra, attaccherebbero uno indipendentemente dall'altro e non importa quanto sono forti individualmente, la forza che potrebbero mostrare sarebbe limitata. La tua anima è nella stessa situazione. Anche se hai una potenza forza spirituale, non puoi usarla per uccidere!"


"La usi solo per esplorare e sondare il mondo attorno. Al massimo puoi usarla per sostenere il tuo spirito da battaglia in un attacco. È lontano dall'essere sufficiente. Devi fondere la tua anima nel tuo corpo e farla diventare parte del tuo vero potere!"


"Fare fondere la mia anima e farla diventare parte del mio potere..." Queste parole ispirarono Lin Ming. Pensandoci, l'Empireo Nebbia Divina aveva detto la verità. In combattimento, Lin Ming aveva contato solo sul suo fisico e la sua vera essenza. A parte tramite il suo spirito da battaglia, Lin Ming non usava la sua anima per lottare. Questo perché il suo sistema di forgia spirituale era di gran lunga inferiore agli altri due metodi di coltivazione.


In un vero combattimento, Lin Ming l'avrebbe impiegata solo quando sfruttava le Tre Essenze in uno, ma non avrebbe comunque usato la sua anima.


"Cosa dovrei fare?" Chiese Lin Ming.


"Prima temprerò la tua anima! La tua anima è una miniera ricca di minerali. Nonostante sia potente, ci sono fin troppe impurità, ti aiuterò a temprarla!"


Mentre parlava, la spada della volontà dell'Empireo menò un altro fendente!


Questo colpo era ancora più terrificante del precedente. Il mare spirituale di Lin Ming fu quasi lacerato a metà!


Lin Ming tremò e si inginocchiò a terra. Iniziò a scorrere del sangue dalle sue orecchie e dal suo naso.


"Lin Ming!"


A Xiao Moxian si strinse il cuore. Andò velocemente a sorreggerlo.


"Sta bene. Ho usato una tecnica segreta per temprare la sua anima. Vieni anche tu. Considerala una buona occasione che ti sto offrendo!"


Un'altra spada sfrecciò dalla fronte dell'Empireo e sprofondò nel mare spirituale di Xiao Moxian!


La giovane impallidì e strinse i pugni.


Il sangue della Bestia Divina in lei stava respingendo la forza spirituale dell'Empireo Nebbia Divina.


"Non resistere. La mia forza è limitata e non posso continuare per troppo tempo. Questa è una tecnica arcana unica della mia stirpe. Si usa il metodo più selvaggio possibile per martellare l'anima e raffinare il mare spirituale. Poi la si ripara e il ciclo si ripeterà!"


"Sopportare questo dolore non sarà facile, ma se potrete sopportarlo, vi sarà di grande vantaggio. Ma se non potete resistere, allora potrebbe danneggiare permanentemente la vostra anima!"


"Pochi della mia stirpe sono capaci di usare questa tecnica arcana. Inoltre quando lo fanno, spesso dovranno prepararsi, facendo scorta di ogni tipo di medicina spirituale per impedire di danneggiare lo spirito degli allievi. Ma noi non abbiamo il lusso di poterlo fare. Anche così, credo che voi due siate dei talenti straordinari e che supererete questa difficoltà..."


Mentre l'Empireo stava parlando della sua stirpe, naturalmente si stava riferendo alla Terra Sacra che un tempo guidava. Le persone capaci di sopportare una tecnica del genere dovevano essere discendenti di grandi Empirei. Anche così, i maestri usavano con cautela un metodo così barbarico per temprare lo spirito.


Ma ora l'Empireo Nebbia Divina li stava costringendo a sopportare questo dolore. Le loro condizioni non permettevano di fare altrimenti.


<em>Ka ka ka!</em>


Il dolore di un mare spirituale che si disintegrava superava ogni immaginazione. Il 70% della forza dell'Empireo Nebbia Divina era concentrato su Lin Ming e il resto si diramava verso Xiao Moxian.


Questo principalmente perché la giovane non aveva coltivato il sistema della forgia dell'anima.


Così, la tribolazione di Xiao Moxian era molto meno straziante di quella di Lin Ming. Anche così, stringeva i denti, le era quasi impossibile sopportare questo tormento!


Strinse i denti e sopportò silenziosamente il dolore. Non era più una ragazzina. Allora la sua disposizione naturale era di giocare per tutto il tempo e odiava coltivare; sarebbe stato impossibile per lei sopportare un dolore del genere. Ma ora la grande calamità poteva scoppiare da un momento all'altro.
La razza dei mostri e la stirpe di Genesi Diabolica avrebbero dovuto decidere il fato della loro gente. Non solo, ma era finita in questa terra pericolosa e non sapeva se sarebbe sopravvissuta. Non poteva più sottrarsi alle scelte che avrebbe dovuto fare. Poteva solo farsi coraggio, solo così si sarebbe potuta preparare alle ondate tumultuose di questa grande catastrofe.


<em>Peng!</em>


Con un crepitio, Lin Ming sentì la sua anima spaccarsi come vetro!


La spada di volontà che fluttuava sopra il suo mare spirituale si era trasformata in un martello ed era piombata pesantemente sulla sua anima!


Questo tormento era semplicemente insopportabile. Lin Ming si sentiva sull'orlo della morte! Si morse le labbra al punto di farle sanguinare e le sue unghie scavarono nei suoi palmi fino a ferirsi. Fece di tutto per mantenere un minimo di lucidità, tutto per evitare di essere travolto dal dolore e subìre un danno permanente alla sua anima.


Era fin troppo straziante!


Non era solo dolore, ma una tribolazione a cui non era possibile resistere!


Nonostante il talento di Lin Ming superasse di molto quello dei discendenti di grandi Empirei e avesse raggiunto i requisiti per essere considerato un genio impareggiabile di un'intera razza, questa tribolazione lo aveva quasi fatto crollare. Dopotutto non era uno spirita. La robustezza della sua anima non era necessariamente superiore ai discendenti di Empirei spirita.


Sempre più crepe apparirono nel suo spirito. Poi, con un lieve scoppiettio, la sua anima si disintegrò completamente, trasformandosi in puntini di luce.


La disintegrazione dell'anima. Per un normale praticante di arti marziali sarebbe significato morte certa!


Questo valeva perfino per Lin Ming!


Sotto l'effetto della tecnica arcana dell'Empireo Nebbia Divina però la sua anima mantenne la sua forma, assicurando che il suo marchio spirituale rimanesse intatto e il suo fuoco vitale non si estinguesse.


Era come un comune mortale con la pancia lacerata o la testa spaccata. Normalmente uno sarebbe stato destinato a morire, ma esistevano dottori dalle tecniche superbe che avrebbero operato il paziente e avrebbero garantito la sua sopravvivenza.


Questo era simile al processo della Distruzione, quando il corpo di un praticante di arti marziali veniva disintegrato.


Poi Lin Ming si sentì isolato dal mondo, come se fosse arrivato in un qualche spazio sconosciuto. Tutto sembrò allontanarsi e quasi non sentì più nulla. Era quasi arrivato al limite!


Protesse con tutte le sue forze il suo ultimo barlume di lucidità, stringendo i denti per rimanere sveglio. Tuttavia il dolore terrificante lo travolse, pronto a divorarlo! Presto non sarebbe più riuscito a resistere!


In quel momento Lin Ming sentì un vago richiamo, sembrava che provenisse da un orizzonte distante. Era una voce splendida, simile al richiamo della natura.


Dopodiché sentì qualcuno che gli afferrava la mano.


Poi un'incredibile flusso di energia primordiale yin si diffuse nel suo braccio per poi passare al resto del suo corpo, rivitalizzando il suo mare spirituale rinsecchito come una brezza gentile.


<em>'È... Xiao Moxian?</em>' 


Pensò subito Lin Ming. Questo potere era inebriante. Nonostante il suo corpo fosse travolto dal dolore, provò una sensazione confortevole, come un mortale con una bruciatura a cui veniva applicata una crema medicinale fresca sulla sua ferita.


Questo potere rivitalizzante lo rafforzò, permettendogli di resistere!


E al suo fianco, Xiao Moxian si stava sentendo allo stesso modo.


La sua forza spirituale e il suo spirito da battaglia erano lontani dall'essere potenti quanto quelli di Lin Ming. Nonostante avesse sopportato solo il 30% della tempra, era arrivata rapidamente al suo limite e aveva difficoltà a continuare.


Prima di fallire, Xiao Moxian si era ricordata di qualcosa. Aveva ripensato a quando aveva tenuto Lin Ming per mano e le energie yin e yang si erano fuse insieme, complementandosi perfettamente con armonia. Così aveva preso l'iniziativa e lo aveva preso per mano.


La loro vitalità del sangue entrò in risonanza, permettendo ad entrambi di sopravvivere a questa tribolazione.


Questo stato continuò per un periodo indeterminato di tempo. Lentamente, Lin Ming si adattò al dolore straziante. Poi un raggio di luce sfrecciò dal suo mare spirituale.


I frammenti del suo mare spirituale, i puntini luminosi della sua anima seguirono questo raggio, radunandosi e condensandosi.


Un momento dopo, la forma spirituale di Lin Ming si ripristinò e anche il suo marchio spirituale si riparò. Aveva sopportato questa tempera.


Lin Ming aprì gli occhi e si sentì privo di energia. Era fradicio di sudore.


Si girò e vide che Xiao Moxian era nelle stesse condizioni. I suoi abiti erano umidi di sudore ed erano attaccati al suo corpo, accentuando le sue curve perfette. Perle cristalline di sudore scivolavano sul suo viso, illuminando la sua pelle morbida e arrossata. Per un po' il viso di Xiao Moxian divenne così estremamente splendido.


Lin Ming non poté che guardare Xiao Moxian e sussurrare: "Grazie."


Era ben consapevole che se era riuscita a prenderlo per mano, significava che le sue condizioni erano di gran lunga migliori. Lui invece era stato sull'orlo del collasso.


"Sto solo aiutando me stessa..." Xiao Moxian mostrò un sorriso stanco e rilassato. Stava ansimando; era davvero stanca anche lei.
                                


                                



