---
title: Capitolo 1493 – Entrare nella Tomba
pubDate: 2025-12-15T08:37:10.386Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Lin Ming poteva capire dal suo sguardo quanto si fidava di lui. Si era preparato per questo viaggio nella Tomba delle Bestie Divine per oltre sette anni. Doveva avere successo, anche per Xiao Moxian che l'aveva seguito fin qui.


Non partì immediatamente. Invece lui e Xiao Moxian volarono verso il rifugio dell'Empireo Nebbia Divina.


Dopo sette anni, Lin Ming aveva sviluppato un profondo rispetto nei confronti dell'esperto. Prima di andare, naturalmente avrebbe dato addio all'Empireo Nebbia Divina.


"Sei sicuro?" Chiese lo spirita con tono tranquillo e profondo.


"Sì." Disse con fermezza Lin Ming.


Sapeva perché l'Empireo Nebbia Divina aveva un'espressione così grave. In questi sette anni aveva dedicato molto tempo a lui e a Xiao Moxian. Se morissero nelle profondità della tomba, allora avrebbe sprecato questi ultimi sette anni .


Lin Ming e Xiao Moxian erano diventati il sostegno spirituale dell'Empireo Nebbia Divina, a cui ormai rimaneva poco tempo su questa terra.


Dopo essere rimasto intrappolato qui per decine di milioni di anni, era difficile immaginare quanto fosse stata solitaria e desolata la vita dell'Empireo Nebbia Divina. inoltre il pensiero più terrificante era che sarebbe morto da solo in questo posto orribile..


Prima di morire, sperava di trovare un po' di pace e che qualcuno ottenesse la sua eredità. Anche se quella persona fosse perita nella Valle della Morte Tragica in futuro, se non altro le sue tecniche non sarebbero morte con lui. Quello sarebbe stato il suo ultimo desiderio.


Ma ora Lin Ming voleva entrare nella Tomba delle Bestie Divine. Se lui avesse fallito, l'Empireo non sarebbe riuscito a morire in pace.


"Ci andrai anche tu?"


L'Empireo Nebbia Divina guardò Xiao Moxian. Se non fosse partita, allora sarebbe rimasto comunque qualcuno anche se Lin Ming fosse morto.


Xiao Moxian strinse i denti. Guardò Lin Ming e poi si rigirò verso l'Empireo Nebbia Divina e annuì.


Non sapeva nulla del livello di comprensione che Lin Ming aveva raggiunto, ma aveva comunque deciso di affidargli la sua vita e di seguirlo.


"Puoi aspettare qui. Se Lin Ming tornasse sano e salvo, potresti sempre andarci dopo." L'Empireo Nebbia Divina provò a persuaderla, ma Xiao Moxian scosse la testa.


"Non voglio farlo."


Il suo coraggio proveniva dalla sua profonda fiducia in Lin Ming. Inoltre, in questa terra cupa e desolata che non era cambiata per miliardi di anni, Lin Ming e Xiao Moxian erano diventati l'uno una luce spirituale per l'altra. Se Lin Ming fosse morto allora Xiao Moxian avrebbe perso ogni coraggio di affrontare questo futuro solitario da sola.


Perfino i praticanti di arti marziali dalla volontà sarebbero impazziti per la disperazione se avessero dovuto condurre il resto della loro vita in questa sorta di inferno.


"Sì... dato che avete deciso di partire, allora non proverò più a dissuadervi. Spero solo che quando scoprirai di esserti sbagliato, non cercherete di esagerare e vi potrete ritirare sani e salvi. Spero solo che allora, se non sarà troppo tardi... che... qualcuno possa seppellirmi quando morirò..."


Dopo aver detto queste parole, l'Empireo Nebbia Divina sembrò diventare più vecchio in un istante. Dopo aver trascorso sette anni con Lin Ming e Xiao Moxian e aver insegnato loro tutto ciò che poteva, sembrava che avesse riversato la sua forza vitale in loro.


Se i due se ne fossero andati, sarebbe stato come portare via la sua colonna portante.


In quel momento, Lin Ming ebbe una strana sensazione. Non aveva nessun legame di sangue con l'Empireo Nebbia Divina e in effetti non facevano nemmeno parte della stessa razza. Eppure alla fine era diventato la continuazione della vita di questo povero vecchio.


Quando un coltivatore iniziava a praticare le arti marziali, era impossibile sapere a che punto sarebbe arrivato. Poteva perire in un regno mistico, essere ucciso in una foresta per poi essere derubato, poteva finire divorato o anche in cenere senza lasciare nessun segno della sua esistenza.


L'Empireo Nebbia Divina ora era in questa situazione. Se fosse perito nella Valle della Nebbia Divina, lo avrebbero accompagnato solo gli scheletri attorno a lui.


E ora, aveva solo un semplice desiderio, che qualcuno potesse seppellirlo e che, dopo aver trascorso decine di milioni di anni da solo, qualcuno potesse rimanere accanto a lui...


Lin Ming rimase toccato dalle parole dell'Empireo Nebbia Divina. Si inchinò profondamente davanti all'Empireo Nebbia Divina.


"Senior, per favore non si preoccupi, tornerò e non permetterò che la sua grazia vada sprecata."


.....


Lin Ming non se ne andò immediatamente, aspettò che passasse un'altra ondata demoniaca. Solo allora lui e Xiao Moxian iniziarono ad avventurarsi nella Tomba delle Bestie Divine.


Ci sarebbe sempre stato un certo lasso di tempo tra un'eruzione e l'altra. I due avevano scelto di partire dopo un'altra ondata per non essere colti alla sprovvista mentre esploravano la Tomba delle Bestie Divine.


Enormi ossa erano disperse per la terra sconfinata. Alcune ossa erano alte come picchi di montagne, che si levavano al cielo come spade divine, svanendo nell'oscurità come se fossero scomparsi in qualche spazio-tempo sconosciuto.


Non c'era vento nella tomba, ma scorrevano flussi di energia simili a brezze. Sembrava simile all'energia delle ondate demoniache precedenti.


Mentre il vento soffiava sulle ossa, riecheggiò un rumore graffiante, dando una sensazione di desolazione e tristezza.


Era un'emozione sempre più intensa, quasi si annegava in questa malinconia.


Quando arrivarono a 50 chilometri di profondità nella Tomba delle Bestie Divine, Xiao Moxian si sentiva piena di angoscia, come se un potere demoniaco stesse evocando la sua anima e la stesse attirando via.


Questa era la chiamata di cui aveva parlato l'Empireo Nebbia Divina. Molti praticanti di arti marziali venivano rapiti da questo potere demoniaco e non tornavano più.


L'influenza malvagia diventò sempre più potente. Xiao Moxian usò il suo potere spirituale per proteggere la sua mente e tenersi lucida. Tuttavia questo potere era fin troppo strano, così bizzarro che perfino un Re del Mondo non sarebbe riuscito a resistergli. Nonostante la sua forza dell'anima fosse formidabile, non poteva superare quella di un Re del Mondo.


Presto si sentì sull'orlo del crollo. Anche se sapeva che questo potere demoniaco che stava cercando di trascinare via la sua anima era fatale, si sentì sul punto di soccombere, come se stesse perdendo il controllo della sua mente.


Xiao Moxian voleva chiamare Lin Ming, ma in quel momento si doveva concentrare pienamente a resistere alla corrosione del potere demoniaco. Non poteva distrarsi nemmeno un secondo, altrimenti sospettava che si sarebbe persa immediatamente in questa illusione.


Stordita, Xiao Moxian sentì una forza mentale entrare nella sua mente, formando una semplice runa. Era una runa a forma di spada che squarciò il caos per poi sprofondare nel suo mare spirituale.


In quel momento una voce risuonò nelle orecchie di Xiao Moxian: "Proteggi la tua mente, medita sul Sutra Asura e utilizza le leggi del Sutra per fare circolare la tua energia!"


"Sutra Asura?"


Queste due parole furono come una musica celeste nella sua mente. La sua mente ne fu illuminata.


"33 Cieli, il Grande Dao sconfinato..."


Senza aspettare che Xiao Moxian iniziasse a meditare, una voce vibrante risuonò nelle orecchie della giovane. Questo suono condensò caratteri dorati nel mare spirituale di Xiao Moxian. Ogni carattere era brillante e maestoso, conteneva concetti difficili da descrivere a parole.


Erano il mantra generale del Sutra Asura.


Quando questo mantra riempì la sua mente, Xiao Moxian sentì molta meno pressione e tornò alla lucidità.


Il mondo attorno a lei era tornato chiaro.


Xiao Moxian scoprì che stava tenendo la mano di Lin Ming. Un forte flusso di energia Yang stava scorrendo nel suo corpo.


La voce che aveva recitato il Sutra Asura era stata il messaggio telepatico di Lin Ming.


Quando Xiao Moxian si ricordò di come si era quasi persa, iniziò a sudare freddo. Senza fare i preparativi necessari per entrare nella Tomba delle Bestie Divine, non importava quanto si fosse talentuosi e potenti, tutti sarebbero periti qui. Anche se Xiao Moxian era un genio, non poteva ignorare la forza terrificante della Tomba delle Bestie Divine.


"Il Sutra Asura che abbiamo visto ha un effetto del genere..." Xiao Moxian sussultò. Queste mere centinaia di parole contenevano dei princìpi fin troppo mistici. Se la Tomba delle Bestie Divine era stata davvero creata dal Maestro della Strada Asura, allora era ragionevole che il suo Sutra avesse un effetto del genere.


Tuttavia Xiao Moxian era ben consapevole che lei e Lin Ming erano solo nelle parti più esterne della tomba. Erano ancora lontani dal raggiungerne le profondità.


Pensandoci, uno scheletro completo di una Bestia Divina era lungo migliaia di chilometri e il cimitero era composto da diverse centinaia di scheletri. Le dimensioni di questo luogo erano semplicemente inimmaginabili. Questo era un mondo indipendente aperto dal Maestro della Strada Asura stesso!


Se avessero voluto addentrarsi nella Tomba delle Bestie Divine, allora avrebbero dovuto affrontare dei pericoli ancora più spaventosi. Sarebbe stato fin troppo difficile arrivare alla fine sani e salvi.
                                


                                



