---
title: Capitolo 1497 – Energia del Drago
pubDate: 2025-12-15T08:37:10.387Z
tags:
    - mw
---


<em>Capitolo regolare,
da editare,
0 in coda, 0/5 donazione</em>
<em>-Schadenfreude</em>


Xiao Moxian guardò Lin Ming con incredulità.


Così, con la loro coltivazione al Divine Transformation realm, avevano superato la formazione creata dal Maestro della Strada Asura.


E c'erano ancora 35 diagrammi, tre dei quali erano vuoti. In altre parole ce n'erano 32.


"Non dobbiamo passare per tutte le formazioni."


Disse Lin Ming. La formazione della Tomba delle Bestie Divine era divisa in tre livelli che circondavano la posizione centrale. Finché avessero superato i tre piani, avrebbero raggiunto il centro.


E, negli ultimi sette anni, Lin Ming aveva fatto accurate ricerche sui tre diagrammi; non aveva avuto il tempo di analizzare gli altri.


Questi tre appartenevano all'essenza, all'energia e al divino. Il secondo diagramma che Lin Ming aveva scelto era... quello della Trasformazione del Corpo: le Nove Stelle!


Questa formazione era quella con cui Lin Ming era più familiare. Faceva parte del suo sistema di coltivazione.


Il diagramma grigio scuro fluttuava ancora nell'universo. Al suo centro c'era l'enorme scheletro di un drago.


Questi resti erano neri come la pece ed emettevano un bagliore metallico, sembravano fatti di ferro divino. Erano lunghe migliaia di chilometri e i suoi artigli svettavano come montagne. Due ali spuntavano dal suo dorso, così alte che potevano nascondere il cielo stellato. Un solo corno si estendeva dalla sua fronte, affilato come una spada divina.


Guardandolo, Lin Ming si raggelò. Sentì un'aura simile al Drago Nero che aveva incontrato nell'Antico Abisso Demoniaco.


Probabilmente questo drago apparteneva alla stessa specie del Drago Sovrano che aveva incontrato!


In questo universo esisteva ogni tipo di Bestia Divina e anche la razza dei draghi stessa era divisa in centinaia di variazioni. Ma, nonostante Lin Ming avesse letto numerosi antichi testi, aveva incontrato solo questo tipo di drago nell'Antico Abisso Demoniaco. Ora era la seconda volta che ne vedeva uno.


"Che tipo di drago è questo?" Chiese Lin Ming a Xiao Moxian. La giovane era una discendente di una Bestia Divina e quindi naturalmente capiva di più delle varie specie di queste creature formidabili.


Tuttavia Xiao Moxian scosse la testa dicendo: "Non lo so... ci sono molte differenze tra le Bestie Divine dei 33 Cieli. Conosco solo quelle del Regno Divino e molte di esse sono varianti di specie antiche. Alcune originano perfino al periodo precedente all'ultima grande calamità, così non sono registrate nei libri di storia."


"Prima dell'ultima grande calamità?" Lin Ming sussultò. "Com'è possibile? L'ultima grande calamità è accaduta miliardi di anni fa. Nessuna forma di vita potrebbe sopravvivere per così tanto tempo..."


In questo universo, sia un Empireo che una Bestia Divina, avevano una durata di vita limitata. Anche se fossero entrate in un incantesimo temporale che avrebbe allungato la loro vita nel loro mondo esterno, prima o poi sarebbero morte. Ad esempio, dopo 300 milioni di anni, il Vecchio Tre Vite ormai era arrivato al termine della sua vita.


"Esatto." Xiao Moxian annuì. "Ma tra le Bestie Divine, alcune stanno dormendo profondamente nelle loro uova e devono ancora nascere. O, per qualche motivo sconosciuto, sono rimaste sigillate per molto tempo, quindi non sarebbe strano se fossero riuscite a sopravvivere alla grande calamità anche loro."


Lin Ming capì. Allora era così. in effetti aveva sentito parlare di uova di Bestie Divine che erano rimaste dormienti per innumerevoli anni, ma che poi erano comunque riuscite a schiudersi.


Mentre Lin Ming stava riflettendo, all'improvviso sentì qualcosa muoversi nel suo mondo interno.


"Mm?"


Lin Ming sussultò. Iniziò a sondarsi e scoprì con sorpresa che l'energia del Drago Nero di questa formazione stava formando una corrente e stava fluendo verso di lui.


'<em>Che sia...'</em>


Lin Ming pensò ad un'ipotesi e presto ciò che successe la confermò.


Questa energia del drago era stata trascinata nel suo mondo interno da qualche strana forza, formando una spirale grigia. E, alla fine di questo flusso c'era l'uovo di drago che gli aveva dato il Sovrano dell'Antico Abisso Demoniaco!


L'uovo era ricoperto di strane rune misteriose che brillavano lentamente; stava assimilando l'energia.


"L'uovo di drago sta assorbendo l'energia qui?"


Lin Ming ne fu sbalordito.


In questa mappa dei 33 diagrammi, ogni formazione conteneva lo scheletro di una Bestia Divina.


Queste Bestie Divine non erano ordinarie, erano gli esemplari più potenti della loro stirpe! Da quando erano morti, erano passati miliardi di anni, ma grazie al sostentamento della formazione, i loro scheletri non avevano ancora perso la loro vitalità. In effetti, sotto il suo potere rivitalizzante, sembravano diventare sempre più potenti, come se stessero per resuscitare da un momento all'altro.


Questi scheletri erano tesori di massima qualità, ma, a causa della formazione, Lin Ming non poteva toccarli. Tuttavia non si immaginava che l'uovo di drago nel suo mondo interno avrebbe usato qualche strano metodo sconosciuto per inghiottire l'energia qui.


Era perché appartenevano alla stessa razza?


Ma non poteva essere il solo motivo, perché Xiao Moxian era una discendente della fenice, eppure non era riuscita ad assorbire l'energia del diagramma precedente.


Per questo Lin Ming dedusse che il Sovrano Drago dell'Antico Abisso Demoniaco probabilmente aveva un rapporto stretto con il Drago Nero di questo diagramma. Forse appartenevano alla stessa antica categoria.


Lin Ming divenne pensoso. Non continuò ad avanzare, si sedette sul diagramma e iniziò a meditare.


Lentamente, l'energia che si radunava verso di lui iniziò a condensarsi. La maggior parte di essa venne assorbita dall'uovo di drago, ma una piccola porzione rimase nel mondo interno di Lin Ming, dove si fuse con il suo corpo.


Queste tracce erano compatibili con i meridiani e la vitalità del giovane, unendosi a lui e diventando parte permanente della sua carne e del suo sangue.


L'energia del drago nero si fuse con le ossa del Drago Azzurro, portando grandi benefici a Lin Ming.


L'osso del Drago Azzurro che aveva assimilato prima, nonostante contenesse una ricca energia del sangue, mancava di forza vitale. Dopotutto era uno scheletro ed era estremamente diverso da un Drago Azzurro vivente.


L'energia del Drago Nero che Lin Ming stava assorbendo ora invece non era diversa da quella di un Vero Drago vivente.


Mentre si rafforzava, Lin Ming sentì dei lievi scricchiolii nel suo corpo.


Xiao Moxian notò questo cambiamento. Vide l'enorme quantità di energia che si radunava attorno a Lin Ming per poi scomparire dalla sua vita. Dietro Lin Ming apparì l'immagine di un Drago Nero che artigliava l'aria.


"Come può essere?"


Xiao Moxian sussultò. Lin Ming stava usando l'energia delle Bestie Divine qui?


Nel primo diagramma, Xiao Moxian aveva sondato l'energia della fenice, ma era di tipo fuoco, mentre lei era la discendente di una Fenice dell'Oscurità. L'energia della Fenice di Fuoco aveva un'aura incredibilmente arrogante e non si sarebbe sottomessa così facilmente.


Nel secondo diagramma aveva trovato un'energia simile, ma per qualche motivo Lin Ming era capace di assorbirla.


Passò del tempo. Lin Ming chiuse gli occhi a meditare, senza muoversi. Xiao Moxian attese pacificamente al suo fianco. Era ben consapevole che un'opportunità del genere poteva capire solo per un colpo di fortuna.


L'energia del drago in questo diagramma era vasta come il mare, ma l'uovo di drago nel mondo interno di Lin Ming doveva ancora schiudersi, così la quantità di forza che poteva assimilare era limitata.


Dopo quattro ore, l'uovo smise di assorbire l'energia e allo stesso tempo il corpo di Lin Ming arrivò al punto di saturazione dopo aver assorbito troppa forza del Drago Nero.


Quando aprì gli occhi, strinse i pugni, facendo schioccare le nocche.


"Le mie Otto Porte Nascoste sono arrivate al limite assoluto!"


Una luce tagliente brillò negli occhi di Lin Ming. Sentiva che il suo corpo conteneva fin troppa forza, come se volesse superare lo stadio delle Otto Porte Nascoste. Tuttavia qualche catena invisibile stava ostacolando i suoi progressi.


"Questo è il Dao Celeste che blocca le Otto Porte Nascoste..."


Lin Ming si accigliò lievemente. Era impossibile per lui arrivare allo stadio del Palazzo del Dao solo assorbendo energia del drago.


Nel suo mondo interno c'era ancora l'essenza della Perla Primordiale che doveva ancora usare. Ne aveva utilizzata solo una piccola porzione quando era stato nel Palazzo di Primordius.


Aveva risparmiato questa essenza per il futuro. Una volta che avesse accumulato abbastanza forza, l'avrebbe usata per liberarsi dalle catene del Dao Celeste in una sola volta!


Lin Ming ebbe la sensazione di essere arrivato al momento giusto. Se l'Empireo Primordiuse era riuscito ad arrivare allo stadio delle Nove Stelle del Palazzo del Dao, allora lui non avrebbe dovuto aver problemi. Nonostante il Dao Celeste lo legasse, non significava che non potesse riuscirci.


Quando Lin Ming si rialzò, l'energia del diagramma sembrò agitarsi.


L'immagine del Drago Nero dietro di lui sfrecciò nel cielo, volando in cerchio attorno a lui per poi tornare nel suo corpo e sommergersi nel suo mondo interno.


In quel momento Xiao Moxian notò un grande cambiamento nell'aura del giovane.


All'inizio l'aura di Lin Ming era agile e feroce, potente come una lancia divina, ma ora conteneva l'impeto di un imperatore!


Non solo, ora conteneva una strana energia yang che le faceva sentire una strana attrazione.
                                


                                



