---
title: Capitolo 150 - La Migliore Tecnica di Movimento
pubDate: 2025-10-16T07:28:18.441Z
tags:
    - mw
---


CAPITOLO SPONSORIZZATO ringraziamo tutti shadow978 :)


I presenti non riuscirono a vedere nemmeno il riflesso della spada. Se l'attacco fosse andato a buon fine avrebbe diviso a metà la testa di Lin Ming!


Gli spettatori non fecero in tempo nemmeno a gridare, eppure il colpo di Zhang Guanyu non riuscì a toccare Lin Ming!


Era come se il ragazzo avesse degli occhi sulla nuca. In quel breve attimo in cui la lama si era avvicinata, fece uno strano mezzo passo in avanti, come se fosse una lingua di fuoco che era stata appena soffiata via da una brezza, schivando di un pelo la spada di Zhang Guanyu.


"Eh?!"


Il colpo fallito fece frustrare Zhang Guanyu. Determinato a vincere credette che fosse un caso e fece un altro affondo!


<em>Anf anf!</em>


In quel momento, nemmeno Zhang Guanyu sapeva quante volte aveva attaccato. La sua spada si era fusa con il vento; si poteva vedere solo un miraggio confuso della luce della spada, la lama era invisibile!


Mostrare solo il riflesso e non la lama era indice di un'ottima abilità nel maneggiare la spada. E nessuno era capace di vedere il riflesso della spada di Zhang Guanyu!


Una pioggia di attacchi così terrificante investì Lin Ming da ogni lato, ma anche la figura del ragazzo divenne confusa e si potevano vedere un mucchio di immagini residue apparire attorno al suo corpo!


Sembrava che Lin Ming si fosse mosso, ma al tempo stesso pareva immobile. Comunque era certo che gli affondi di Zhang Guanyu avessero mancato il bersaglio!


"Cosa... cosa sta succedendo?" Murong Zi rimase stordita mentre si nascondeva nell'angolo ad osservare questa battaglia decisiva. Lin Ming era circondato da così tanti attacchi, eppure Zhang Guanyu non gli aveva toccato nemmeno un capello; era completamente illeso!


"Cosa sta succedendo? Sta schivando tutto!" Bai Jingyun sussultò e cercò di contenere la sua voce tremante.


I movimenti di Lin Ming erano fin troppo terrificanti!


I praticanti di arti marziali che erano familiari con le tecniche di movimento, sapevano che questa pioggia di attacchi era impossibile da schivare usando la velocità. Più la spada era rapida e meno tempo ci sarebbe stato per evitarla. Non solo, il ritmo con cui sfrecciava era caotico e non lasciava alcun angolo cieco. Per sfuggire alla luce della spada bisognava essere veloci allo stesso modo!


Inoltre era necessario possedere una vista acuta, un grande intuito e la capacità di controllare i propri movimenti con una precisione microscopica, padroneggiando ogni singola parte del proprio corpo. Per schivare la luce della spada bisognava fare dei movimenti brevi e rapidi!


Il mucchio di immagini residue di Lin Ming erano dovute alle sue mosse rapide fatte in un decimo di secondo!


Questa era la migliore tecnica di movimento che avessero mai visto!


Ma come faceva Lin Ming ad avere una velocità così inumana?


Se Bai Jingyun se ne era resa conto, anche gli altri giovani talenti lo avrebbero capito. Sapevano quanto fosse difficile schivare così tanti attacchi fulminei.


"Chi? Chi aveva detto che Lin Ming era debole? Che apra i suoi cavolo di occhi e lo veda da sé. Questo sarebbe un 'punto debole'?" Era stato il discepolo nella quarta posizione a parlare. Sapeva che la valutazione di Lin Ming era stata al sesto posto. Non credeva che dopo qualche giorno Lin Ming lo avrebbe superato, tuttavia ora si rese conto di essersi sbagliato di grosso!


"Come può essere?!" Ricordo che in passato Lin Ming si era mosso raramente. Il suo metodo era incontrare direttamente l'avversario. Inoltre coltiva le 'Tecniche di Movimento - Fondamentali', come può essere così rapido?!" Disse il giovane aristocratico che prima aveva affermato che la debolezza di Lin Ming fosse la sua bassa velocità.


"Sei troppo stupido. Oseresti dire che anche le 'Tecniche elementari per la lancia' siano deboli? Ovviamente non si muoveva perché i suoi avversari precedenti erano troppo deboli. Non c'era bisogno per lui di mostrare la sua terrificante tecnica di movimento." Rispose in modo convincente un prominente Linmaniaco.


Aveva un'aura minacciosa, immobile come una montagna, era dotato di una forza sbalorditiva, spessa vera essenza e allo stesso tempo una rapidità impareggiabile. Non aveva alcuna debolezza. Come si poteva affrontare una bestia così anormale?


Il combattimento nel campo militare divenne sempre più intenso; erano dei movimenti perfetti contro dei movimenti perfetti. La velocità di Zhang Guanyu stava accelerando, divenendo sempre più agile e violento, le luci della spada si affollarono fino ad essere impenetrabili!


Gli attacchi avevano già distrutto parte del campo. Le pietre sotto i piedi di Lin Ming erano già state distrutte fino ad essere quasi polverizzate; il frammento più largo era delle dimensioni di un'unghia.


Tuttavia sotto questa violenta tempesta di lame, Lin Ming stava avanzando come se stesse passeggiando in un parco. I suoi passi si erano integrati completamente al concetto di vento ed era impossibile individuare la sua posizione con esattezza.


I riflessi dell spada di Zhang Guanyu avevano creato una rete spessa, tuttavia c'era sempre un ordine nei colpi. Lin Ming era in grado di sfruttare questa piccola differenza di tempo e i suoi movimenti sembravano delle nuvole vaganti e dell'acqua che scorreva, fluidi e gentili. Era come se non stesse nemmeno schivando una spada, ma stesse incontrando un vento che lo soffiava via.


Murong Zi lo fissò con lo sguardo vacuo e gli occhi strabuzzanti. Mormorò: "Impossibile, non importa quanto sia feroce quell'animale, ha solo coltivato le 'Tecniche di Movimento - Fondamentali', come poteva essere così veloce?"


Anche Bai Jingyun se lo stava chiedendo. Anche lei pensava che fosse strano; da quando Lin Ming aveva imparato una tecnica di movimento così formidabile?


Ma in quel momento una voce fresca e piacevole disse: "Lin Ming sta usando le 'Tecniche di Movimento - Fondamentali'."


Murong Zi si girò e vide che la persona che aveva parlato era Qin Xingxuan, che in quel momento stava guardando ammirata verso il centro del campo.


"Le 'Tecniche di Movimento - Fondamentali'? Impossibile!" Piuttosto che credere ad una cosa del genere Murong Zi sarebbe stata picchiata a morte. Aveva compreso un po' le 'Tecniche di Movimento - Fondamentali' e i movimenti di Lin Ming erano completamente diversi, inoltre non avevano questa velocità anormale!


Ma mentre Bai Jingyun ci riflette, intuì qualcosa. Guardò di nuovo i movimenti di Lin Ming e divenne sconvolta: "Sono... sono davvero le 'Tecniche di Movimento - Fondamentali'! Sono tutti i passi delle 'Tecniche di Movimento - Fondamentali'! Ma ogni passo è stato ridotto fino al limite e la velocità è aumentata al massimo!"


"Sì." Annuì Qin Xingxuan.


Ciò che Lin Ming stava mostrando erano davvero le 'Tecniche di Movimento - Fondamentali'. Ciò che il 'Roc Dorato che Squarcia il Vuoto' accentuava era la comprensione del concetto e la circolazione di vera essenza. Non c'erano movimenti particolari da fare. Per dirla in parole povere, le tecniche di movimento che richiedevano dei determinati passi erano spazzatura che apparteneva alle frazioni. Le tecniche di movimento autentiche contavano sulla comprensione di un concetto.


Per quanto riguarda l'ordine dei passi, era arbitrario e ci si poteva muovere come voleva. Se una tecnica di movimento vincolasse i passi allora sarebbe diventata una catena per un praticante di arti marziali; come si sarebbe potuto mostrare un movimento simile a quello di una nuvola vagante e di acque che fluivano, una comoda passeggiata per un giardino?


Lin Ming aveva già compreso il concetto di vento, quindi ogni passo era pieno della stessa nobile grazia. Aveva scelto le 'Tecniche di Movimento - Fondamentali' solo per nascondere il 'Roc Dorato che Squarcia il Vuoto'.


Durante una battaglia così intensa, entrambe le parti avrebbero consumato una grande quantità di energia, specialmente Zhang Guanyu. I suoi movimenti erano molto più ampi e appariscenti di Lin Ming, ed era anche lui ad attaccare, il consumo della sua vera essenza era maggiore. Dopo decine di respiri, la vera essenza di Zhang Guanyu cominciò a mostrare segni di esaurimento. In quel momento Lin Ming fece un passo avanti e colpì!


<em>Clang!</em>


Ci fu un suono stridente di metallo che collideva e Zhang Guanyu si raggelò. Mise la sua spada davanti a sé, bloccando la lancia di Lin Ming.


Zhang Guanyu rimase sorpreso e incerto mentre guardava il suo avversario. Stava per circolare altra vera essenza e rilasciare una nuova serie di attacchi, ma Lin Ming sferrato un colpo verso il suo cuore!


L'abilità di schivata di Zhang Guanyu era piuttosto sviluppata. Avrebbe dovuto evitare facilmente la lancia di Lin Ming.
Non sapeva perché ma questo attacco sembrava seguire i suoi movimenti e si stava precipitando verso il suo petto, così Zhang Guanyu non ebbe altra scelta se non cercare di pararlo sollevando la sua spada.


Ma come poteva una spada leggera bloccare una lancia pesante?


Zhang Guanyu poté solo riversare una vasta quantità di vera essenza nella lama, il flusso del suo sangue ne fu scosso mentre si sforzava di bloccare la lancia.


<em>'Ha previsto i miei movimenti? Impossibile! L'abilità che studio proviene dalla tecnica di prim'ordine delle Sette Valli Misteriose 'Acacia Senz'ombra'. Non solo, i miei movimenti erano tutti incostanti, eppure mi ha preso; com'è riuscito ad essere così preciso?'</em> Zhang Guanyu si sentiva umiliato. Il suo punto forte era la velocità ma sotto questo aspetto era stato completamente sorpassato da Lin Ming. Sentiva come se i suoi stupefacenti movimenti fossero soltanto lo spettacolo di un pagliaccio; erano tutti inutili ed erano stati distrutti da un solo affondo di Lin Ming!


"Come... come riesci a farlo?"


"La tua spada taglia il vento, è stato il vento a tradirti." Disse con un lieve sorriso Lin Ming. Dopo aver compreso il concetto di vento, Lin Ming non doveva nemmeno guardare i movimenti di Zhang Guanyu. Finché percepiva il vento era in grado di individuare la posizione del suo avversario.


Zhang Guanyu naturalmente non fu in grado di capire il significato delle parole di Lin Ming. Contorse le labbra e disse freddamente: "Solo qualche trucco ingannevole!"


"Mi hai davvero sorpreso. Bene, molto bene! Userò tutte le mie forze per ucciderti!" Zhang Guanyu stese l'indice e il dito medio della mano sinistra e li ferì con la sua spada, ne uscì un po' di sangue che macchiò la lama.


Allo stesso tempo il volto di Zhang Guanyu si arrossò fino a diventare color giada. Le sue braccia iniziarono a diventare traslucidi, come se ci fossero delle luci nel suo corpo.


"Divino Potere Acacia! Questo è il 'Divino Potere Acacia'!" I presenti riconobbero immediatamente il metodo di coltivazione che aveva mostrato Zhang Guanyu.


"Il 'Divino Potere Acacia' delle Sette Valli Misteriose! Questo è un metodo che viene tramandato soltanto ai discepoli principali; nemmeno i discepoli della Dimora Celeste del Palazzo delle sette arti possono impararlo. Lin Ming è in pericolo!"


Il Divino Potere Acacia aveva una vera essenza densa e le sue mosse erano sinistre e spietate. Dopo che Zhang Guanyu mostrò il 'Divino Potere Acacia' emanò immediatamente una strana aura: non era potente ma alternava un freddo bizzarro ad un bruciore intenso. Faceva sperimentare innumerevoli illusioni, quasi provocando un crollo mentale.


"Così formidabile!"


I giovani praticanti di arti marziali presenti avevano un buon talento, eppure, di fronte a questa strana aura erano stati costretti a far circolare la loro vera essenza nei loro corpi e resistevano a stento a questo attacco.


Solo vedendolo, non riuscivano quasi a farvi fronte. Se questo attacco fosse diretto verso di loro, come sarebbero riusciti a reagire?


"Questo è il 'Divino Potere Acacia'?" Lin Ming cominciò a far circolare la vera essenza nelle piccole unità del suo corpo. I filamenti di vera essenza distrussero facilmente quest'aura bizzarra, distruggendola completamente.
                                


                                



