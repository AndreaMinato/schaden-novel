---
title: Capitolo 1501 – Aprire la Bara
pubDate: 2025-12-15T08:37:10.388Z
tags:
    - mw
---


<em>Capitolo sponsorizzato, ringraziamo GATSU!
1 in coda, 0/5 donazione</em>
<em>-Schadenfreude</em>


"Lin Ming, credi che la Pietra dell'Embrione Spirituale sia sigillata nella bara?" Xiao Moxian capì subito cosa stava pensando dal suo sguardo.


"Potrebbe essere così."


Lin Ming si avvicinò all'antica bara di bronzo rimasta qui per innumerevoli anni. Sulla sua superficie c'erano delle incisioni di demoni Asura, antiche bestie feroci e anche guerrieri di altre razze.


Ogni catena che la avvolgeva era ricoperta di rune. Visto che era passato troppo tempo, il ferro della bara e delle catene era macchiato di ruggine ed emanava un'atmosfera remota.


Attraversi le fessure tra le catene, Lin Ming poteva scorgere le immagini. Erano demoni Asura che divoravano gli umani e anche degli umani che bruciavano i demoni come sacrifici per gli Asura.


C'erano anche delle antiche bestie feroci che stavano divorando dei guerrieri e dei coltivatori che le attaccavano e bevevano il loro sangue.


In breve, l'atmosfera di queste scene era tirannica, brutale e crudele. Guardandole si sentiva ribollire il proprio intento omicida.


Lin Ming si chinò accanto alla bara ampia e alta come un libro, sembrava estremamente pesante. Il suo coperchio sembrava fuso con la bara, non c'era la minima fessura a separarli.


"Anche questa bara emana potere demoniaco..." Lo sguardo di Lin Ming divenne tagliente. Le eruzioni di energia nella Valle della Morte Tragica erano dovute al primo volume del Sutra Asura, ma parte anche da questa antica bara!


"Se la apriamo accadrà qualcosa di terribile?" Disse debolmente Xiao Moxian mentre osservava le incisioni. La Valle della Morte Tragica era esistita da miliardi di anni e, dato l'incantesimo temporale, dovevano essere passati decine di miliardi di anni fuori. Questa antica bara era rimasta qui per tutto questo tempo. Era difficile immaginare quanta energia avesse assorbito e cosa stesse crescendo al suo interno.


Bisognava sapere che le creature nella Valle della Morte Tragica potevano uccidere facilmente un Re del Mondo. Se questa Pietra dell'Embrione Spirituale avesse già preso forma, allora i due non avrebbero potuto contendere con la sua forza.


"Lin Mind, credi che queste catene impediscano alla pietra dell'embrione di uscire dalla bara?" Chiese all'improvviso Xiao Moxian. Lin Ming rimase in silenzio per un momento. In effetti era rischioso aprirla, specialmente dato che sapevano così poco del primo volume del Sutra Asura.


"Forse. Ma la aprirò comunque. Però prima dovrò percepire appieno il Sutra Asura."


Lin Ming avrebbe aperto certamente la bara. Per arrivare fin qui aveva dovuto correre numerosi rischi e compiere imprese che innumerevoli antichi eroi non erano riusciti ad eguagliare prima d'ora. Presto avrebbe ottenuto l'eredità del Maestro della Strada Asura. Non poteva arrendersi ora.


Tutto ciò che poteva fare era percepire il Sutra Asura per ridurre il più possibile i rischi.


Così si sedette a meditare di fronte al tomo e lo studiò assiduamente.


Xiao Moxian lo accompagnò. Naturalmente il suo ritmo era più lento del suo.


Così si sarebbe consultata con Lin Ming se avesse incontrato dei problemi.


Lentamente, anche lei iniziò a capire sempre di più il Sutra Asura. La sua percezione era già straordinaria e, con la guida di Lin Ming, il suo ritmo di crescita aumentò lentamente, facendole guadagnare le lodi di Lin Ming. In termini di percezione in effetti lo superava.


I due continuarono ad allenarsi senza accorgersi del tempo che passava. Lin Ming e Xiao Moxian rimasero seduti a meditare nel corridoio. Così passò un intero anno.


Entrambi avevano dei fisici incredibili e il Primo Volume del Sutra Asura riguardava la coltivazione del corpo mortale. Il Sutra Asura coltivava l'essenza, l'energia e il divino. La principale differenza dagli altri metodi di coltivazione era che quando arrivava al picco del suo livello, il Sutra Asura permetteva di arrivare ad uno stadio inconcepibile.


Tuttavia ogni vantaggio aveva i suoi lati negativi. Anche se il Sutra Asura era un metodo di coltivazione che mirava al picco delle arti marziali, richiedeva moltissimo tempo, milioni di anni, per mostrare tutta la sua potenza.


I giorni di isolamento erano noiosi e ripetitivi. Mentre Lin Ming meditava, spesso forniva a Xiao Moxian informazioni e ispirazioni. All'inizio era stato lui ad aiutare lei, ma dopo la giovane a riferirgli delle idee uniche e lampi di genio.


A causa del limite del loro livello, non potevano coltivare al limite il Primo Volume. Nonostante questo, lo memorizzarono perfettamente. Ora, anche se avessero perso l'antico libro di bronzo, avrebbero potuto richiamare alla mente il Sutra Asura, compresi i vari Concetti e l'aura delle rune.


Passarono altri sei mesi. Lin Ming e Xiao Moxian confrontarono tutte le loro idee. Ormai avevano trascorso nove interi anni nella Valle della Morte Tragica.


Durante questo periodo di tempo, la coltivazione di Lin Ming aveva fatto progressi considerevoli, in particolare negli ultimi sei mesi mentre studiava il Sutra Asura. Era ad un solo passo dal diventare un Lord Divino.


"Capisco. Così è questo l'aspetto originale del campo di forza della Cresta del Cimitero degli Dei..."


Dopo aver studiato il primo volume, Lin Ming ripensò alle tracce del campo del dao incise nella giada dell'imperatore. Molti aspetti che prima non capiva, ora gli sembravano chiari.


Ora, se Lin Ming avesse lasciato la Valle della Morte Tragica e avesse esplorato la Cresta del Cimitero degli Dei, avrebbe potuto contare sulla sua comprensione del Sutra Asura per vagare in questa terra in completa libertà e sicurezza, anche ad occhi chiusi.


"La Cresta del Cimitero degli Dei è divisa in strade che portano alla morte e strade sicure. Le seconde possono essere percorse perfino dai mortali, le prime invece possono uccidere perfino Re del Mondo. E ci sono un totale di sette posti del genere."


Mormorò tra sé e sé Lin Ming. Le cosiddette guide della Cresta del Cimitero degli Dei erano il prodotto di innumerevoli esperienze e conoscenze accumulate dai loro predecessori. Queste persone avevano percorso molte strade mortali fino a trovare quelle più sicure. Non avevano capito i veri princìpi dietro il campo del dao e avevano contato su metodi empirici per evitare i pericoli. Per questo essere una guida della Cresta del Cimitero degli Dei era così pericoloso.


Poi Lin Ming spalancò gli occhi. Si alzò e si avvicinò alla bara.


Xiao Moxian si allertò: "Hai intenzione di aprirla ora?"


Negli ultimi giorni, i due erano arrivati al limite della loro comprensione. La loro coltivazione e le loro esperienze non erano sufficienti a studiare ulteriormente il Sutra Asura. Sarebbe stato difficile fare altri progressi finché non fossero diventati più potenti.


Quando un praticante di arti marziali coltivava, era impossibile progredire di molto rimanendo in isolamento e basta. Doveva andare all'avventura e fare esperienze, e poi comprendere sempre di più. Doveva combattere costantemente per temprarsi. Se fosse rimasto in isolamento per tutta la vita, non solo la sua forza combattiva ne sarebbe stata indebolita, ma avrebbe fatto ristagnare la sua comprensione delle leggi e dei metodi di coltivazione.


"Ora è un buon momento." Lin Ming annuì. "Siamo rimasti nella Valle della Morte Tragica per nove anni. Abbiamo fatto tutto ciò che potevano e siamo arrivati al limite. È il momento di lasciare questa valle, ma prima di farlo devo aprire questa bara."


Lin Ming tirò fuori la giada dell'imperatore dal suo mondo interno. Poi si preparò ad aprire la bara. Chi sapeva cosa sarebbe uscito da essa. Poteva essere un tesoro impareggiabile, ma anche un intento omicida terrificante!


Con la giada dell'imperatore in mano, Lin Ming pensò che il processo sarebbe stato molto più sicuro. Pensandoci, il Maestro della Strada Asura non avrebbe dovuto lasciare una trappola mortale per i suoi futuri eredi. Sarebbe stato troppo ridicolo.


Visto che era passato troppo tempo, le catene si erano fuse con la bara. Lin Ming fece un respiro profondo, intrecciò le dita e formò centinaia di sigilli, ognuno di essi risuonava con le rune sulle catene.


In quell'istante i simboli sulle catene iniziarono ad accendersi uno alla volta. L'intero corridoio fu illuminato da una luce abbagliate. Con un lieve scoppiettio, le catene caddero.


Lin Ming premette le mani sulla bara e gettò un'occhiata verso Xiao Moxian: "Hai intenzione di rimanere qui?"


Lin Ming la avvertì. Temeva che se Xiao Moxian sarebbe andata incontro ad un fato orribile insieme a lui se fosse uscita una creatura malvagia dalla bara. Ma se fosse scappata prima sarebbe riuscita a sopravvivere.


Xiao Moxian ridacchiò e disse con indifferenza: "Credi davvero che cambierei idea in un momento simile? Ehi, forse se sarò qui potrò salvarti la vita."


Xiao Moxian non si stava vantando. In termini di forza, anche se era inferiore a Lin Ming, non lo era di troppo. Se Lin Ming avesse incontrato qualche guaio, allora grazie a lei avrebbe avuto molte più possibilità di sopravvivere.


Lin Ming sorrise lievemente e non disse altro. Iniziò ad afferrare due angoli della bara.


Il suo corpo emise dei crepitii. Con un grido, scatenò la Forza del Dio Blasfemo, le Otto Porte Nascoste e da dietro Lin Ming apparì l'immagine di un Vero Drago!


In quel momento si piegò, concentrando la sua forza nella sua vita. La sua spina dorsale si incurvò come un arco teso mentre tutta la sua potenza veniva trasmessa nelle sue braccia. Una forza di quasi un miliardo di jin esplose all'improvviso!


Rumble rumble rumble!


L'antica bara di bronzo rimasta qui per 100 miliardi di anni era stata aperta!


In quel momento sembrava che Lin Ming non avesse aperto una bara, ma una porta per un altro mondo!


<em>Ka ka ka ka!</em>


L'intero tempio di bronzo tremò. Con un forte fruscio, un raggio di luce discese dall'alto, illuminando il Sutra Asura. Innumerevoli rune del Grande Dao vorticarono attorno, radunandosi in un caleidoscopio viola per formare una porta lucente!


"Questo è... un portale?!"


Xiao Moxian trattenne il fiato. Sembrava che questa porta nascondesse un altro mondo!


<em>Era un portale che conduceva all'esterno?</em>


Non poté che pensare Xiao Moxian, entusiasmandosi.


Era già rimasta nell'oscurità assoluta della Valle della Morte Tragica per diversi anni. Inoltre, prima di entrare nella Tomba delle Bestie Divine, aveva iniziato a disperarsi. Ora che si era resa conto che presto sarebbe potuta uscire da qui, come poteva non provare gioia?


Comunque non si fece distrarre e si concentrò pienamente su ciò che stava accadendo. La sua mano destra toccò l'anello spaziale, pronta ad affrontare qualunque pericolo.


Cosa c'era nell'antica bara?


Se fosse stato un tesoro, allora naturalmente avrebbero potuto prenderlo e sarebbe andato tutto per il meglio. Ma se avessero trovato una creatura malvagia, allora lui e Lin Ming avrebbero dovuto affrontare un pericolo mortale.
                                


                                



