---
title: Capitolo 1504 – La Prima Personificazione
pubDate: 2025-12-15T08:37:10.388Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Vedendo il cubo nero che fluttuava nella mano di Lin Ming, lo spirito divorante sogghignò: "Uno strumento magico? Interessante, hai intenzione di resistere? Ho divorato innumerevoli anime e la mia volontà è già arrivata ad un livello inconcepibile. Posso impossessarmi perfino del corpo di una Bestia Divina! Diventerai parte di me. Il tuo corpo non è male; potrà diventare una delle mie personificazioni!"


Lo spirito era diventato sempre più fluido nel parlare. Poi ruggì e si precipitò verso Lin Ming.


Mentre si avventava verso di lui, si trasformò in un'oscurità densa e viscosa, fondendosi con lo spazio circostante e sparando innumerevoli lame verso Lin Ming.


Il giovane sogghignò: "Davvero, i mali causati causati da noi stessi sono i più difficili da sopportare!"


Nel momento in cui il fantasma demoniaco si precipitò verso Lin Ming, un terrificante vortice nero eruttò dal piccolo cubo nella mano di Lin Ming. Questo mulinello spaventoso sembrava poter divorare l'intero universo!


Tutte le spade di volontà dello spirito furono deformate dal vortice, come rami secchi in una tempesta.


Lo spirito gridò per l'orrore. Questo improvviso ribaltamento aveva superato di gran lunga ogni sua immaginazione. Quel cubo spaventoso emanava un'aura terrificante, paragonabile perfino a quella del Maestro della Strada Asura di miliardi di anni fa!


"Cos'è quello?!"


Urlò lo spirito. Si dimenò, cercando di fuggire dal vortice, ma il potere traente del mulinello superava perfino quello di un buco nero; era impossibile per il mostro resistere!


"No! Fermo, fermo!"


Sull'orlo della morte, lo spirito iniziò ad ululare: "Se mi ucciderai, allora non otterrai mai la Pietra dell'Embrione Spirituale. È già stata contaminata con gli innumerevoli ricordi che ho divorato e se non li radunerò prima che tu raffini la pietra, quei ricordi invaderanno la tua anima e ti faranno perdere la tua identità!"


Gridò lo spirito tramite una trasmissione del suono. Dato che era un abominio privo di personalità, non temeva di perdere la sua identità, ma un coltivatore era diverso. Quando un praticante di arti marziali perdeva la sua personalità, sarebbe diventato una persona completamente diversa e nessuno avrebbe desiderato che accadesse.


Di fronte a questa minaccia, Lin Ming si limitò a sogghignare: "Ti sopravvaluti troppo. Ora muori!"


Mentre parlava, il vortice spirituale nella mano del giovane diventò sempre più intenso. L'energia nera vorticante era tagliente come un coltello e strappò la coscienza dello spirito!


"Lo... rimp... iangerai..." Lo spirito divorante scagliò la sua ultima maledizione. Ma in quel momento scoprì che una forza invisibile stava cancellando la sua coscienza, i suoi ricordi e i suoi marchi spirituali, riducendoli in meri dati!


Questo lo raggelò. Com'era possibile cancellare un marchio spirituale e mantenere intatti i ricordi?!


Questo fu il suo ultimo pensiero. Un momento dopo la sua coscienza fu cancellata completamente; lasciando solo frammenti spirituali che furono risucchiati dal cubo nero nella mano di Lin Ming.


Alla fine Lin Ming sospirò e si sfregò la fronte.


Questa lotta aveva consumato un'enorme quantità di energia.


Erano passati molti anni, ma finalmente aveva la forza di attivare il Cubo Magico!


Naturalmente il motivo per cui il Cubo Magico aveva avuto un effetto così terrificante era perché il mostro aveva invaso il mare spirituale di Lin Ming e aveva cercato di possederlo.


Per questo aveva detto che i mali causati causati da noi stessi erano i più difficili da sopportare. Se lo spirito fosse rimasto nella Pietra dell'Embrione Spirituale, sarebbe stato molto più difficile per Lin Ming affrontarlo usando il Cubo Magico.


"Dopo essermi allenato diligentemente con l'Empireo Nebbia Divina per sette anni e mezzo, la mia forza spirituale non è più paragonabile a prima. Altrimenti, anche al mio stadio, mi sarebbe stato impossibile attivare il Cubo Magico. Il Sacro Figlio di Zaohua è negli stadi avanzati del Saint Lord realm ed è già in grado di usare la Perla Primordiale."


Lin Ming toccò i motivi del cubo nero, era di ottimo umore.


Secondo le sue ipotesi, non poteva sfruttare il Cubo Magico come faceva il Sacro Figlio di Zaohua con la Perla Primordiale, ma con il passare del tempo l'avrebbe raggiunto.


Dopo aver annientato lo spirito, Lin Ming poteva raffinare la Pietra dell'Embrione Spirituale senza ostacoli.


Per quanto riguardava i frammenti spirituali, non erano molto utili per Lin Ming. La maggior parte appartenevano a Lord Divino, Sacri Lord e al massimo a Re del Mondo; sarebbe stato già incredibile se avessero posseduto una potenza trascendente incompleta.


E per Lin Ming al momento solo delle potenze trascendenti  erano degne della sua attenzione.


Aveva semplicemente troppe potenze trascendenti da coltivare ora. Includevano le eredità degli Empirei Sogno Divino, Primordius e Nebbia Divina. Inoltre c'era anche la Forza del Dio Blasfemo dalle origini sconosciute; erano tutte potenze trascendenti al picco del loro livello.


Inoltre bisognava considerare anche l'eredità incompleta dell'Empireo Sigillo Divino e il primo volume del Sutra Asura!


Questo era già più che sufficiente per occupare Lin Ming per millenni.


Lin Ming recuperò la lucidità e tornò alla realtà. Lentamente il suo sguardo si riaccese e vide Xiao Moxian non troppo lontana da lui.


Xiao Moxian era pallida e si stringeva le mani con forza; sembrava estremamente tesa.


Quando il corpo di Lin Ming era stato invaso, Xiao Moxian ne era stata agghiacciata. Temeva che quando lo sguardo di Lin Ming avesse ripreso lucidità, sarebbe stato pieno di avidità e crudeltà.


In questa Valle della Morte Tragica cupa e solitaria, dove l'intento omicida invadeva ogni angolo, era vissuta con Lin Ming per nove anni. Senza accorgersene aveva iniziato a dipendere da lui. Se fosse stato posseduto, allora aveva difficoltà ad immaginare quali sarebbero state le conseguenze.


Probabilmente il mostro l'avrebbe assalita e avrebbe bloccato l'uscita per la Valle della Morte Tragica. Anche se fosse riuscita a scappare grazie ad un grandissimo colpo di fortuna, quando si immaginava di dover vivere da sola nella Valle della Morte Tragica, in compagnia solo di scheletri, fino alla morte, sapeva che sarebbe impazzita.


"Sto bene. Scusa per averti fatto preoccupare." Lin Ming sorrise all'improvviso. La sua espressione gentile fu come un vento di primavera che riscaldava dal freddo gelido dell'inverno. Xiao Moxian sussultò e si sentì il naso bruciare, quasi sul punto di piangere.


In una situazione quasi disperata, chiunque sarebbe diventato vulnerabile, figuriamoci una giovane come Xiao Moxian.


Non poté che precipitarsi tra le braccia di Lin Ming. Tuttavia, quando si avvicinò, accelerò il passo e gli diede un forte pugno al petto.


"Sono stata un'idiota per essermi preoccupata di te! Avevi già una strategia per affrontare quella cosa!" Disse Xiao Moxian, sempre più stizzita. I suoi occhi si inumidirono, come se fosse sul punto di piangere.


La battaglia nel mare spirituale di Lin Ming si era conclusa molto velocemente, ma era passato un quarto d'ora nel mondo esterno.


Per Xiao Moxian quel quarto d'ora era sembrato lungo quanto un anno.


Di fronte a questa reazione, Lin Ming non seppe cosa dire. La guardò con imbarazzo per un momento. Fortunatamente Xiao Moxian non insistette a parlarne. "Beh, sbrigati e raffina la Pietra dell'Embrione Spirituale."


"Naturalmente."


Lin Ming annuì. Guardò la Pietra dell'Embrione Spirituale. In quel momento la roccia era stata completamente liberata e la sua coscienza cancellata. Ora era un corpo puro che conteneva l'essenza e la forza di diverse centinaia di Bestie Divine. Le fondamenta del suo corpo mortale erano arrivate già ad un livello inimmaginabile.


Questa era la personificazione perfetta descritta nel Sutra Asura!


La cosiddetta personificazione perfetta era un fisico perfetto privo di punti deboli. Normalmente, quando un praticante di arti marziali combatteva o meditava, la sua vitalità del sangue sarebbe fuoriuscita lentamente. Ma un corpo perfetto sigillava completamente la sua energia, formando un mondo indipendente al suo interno. L'energia era separata dall'esterno!


Lin Ming recitò il Mantra del Cuore che aveva imparato dall'Empireo Nebbia Divina negli ultimi sette anni. Divise parte della sua anima e la riversò nella Pietra dell'Embrione Spirituale.


Questo processo avrebbe indebolito di molto la sua forza spirituale, ma così la Pietra dell'Embrione Spirituale sarebbe stata sempre sotto il suo controllo. Sarebbe diventata la sua personificazione assoluta, incapace di formare una coscienza indipendente e quindi di tradirlo.


La forza spirituale di Lin Ming si riversò nella roccia come un fiume in piena, inondando ogni suo angolo. Con un crepitio, la pietra divenne sempre più piccola e iniziarono a cadere dei pezzi di roccia dalla sua superficie!


Lin Ming aveva usato lo spirito che aveva inserito nella Pietra dell'Embrione Spirituale per controllarla. Iniziò a fare circolare la sua essenza astrale. In quel momento un vastissimo e selvaggio torrente di vitalità sanguigna eruttò, sommergendo l'anima di Lin Ming!


"Che forza terrificante!"


Lin Ming ne fu scioccato. Il potere della vitalità del sangue di questa Pietra dell'Embrione Spirituale era troppo forte. Se la sua anima non fosse stata risoluta, allora sarebbe stata ridotta a pezzi!


Con un crepitio, la pietra si frantumò completamente, sparando delle schegge attorno, e l'embrione uscì dai suoi resti!


Era una massa di carne in movimento. I suoi lineamenti erano confusi ed era impossibile capire il suo vero aspetto.


Lin Ming divenne pensoso. Aveva scoperto che l'Embrione della Pietra Spirituale conteneva i sigilli del Maestro della Strada Asura, sigilli che contenevano il potere terrificante che la roccia aveva assorbito dalla formazione delle Bestie Divine negli ultimi miliardi di anni.


C'erano un totale di tre sigilli, uno più resistente dell'ultimo. Al suo attuale livello, Lin Ming non poteva scioglierli. Tuttavia aveva la forza per rimuovere i primi due.


Lin Ming esitò per un momento, poi decise di sciogliere il primo.


Data la sua comprensione del Sutra Asura, farlo non sarebbe stato affatto difficile.


Ci fu un'esplosione tonante, come se innumerevoli Bestie Divine stessero ruggendo dalla Pietra dell'Embrione Spirituale!


Una ricca vitalità origin si scatenò come un cataclisma.


Non c'era posto dove andare per questa forza. Una volta che inondò il fisico della personificazione, si precipitò verso Lin Ming stesso!


La Pietra dell'Embrione Spirituale ora era diventata una personificazione di Lin Ming. E la sua coltivazione corrispondeva a quella della sua vera forma. Poteva scambiare liberamente energia tra i due corpi!
                                


                                



