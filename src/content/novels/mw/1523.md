---
title: Capitolo 1523 – Il contrattacco di Lin Ming
pubDate: 2025-12-15T08:37:10.392Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


La luce nera sfrecciò e l'energia imperversò selvaggiamente nell'aria. Sotto la copertura di questa raffica assassina, Lin Ming rinsaldò la sua vera essenza più che poteva, zigzagando senza la minima protezione.


Questo perché era ben consapevole che, anche se avesse stimolato tutta la sua vera essenza, qualsiasi difesa che avrebbe eretto non sarebbe stata diversa da un foglio di carta! In tal caso, tanto valeva concentrare tutta la sua attenzione e le sue energie sul Dao Celeste Asura!


Tre raggi di luce che non potevano essere schivati furono deviati a forza da Lin Ming. In quell'istante, il corpo del giovane divenne flessibile, come se non avesse nessuna giuntura, e attraversò una fessura tra i bagliori. In quel momento però, il quarto raggio cupo si precipitò su di lui. Visto che Lin Ming aveva consumato troppa energia così velocemente non poteva affrontarlo. Non aveva modo di evitarlo!


Le sue pupille si rimpicciolirono. Scelse di non usare vera essenza perché sapeva che sarebbe stato inutile.


Deformò ancora il suo corpo, lasciando che il raggio di luce trapassasse la parte inferiore sinistra del suo addome.


Lì non c'erano zone vitali. Sarebbe stato meglio essere colpiti lì che nel petto o nella testa.


<em>Puff!</em>


La luce nera lo infilzò facilmente. Lin Ming sputò una boccata di sangue, si morse la punta della lingua e stimolò il Mantra di Nebbia Divina. Così mantenne perfettamente la concentrazione nonostante il dolore che lo affliggeva.


<em>Rumble rumble rumble!</em>


Le luci nere che Lin Ming aveva evitato, caddero ad ondate sull'incantesimo di Tian Mingzi. Con un rimbombo, la barriera esplose come se fosse fatta di vetro!


Lin Ming non mostrò nessuna felicità in quel momento. Impassibile, continuò a lanciarsi verso il Palazzo di Primordius.


"Scordartelo!"


Una voce risuonò nelle orecchie di Lin Ming come un tuono. Tian Mingzi alla fine aveva attaccato!


Il Grande Re del Mondo aveva scagliato un attacco nel posto in cui la luce divina era più sparsa. Facendo circolare tutta la forza del suo corpo, sopportò l'attacco di un raggio di luce nera. Nonostante il raggio non riuscì a trapassare il suo corpo, danneggiò i muscoli della sua schiena, lacerandoli.


Tian Mingzi non poteva preoccuparsi delle lesioni sulla sua schiena. Menò un fendente e un vortice nero apparì dal nulla: "Arte del Risucchio Demoniaco!"


In quel momento una forza traente terrificante esplose, fissandosi direttamente su Lin Ming!


Visto che era stato indebolito dalla luce divina e, a causa della fretta, questa Arte del Risucchio Demoniaco non era nemmeno ad un decimo del suo normale potenziale. Tuttavia, quando attaccò Lin Ming, lo rallentò comunque. Il giovane finì come una mosca in una ragnatela, la sua rapidità stava calando rapidamente!


La forza traente dell'Arte del Risucchio Demoniaco era semplicemente troppo intensa. Lin Ming non poteva continuare ad avanzare.


"Assorbirò tutto il tuo sangue!"


Tian Mingzi formò un artiglio con la mano destra e poi tirò indietro le dita. La forza traente dell'Arte del Risucchio Demoniaco puntò sull'addome di Lin Ming, dove era stato ferito. Tian Mingzi voleva usare questa tecnica per risucchiare tutto il sangue di Lin Ming tramite la sua ferita. Da questa mossa, si poteva capire quanto erano crudeli e insidiosi i metodi di Tian Mingzi!


In quel momento, Lin Ming tremò. Sentì che tutta la sua vitalità del sangue si stava radunando verso la ferita, sul punto di schizzare fuori. Strinse i denti e bloccò questo flusso con la sua vera essenza.


Lo sguardo di Tian Mingzi brillò di luce cupa. Strinse la mano destra, come se volesse schiacciare qualcosa che si trovava nella sua presa.


<em>Puff!</em>


Con un crepitio, la vera essenza di Lin Ming si ruppe. Uno schizzo di sangue fresco eruttò dalla ferita come una fontana!


Le labbra di Lin Ming tremarono e il suo viso iniziò ad impallidirsi.


"Ahahah! Oggi morirai!" Tian Mingzi rise selvaggiamente. Fece un cenno e la sua spada nera apparì nella sua presa. Accompagnato da un vento ululante, si precipitò verso Lin Ming.


Data la sua forza e la vera essenza che aveva fuso nella spada, questo fendente avrebbe potuto trapassare perfino un corpo celeste. Era impossibile per Lin Ming resistergli!


Inoltre i suoi movimenti erano bloccati dall'Arte del Risucchio Demoniaco; non poteva nemmeno difendersi!


La spada nera puntò verso il cuore di Lin Ming. Se fosse andata a segno, Lin Ming sarebbe morto proprio qui!


"Sei finito!"


Tian Mingzi sorrise con fare folle. Sembrava che potesse vedere il futuro e si stesse pregustando come avrebbe fatto a pezzi il nemico con la sua spada.


Aveva dato la caccia a Lin Ming per dieci interi anni. Questo giovane aveva innumerevoli segreti e gli era costato una mano e le fondamenta che aveva passato 50.000 anni a costruire. Ora Lin Ming sarebbe finalmente morto per mano sua oggi!


La spada fischiò in avanti. Attraversò una distanza di diverse centinaia di piedi in un attimo. Poi, proprio mentre stava per trapassare Lin Ming, un'ombra sfrecciò in avanti come un fulmine, bloccandola!


"Mm?!"


Tian Mingzi sussultò, ma la sua spada nera aveva già colpito l'ombra!


Con un forte tintinnio, la lama rimbalzò all'indietro. L'oggetto con cui si era scontrato tremò un po', ma non ricevette nessun danno.


Lo sguardo di Tian Mingzi divenne tagliente. Quest'ombra era solo delle dimensioni di un tavolo; era il Palazzo di Primordius di Lin Ming!


Dopo che l'incantesimo era stato distrutto dalle luci divine, Lin Ming poteva avvicinarsi al palazzo e naturalmente anche il palazzo poteva volare da lui. Ma la persona che lo stava controllando ora non era Lin Ming, ma Xiao Moxian!


La giovane aveva già controllato l'artefatto in passato e ora questa era la seconda volta che lo faceva. Durante questo momento critico, aveva usato il Palazzo di Primordius per bloccare questo colpo fatale!


"Dannazione!" Tian Mingzi voleva attaccare di nuovo, ma in quel momento un raggio color arcobaleno sfrecciò dal Palazzo di Primordius, avvolgendo e trascinando via Lin Ming.


<em>Hoh!</em>


Xiao Moxian si levò in volo per afferrare Lin Ming. Mentre lo teneva, le sue mani stavano tremando lievemente.


"Lin Ming, stai bene?"


Chiese Xiao Moxian col cuore in gola e la voce tremante. Si era allarmata quando Lin Ming era stato trafitto dalla luce divina nera e Tian Mingzi aveva risucchiato il suo sangue usando l'Arte del Risucchio Demoniaco.


"Sto... bene..."


Lin Ming era pallido e le sue labbra erano secche. Quasi l'80% della sua vitalità del sangue era stata risucchiata via! Aveva perso una grande quantità di vitalità del sangue.


"Mi assicurerò che la paghi!"


Lin Ming strinse i denti, un intenso intento omicida brillò nei suoi occhi.


.....


"Ancora un attimo, ancora un attimo e l'avrei ucciso, dannazione!"


Tian Mingzi era senza fiato per la rabbia. Sporse una mano cercando di richiamare la sua spada nera, ma in quel momento sentì un rimbombo.


Il Grande Re del Mondo si girò e vide la personificazione di Lin Ming afferrare la Lancia del Sangue della Fenice e avventarsi su di lui.


Tian Mingzi non era affatto intimorito dalla Pietra dell'Embrione Spirituale, ma dietro di essa c'erano centinaia di luci divine nere che lo inseguivano.


Quel rimbombo esplosivo erano gli attacchi della personificazione rivolti alle rune della zona letale. Stava attirando deliberatamente le luci nere per attaccare Tian Mingzi!


La zona mortale era fin troppo vicina a Lin Ming. Inoltre, data l'angolazione che aveva scelto, era impossibile per Tian Mingzi evitarli!


Il corpo originale di Lin Ming era stato già ferito gravemente. Anche se aveva perso un'enorme quantità di vitalità del sangue a causa dell'Arte del Risucchio Demoniaco, la sua determinazione a combattere non era diminuita minimamente. Anche se aveva il suo corpo originale aveva perso la sua forza combattiva, la sua personificazione poteva ancora attivare le luci nere e attirarle sul nemico.


La sua personificazione avrebbe dovuto resistere insieme a Tian Mingzi. Nessuno sarebbe uscito illeso dallo scontro!


"Cosa?!"


Tian Mingzi impallidì. Non si sarebbe mai immaginato che Lin Ming sarebbe stato così deciso. Sul punto di morte, aveva pensato ad un piano alternativo in pochi respiri di tempo e aveva ribaltato la situazione!


L'assalto delle luci nere era imminente e minaccioso; era impossibile schivarlo!


Tian Mingzi strinse i denti: "Lin Ming, solo uno di noi sopravviverà!"


Ruggì, evocando più vera essenza che poteva. L'energia demoniaca lo avvolse, formando uno scudo protettivo nero.


Era ben consapevole che doveva resistere a questo colpo pagando il minor prezzo possibile. Se avesse subìto delle gravi ferite, allora sarebbe finito in grave pericolo!
                                


                                



