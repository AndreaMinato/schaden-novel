---
title: Capitolo 1526 – Un altro Avanzamento
pubDate: 2025-12-15T08:37:10.392Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Lin Ming non aveva intenzione di nascondere nulla da Xiao Moxian. La mostrò e disse con sincerità: "Ji Xian'er, questa è l'essenza radunata per cento milioni di anni grazie alla Perla Primordiale."


"Perla Primordiale?! Intendi la Perla Primordiale che è nelle mani del Sacro Figlio di Zaohua?!" Xiao Moxian ne fu esterrefatta. In quanto membro d'élite del Regno Divino, certamente sapeva quanto era prezioso un tesoro del genere.


"Proprio così."


Xiao Moxian rimase ancora più sbigottita quando sentì la conferma di Lin Ming. "Come fai ad avere una cosa del genere?"


"Me l'ha tramandata Senior Empireo Primordius."


La razza dei saggi aveva rubato la perla all'Empireo Primordius. Questo non era un segreto per le figure di alto livello del Regno Divino e anche Xiao Moxian sapeva di questa storia. In effetti, se Lin Ming non avesse detto nulla, Xiao Moxian l'avrebbe capito una volta che si fosse ripresa dal suo shock.


"L'Empireo Primordius! Capisco, così ti ha dato anche questa dimora di pietre del caos!"


Disse Xiao Moxian. Finalmente aveva saputo delle occasioni fortunate che Lin Ming aveva avuto.


Lin Ming aveva fin troppi segreti. Agli occhi di Xiao Moxian, anche se ci fosse un successore che aveva ricevuto l'eredità completa dell'Empireo Primordius, sarebbe stato comunque difficile per lui raggiungere il livello di Lin Ming. Inoltre, in quanto praticante di arti marziali dei piani inferiori, era inimmaginabile che avesse ottenuto l'approvazione dell'Empireo Primordius.


"Sì, Senior Primordius mi ha fatto una grande grazia. La sua eredità mi ha salvato la vita diverse volte. Mi ha salvato già tre volte solo mentre affrontavo Tian Mingzi."


Lin Ming e Tian Mingzi avevano combattuto diverse volte l'uno contro l'altro. Durante il suo viaggio nel continente Tianyan, Lin Ming aveva contato sui segreti nell'Antico Abisso Demoniaco per ribaltare la situazione ed uccidere la personificazione di tian Mingzi.


In passato aveva usato il Palazzo di Primordius per sfuggire all'inseguimento di Tian Mingzi.


"Questa essenza nelle mie mani è la vitalità del sangue condensata dalla Perla Primordiale per centinaia di milioni di anni. È quasi impossibile dividerla e se la assorbissi direttamente, non potrei sopportarne l'impatto. posso solo usare il Dao Primordiale Celeste lasciato dall'Empireo Primordius per dividerle in piccole porzioni e poi assorbirle lentamente. Ora trarrò parte dell'energia Origin e la assorbiremo insieme."


"Assorbirla insieme?" Xiao Moxian era ben consapevole di quanto fosse preziosa l'essenza della Perla Primordiale; superava di gran lunga una pillola trascendente! Se avesse potuto usarla, allora sarebbe stato di grande beneficio per la sua coltivazione!


"Mm, quando abbiamo coltivato insieme, ho sentito che eri ad un passo dal Lord Divino realm. Se assorbissi questa essenza, allora potresti avanzare al Lord Divino realm!"


Lin Ming non era sicuro di poter sconfiggere Tian Mingzi da solo. Se avesse potuto ricevere l'aiuto di Xiao Moxian, avrebbero avuto molte più possibilità di successo.


Anche lei allenava il Sutra Asura. Una volta che fosse arrivata al Lord Divino realm, non sarebbe stata molto più debole di Lin Ming!


"Lord Divino realm... forse potrei avanzare di stadio, ma anche se lo facessi, non potremmo comunque battere Tian Mingzi..."


Xiao Moxian non rifiutò. In quel momento erano in grave pericolo.


"Esatto... per questo devo scommettere il tutto per tutto. Nelle prossime ore, devo avanzare di livello!"


Una luce tagliente brillò negli occhi di Lin Ming. Xiao Moxian fu scioccata dalle sue parola: "Avanzare di livello? Come riuscirai a farlo un'altra volta?"


Lin Ming era arrivato agli inizi del Lord Divino realm solo diversi giorni fa; sarebbe stato impossibile per lui fare altri progressi.


In molti casi, i geni avrebbero soppresso intenzionalmente la loro coltivazione per stabilizzare le proprie fondamenta, anche quando potevano benissimo avanzare di livello. Ma succedeva solo quando questi talenti rimanevano per abbastanza tempo in uno stadio, accumulando energia.


Lin Ming era appena avanzato di livello diversi giorni fa e non aveva avuto il tempo di farlo. Il suo mondo interno era completamente vuoto. In una situazione del genere, era assurdo pensare di poter fare altri progressi.


Lin Ming disse: "Naturalmente è impossibile per me farlo con il sistema del raduno d'essenza, ma potrei farlo con quello della trasformazione del corpo. Ho intenzione di... sfidare le Nove Stelle del Palazzo del Dao!"


Aveva detto tutto questo con lentezza e determinazione; ogni sua parola conteneva coraggio e audacia!


Nove Stelle del Palazzo del Dao!


Questo era uno stadio mitico, qualcosa che le leggi del dao celeste non avrebbero permesso di raggiungere!


In quando grande talento del Regno Divino, Xiao Moxian sapeva cosa significava.


"Lin Ming... stai scherzando... allo stadio delle Nove Stelle del Palazzo del Dao?!"


Dalla grande calamità di 3,6 miliardi di anni fa, le Nove Stelle del Palazzo del Dao erano diventate le catene che legavano ogni praticante di arti marziali della trasformazione del corpo. Erano catene che non si potevano rompere.


Nelle leggende, un milione di anni fa, l'Empireo Primordius aveva infranto queste catene, diventando il primo e l'unico ad avanzare allo stadio delle Nove Stelle del Dao da quando era passata l'ultima grande calamità!


Tuttavia, il motivo per cui l'Empireo era riuscito a farlo era stato grazie al suo grandissimo talento e, aspetto più importante, perché possedeva la Perla Primordiale!


Questo era il tesoro per la trasformazione del corpo più potente in tutti e 33 i Cieli, e un'esistenza unica che superava le regole del Dao Celeste. Con il suo talento e la perla, si poteva capire come fosse riuscito a sfuggire ai limiti del Dao Celeste.


Lin Ming però non possedeva la Perla Primordiale!


Lin Ming aveva creato un miracolo dopo un po', e anche Xiao Moxian credeva che ci sarebbe stato un giorno in cui sarebbe arrivato allo stadio delle Nove Stelle, ma quel momento sarebbe giunto solo dopo una sconvolgente occasione fortunata e una serie di coincidenze fortunate. Solo grazie a tutto questo, insieme all'enorme destino accumulato da Lin Ming, avrebbe avuto qualche possibilità di riuscirci!


Sicuramente non era questo il momento adatto, solo perché aveva detto che l'avrebbe fatto, non significava che sarebbe avanzato allo stadio delle Nove Stelle del Palazzo del Dao!


"Lin Ming, hai idea di cosa stai parlando? Le Nove Stelle del Palazzo del Dao sono un mito. Forse potresti riuscirci se avessi la Perla Primordiale, ma ora hai solo l'essenza della perla."


Normalmente Xiao Moxian aveva piena fiducia in Lin Ming, ma in quel momento perfino lei aveva difficoltà a credere in lui.


Lin Ming disse con gravità: "Da quando ho iniziato a praticare le arti marziali ho scelto di coltivare il corpo e l'energia, so cosa significa. In effetti so meglio di chiunque altro quanto è difficile!"


Queste parole fecero ammutolire Xiao Moxian. In effetti Lin Ming era già al picco delle Otto Porte Nascoste. In termini di comprensione delle Nove Stelle del Palazzo del Dao, perfino un Empireo sarebbe stato inferiore a lui. Aveva osato fare una dichiarazione del genere perché doveva aver considerato con attenzione ogni variabile.


"Sei davvero sicuro di farcela?" Disse Xiao Moxian, piena di incredulità.


"No..." Lin Ming scosse la testa. "Ma ora non ho altra scelta. Ho solo il 10% di possibilità di farcela!"


"10%..." Xiao Moxian si inquietò. Nonostante fosse già una percentuale scioccante, era comunque molto bassa considerando la situazione critica in cui erano.


"Se non avanzerai allo stadio delle Nove Stelle del Dao, non avremo altri modi di sopravvivere?" Chiese Xiao Moxian dopo un momento di silenzio.


Lin Ming scosse la testa: "Non mi viene in mente un altro modo. I metodi di Tian Mingzi sono troppo sinistri e astuti; non mi potevo nemmeno immaginare che avrebbe fatto un agguato del genere. Anche se sono riuscito a ferirlo, ho dovuto pagare un caro prezzo per farlo. Se mi fossi preparato al suo assalto, allora non sarebbe finita così. Al momento siamo nella tomba di Bai Qi. Se non mi sbaglio, finché Tian Mingzi eliminerà i soldati, allora sigillerà il Palazzo di Primordius. Forse creerà delle barriere sulle fenditure spaziali dell'uscita per azzerare ogni possibilità di fuga. Allora ci intrappolerà qui e ci raffinerà lentamente."


Dato il modo di operare di Tian Mingzi, Lin Ming non si aspettava che avrebbe rivelato nessun punto debole nelle sue tattiche.


Xiao Moxian sussultò, poi scoppiò a ridere: "Beh, dato che la metti così, sembra che abbiamo solo una possibilità su dieci di sopravvivere..."


Lin Ming scosse la testa: "Potrebbe essere più del 90% perché, anche se arriverò allo stadio delle Nove Stelle del Palazzo del Dao, non ho idea se potrà permettermi di affrontare Tian Mingzi."


Il suo nemico era un Grande Re del Mondo al picco del suo livello. Anche se fosse stato completamente esausto, probabilmente aveva altri assi nella manica.


Dopo aver sentito le parole di Lin Ming, Xiao Moxian non seppe cosa provare.


A parte la paura della morte che poteva arrivare da un momento all'altro, aveva anche altri pensieri.


Guardò Lin Ming per molto tempo e disse piano: "Se morissi con me, lo rimpiangeresti?"


"Cosa?" Lin Ming ne fu sbalordito. Trovava strano che Xiao Moxian avesse fatto una domanda del genere all'improvviso. Se fossero morti, allora che utilità ci sarebbe stata nel rimpianto?


"Vorrei chiederti, rimpiangi di essere venuto nella Strada Asura, di esserti avventurato nelle Terre Desolate, di avermi salvato ed essere entrato nella Valle della Morte Tragica con me, dove siamo rimasti per nove anni e alla fine ne siamo usciti, per poi rimanere bloccati qui..."


Le parole di Xiao Moxian fecero diventare pensieroso Lin Ming. Nonostante a parole fosse facile dire che erano rimasti nella Valle della Morte Tragica, erano stati comunque 3300 giorni. Queste esperienze avevano lasciato un profondo segno nella sua mente.


Sospirò e disse: "Se morissi qui, naturalmente proverei rimpianto, ma in questo mondo non ci sono seconde occasioni per provare rimpianto. Dato che ho fatto la mia scelta, allora devo affrontare questi pericoli. Che utilità c'è nel rimpianto?"


Xiao Moxian arricciò il naso, non sembrava che le fosse piaciuta la risposta di Lin Ming. Disse scontenta: "Da ciò che hai detto, se rimpiangerlo fosse utile, allora lo rimpiangeresti... vero?"


Xiao Moxian sembrava distratta da domande inutili che non avevano senso. Lin Ming non sapeva come rispondere. In realtà capiva bene come la pensava, ma non era il momento per rimuginare su idee del genere.


"Che utilità c'è nel parlare di questi problemi inesistenti? Sfruttiamo il più possibile il nostro tempo e assorbiamo l'essenza della Perla Primordiale. Dobbiamo impegnarci ad avanzare di livello."


Xiao Moxian gli lanciò un'occhiataccia, scontenta. "Il flusso del tempo è 500 volte superiore, quanto tempo ci vuole per dire un po' di parole? Temo solo che se non le dicessi ora, non avrei più occasione di farlo dopo..."


La sua voce sembrava avere una sfumatura triste.


Il cuore di Lin Ming si ammorbidì: "Allora se hai altre parole da dire, dille..."


"Ho una domanda che volevo chiederti già da molto tempo..." Le labbra di Xiao Moxian tremarono e iniziò a fissare Lin Ming. Rimase in silenzio per molto tempo e poi, come se avesse radunato abbastanza determinazione, disse con calma: "Un giorno, se tu ed io diventassimo nemici mortali, mi uccideresti?"
                                


                                



