---
title: Capitolo 153 - Aura Opprimente
pubDate: 2025-10-16T07:28:18.442Z
tags:
    - mw
---


Ditemi pure cosa ne pensate delle note traduzione (se sono abbastanza chiare) o/e se ci sono errori.
Grazie ancora per il vostro supporto!
-Schadenfreude


Bang!


L'onda d'urto dell'attacco di Ouyang Dihua investì una colonna di pietra che era al confine del campo militare spezzandola completamente.


Nel frattempo Lin Ming guizzò veloce come un raggio di luce accanto a Zhang Guanyu. Lo colpì e un'impronta apparve sulla schiena di Zhang Guanyu.


'Palmo Pulse Cutting'!


La vera essenza di Lin Ming si infiltrò nel corpo di Zhang Guanyu, che in quel momento aveva già perso ogni mezzo per resistere. In questo modo la sua energia si diffuse rapidamente e senza impedimenti per tutti i meridiani di Zhang Guanyu, che furono distrutti dall'ondata di vera essenza, inclusi molti punti chiave, pori e altro ancora; ogni parte del corpo era stata devastata!


Zhang Guanyu gemette e svenne!


Questo improvviso cambiamento fece sussultare tutti quanti. Lin Ming aveva ignorato l'ordine di Ouyang Dihua ed era sfuggito alla sua interferenza per colpire Zhang Guanyu.


Questo non significava che la velocità di Lin Ming era superiore a quella di Ouyang Dihua?


"Ouyang Dihua non è riuscito a fermarlo! Lin Ming è troppo terrificante!"


"Ouyang Dihua è un diretto discepolo di un anziano, non è di certo un comune maestro allo stadio Circolazione mentre Lin Ming è soltanto allo stadio dell'Alterazione dei Muscoli..."


Le persone iniziarono a discutere tra di loro attraverso trasmissioni di vera essenza. Guardavano Lin Ming con venerazione, perfino con paura.


Dopo aver usato un palmo per tagliare la radice di così tanti futuri guai, Lin Ming raccolse deliberatamente la Perla del Fulmine e Fuoco Malvagio di Zhang Guanyu. Nonostante fosse la prima volta che vedeva un oggetto del genere, Lin Ming poteva immaginare cosa fosse capace di fare. Doveva essere qualche sorta di arma nascosta dalla forza distruttiva.


Mentre la esaminava Lin Ming sentì un formicolio simile a delle frecce che pungevano la sua schiena. Si girò con calma per vedere Ouyang Dihua che lo stava fissando malevolmente.


Ouyang Dihua non era mai stato così arrabbiato. Si era già infuriato perché Lin Ming aveva ignorato il suo ordine, ma ciò che non poteva accettare assolutamente era che il suo attacco a piena forza era stato schivato. Questo gli aveva fatto perdere la faccia!


Era un maestro allo stadio Circolazione. Aveva 24 anni ed era anche un diretto discepolo di un Anziano delle Sette Valli Misteriose mentre Lin Ming era soltanto un semi-discepolo principale e la sua coltivazione era agli inizi dello stadio dell'Alterazione dei Muscoli.
Era stato battuto sul tempo e il suo colpo era andato a vuoto. Poté solo guardare impotente mentre quel moccioso aveva colpito Zhang Guanyu. Era più grande di Lin Ming di nove anni, sentiva di aver vissuto invano!


Dov'era finita tutta la sua dignità?


Il suo talento marziale non era niente di che. Il motivo per cui era diventato diretto discepolo era perché il suo zio era il terzo anziano della Fazione Acacia. Ciò che odiava di più erano le persone che parlavano alle sue spalle dicendo: "Questo Ouyang Dihua ha contato solo sui suoi agganci per diventare un discepolo principale. Non è affatto abile."


"Bene! Molto bene! Non hai ascoltato il mio ordine e hai anche attaccato malignamente Zhang Guanyu nonostante avesse perso tutte le sue capacità di resistere! Solo per questo potrei menomarti!" Ouyang Dihua strinse il pugno e lo fissò con odio mentre desiderava sbranare Lin Ming.


Il ragazzo rimase impassibile. Mostrò la Perla del Fulmine e Fuoco Malvagio e disse con sicurezza: "Signor Emissario dei Sette Profound, credo che potrà riconoscere questa. Zhang Guanyu voleva usarla contro di me. Non credo che questo sia permesso dalle regole di questo duello. Probabilmente questo oggetto può essere raffinato da un grande Sect, si può immaginare che potere abbia. Come può dire che avesse perso tutte le sue capacità di resistere?"


"Intende che dovrei stendere il mio collo e lasciare che me lo tagli? Avrei dovuto aspettare che Zhang Guanyu mi ferisse gravemente prima di reagire? Mi spiace, non sono qualcuno di così nobile. Inoltre ci sono molte persone importanti qui presenti. Dato che il potere di questa cosa non è così grande, non avrebbe effetti devastanti se l'avesse lanciata ferendo tutti quanti?"


"Non richiede molta vera essenza lanciarla. Finché Zhang Guanyu fosse sopravvissuto avrebbe potuto lanciarla. Ecco perché l'ho fermato. L'ho solo fatto dormire. Era un colpo un po' pesante, ma mi sono assicurato di non tagliare la mano del Signor Zhang. Mi dispiace. Sono spiacente, ma sono stato costretto ad agire."


"Ripensando a prima, anche se fossi stato davvero crudele, il Signor Zhang e io abbiamo già firmato un Contratto di Vita o Morte, quindi non posso essere ritenuto responsabile per qualsiasi ferita mortale. Signor Ouyang non se lo ricorda?"


Il ragionamento di Lin Ming fece tremare di rabbia Ouyang Dihua.


Quel colpo era un po' pesante?


Sebbene Ouyang Dihua non avesse capito quale profondo mistero fosse contenuto in quell'attacco, era certo che fosse un movimento deciso e crudele e doveva aver fatto un enorme danno a Zhang Guanyu.


Inoltre aveva già rovinato la mano destra di Zhang Guanyu, trasformandola in un ammasso di carne e ossa spezzate. Senza delle medicine rare e preziose che avrebbero potuto far ricrescere gli arti, non sarebbe guarita. Sembrava che d'ora in avanti Zhang Guanyu avrebbe interrotto il suo percorso marziale.


Questo Zhang Guanyu era una persona troppo orgogliosa. Non poteva tollerare nemmeno un piccolo insuccesso, figuriamoci un fallimento di queste proporzioni!


Forse il suo cuore delle arti marziali sarebbe stato totalmente sconfitto e non sarebbe riuscito a recuperare!


La vita di Zhang Guanyu si poteva considerare finita.


Alla fine poi la mossa di Lin Ming non era stata sbagliata, né era stata contro le regole. Prima Zhang Guanyu aveva davvero cercato di uccidere Lin Ming e questa Perla del Fulmine e Fuoco Malvagio ne era la prova.


Secondo il regolamento del Palazzo delle sette arti un discepolo non poteva uccidere un avversario in battaglia o menomarlo deliberatamente una volta che avesse perso ogni capacità di resistere, altrimenti avrebbe ricevuto una punizione.


Ma ora Lin Ming non aveva ucciso il suo avversario, né lo aveva menomato una volta che aveva perso le forze. Ciò che aveva fatto era stata legittima difesa, quindi non c'era stata alcuna violazione al regolamento. Questo stava facendo impazzire di irritazione Ouyang Dihua.


Non solo, avevano già firmato un Contratto di Vita o Morte, quindi Ouyang Dihua non poteva perseguire Lin Ming.


Perciò non aveva alcun modo di attaccare il ragazzo. Era un uomo di 24 anni contro un giovane di 15. Se avesse contato sulla sua coltivazione per minacciarlo, sarebbe stato considerato una persona più grande che maltrattava la giovane generazione. Se non avesse avuto alcuna ragione per attaccarlo, allora le sue azioni non sarebbero state legittime.


Inoltre Ouyang Dihua ripensò alla velocità di Lin Ming e non si sentì molto sicuro. Se avesse soppresso Lin Ming con il suo potere allora sarebbe andata bene. Tuttavia se non fosse riuscito a sconfiggerlo per molte mosse, allora avrebbe desiderato di suicidarsi battendo la testa contro un muro. Questo divario di nove anni era semplicemente troppo ridicolo!


Ma non avrebbe potuto dimenticare l'affronto di oggi altrimenti la sua dignità ne avrebbe risentito!


L'atmosfera divenne cupa e solenne. Era evidente che Lin Ming e Ouyang Dihua fossero ostili tra di loro. Uno era un attuale Emissario dei Sette Profound, mentre l'altro sarebbe potuto diventarlo in futuro, ed erano entrati in conflitto!


Naturalmente Lin Ming era più in svantaggio.


"Lin Ming è in pericolo... non si può scherzare con Ouyang Dihua. Perfino il Maestro del Palazzo delle sette arti deve trattarlo con un po' di rispetto."


"Il giovane ha coraggio. Ora che ha provocato Ouyang Dihua prima di diventare forte, temo che Lin Ming se la passerà male d'ora in avanti."


"Non sottovalutare Lin Ming. Guarda tutti i nemici che si è fatto; Zhang Cang, Zhu Yan, Zhang Guanyu... sono tutti stati sconfitti da lui. Zhang Cang e Zhu Yan erano troppo deboli, ma Zhang Guanyu non è al picco della coltivazione o della forza?"


In realtà c'era un altro nemico che nessuno osava nominare. Il Decimo Principe Yang Zhen.


L'influenza di Yang Zhen era stata significativamente repressa da Lin Ming e poteva solo sorridere di fronte a lui, senza cercare di mantenere la faccia. Per lui bastava ricordarsi che chi si era preoccupato di mantenere la faccia avevano fatto una brutta fine come Zhang Cang, Zhu Yan e Zhang Guanyu. Il Decimo Principe era saggio, ogni giorno in cui poteva cooperare con Lin Ming era un giorno in più per lui.


Molti dei presenti la pensavano in modo differente. Alcuni si preoccupavano per Lin Ming e altri che amavano gongolare per le disgrazie altrui, non vedevano l'ora che Ouyang Dihua giocasse con Lin Ming fino ad ucciderlo.


Lin Ming era potente ma, dietro a Ouyang Dihua c'era un anziano delle Sette Valli Misteriose. Un personaggio del genere poteva invitare un Decreto Sette Profound che avrebbe cambiato il governante di una nazione o modificare il nome di una terra. Anche se Lin Ming avesse raggiunto lo stadio Circolazione non avrebbe osato affrontare Ouyang Dihua, altrimenti sarebbe stato praticamente come cercare la morte.


Bai Jingyun si morse silenziosamente le labbra guardando Lin Ming con un'espressione combattuta.


Le rimanevano ancora sei mesi... il giorno in cui il lutto filiale di tre anni per suo padre sarebbe finito, tra sei mesi.


Dopo che sarebbe finito quel periodo Ouyang Dihua avrebbe proposto fatto una proposta di matrimonio.


Bai Jingyun non credeva che suo nonno, che doveva preoccuparsi degli interessi della sua famiglia, avrebbe avuto il coraggio di rifiutare. Non si aspettava nemmeno che Ouyang Dihua si fosse dimenticato di lei.


Nonostante Ouyang Dihua non le avesse detto una parola durante il banchetto di oggi, era stato solo per una questione di tempo. Bai Jingyun aveva visto chiaramente che lo sguardo che le aveva rivolto Ouyang era pieno di avidità e immoralità.


Bai Jingyun si era già rassegnata al suo destino, ma ora aveva visto che Lin Ming e Ouyang Dihua erano diventati nemici.


Questo le fece stringere il cuore.


Forse...


Solo forse... c'era un 1% di possibilità che Lin Ming potesse salvarla...


.........


Sul campo militare Ouyang Dihua avanzò verso Lin Ming. La sua aura diventava più forte ad ogni passo e scuoteva i cuori degli astanti. Questa sensazione era inquietante.


"Dato che non posso attaccarti, allora ti costringerò a sottometterti!"


Mentre Ouyang Dihua pensava a questo, l'aura nel suo corpo aumentò di colpo. Voleva contare sulla sua presenza per opprimere Lin Ming!


Ouyang Dihua aveva coltivato il suo 'Divino Potere Acacia' fino al picco del terzo strato. Gli mancava un solo passo prima di avanzare al quarto strato. La sua aura imponente era molto più minacciosa di quella di Zhang Guanyu. Ad ogni passo sembrava che ogni sorta di illusioni e demoni si precipitassero su Lin Ming come un'onda anomala.


Quelli attorno a Ouyang Dihua furono costretti ad arretrare. Era un'aura strana e agghiacciante. Non appena si estese nella loro direzione, gli astanti videro quegli incubi illusori apparire di fronte a loro e le loro menti divennero confuse.


"Mio signore, state attento!" Una guardia vide che il suo maestro si era già rintontito, la sua saliva gli stava colando dagli angoli della bocca. Voleva scuoterlo e risvegliarlo da questo incubo, ma sapeva che era inutile. Poté solo caricarselo sulle spalle e portarlo oltre il raggio d'azione dell'aura di Ouyang Dihua.


Molti dell'élite presente aveva una coltivazione marziale troppo bassa per resistere alla bizzarra aura di Ouyang Dihua. Anche i praticanti di arti marziali allo stadio della Carne e a quello delle Viscere non si sentirono bene e furono costretti a far circolare la vera essenza per resistere alla presenza opprimente.
Quelli con la coltivazione troppo debole scapparono via senza tenere alla propria reputazione.


Un maestro allo stadio della Circolazione delle Sette Valli Misteriose era davvero formidabile!


Questi nobili erano stati appena sfiorati da quest'aura ma avevano sofferto così tanto. Lin Ming era stato investito dall'impatto più forte della pressione; si poteva immaginare quanto fosse arduo resistere.


Ma quando tutti finalmente, con molto sforzo, stabilizzarono la loro mente contro quelle illusioni caotiche, rimasero sbalorditi quando videro Lin Ming.


Il ragazzo era rimasto lì senza far niente, non sembrava preoccupato. Teneva le mani incrociate e stava tranquillamente al centro del campo militare. Teneva tra le braccia la Lancia Pesante d'Argento Flessibile. Quando videro la sua espressione, notarono che Lin Ming stava osservando Ouyang Dihua come se fosse una scimmia giocosa.
                                


                                



