---
title: Capitolo 1536 – Affrontare un Grande Re del Mondo
pubDate: 2025-12-15T08:37:10.394Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Quando la coscienza di Lin Ming si ritirò dallo spazio stellare, Xiao Moxian fu la prima a dargli il benvenuto.


"Sapevo che ci saresti riuscito!"


In quel momento, Xiao Moxian aveva già usato dell'energia per formare un lungo abito nero. Dopo aver sperimentato il nirvana, il suo fisico emanava una strana attrattiva. Non aveva più la semplice purezza di una giovane, ma conteneva diverse sfumature di grazia e fascino.


Dopo che Lin Ming era arrivato allo stadio delle Nove Stelle e aveva ottenuto lo yin primordiale di Xiao Moxian e il battesimo del suo nirvana, l'energia yin e yang nel suo corpo aveva raggiunto il suo equilibrio e la sua forza era aumentata in modo considerevole.


Per quanto riguardava Xiao Moxian, era arrivata al Lord Divino realm e aveva sperimentato il suo primo nirvana della fenice; la sua potenza era aumentata ancora di più!


Dopo diverse ore di coltivazione, Lin Ming e Xiao Moxian erano rinati. Non c'erano paragoni rispetto a prima!


I loro corpi contenevano un potere sovrannaturale, erano pronti a scatenarsi!


"Xian'er, andiamo!"


A causa del sostanziale cambiamento nel loro rapporto, Lin Ming aveva cambiato il modo con cui chiamava Xiao Moxian. La giovane prese per mano Lin Ming e lo seguì fuori.


Era ben consapevole che fuori dal Palazzo di Primordius c'era un Grande Re del Mondo ad aspettarli!


Tuttavia questo non le fece provare paura. Invece destò un ardente spirito combattivo in lei.


Dei Lord Divino contro un Grande Re del Mondo!


Fin dai tempi antichi, chi sarebbe stato così audace?!


In quel momento, fuori dal Palazzo di Primordius, Tian Mingzi stava guardando con sospetto il cielo. Le nove stelle erano svanite da tempo.


Solo due ore fa, le stelle erano diventate incredibilmente luminose e, tra di esse, la Stella del Distruttore di Eserciti era stata la più brillante.


Così Tian Mingzi si era inquietato e non aveva badato a spese per usare una tecnica arcana, usando anche l'essenza di sangue, per formare sigilli del demone del cuore più e più volte. Ma a causa della formazione che proteggeva il Palazzo di Primordius, non aveva idea se i suoi attacchi fossero stati efficaci. Dopodiché, le nove stelle avevano brillato per molto tempo per poi spegnersi lentamente.


Questa scena aveva fatto accigliare Tian Mingzi. Non aveva idea di cosa fosse successo.


Erano passati innumerevoli anni da quando qualcuno era avanzato allo stadio delle Nove Stelle e anche gli antichi testi che descrivevano il processo erano persi da tempo. Tian Mingzi non aveva idea di cosa sarebbe successo se un praticante di arti marziali avesse raggiunto lo stadio delle Nove Stelle.


Dopo averle viste scomparire, Tian Mingzi pensò che Lin Ming avesse fallito.


<em>'Questo moccioso è davvero la reincarnazione di un demone terrificante. Anche le Nove Stelle maledette dal Dao Celeste hanno causato un fenomeno del genere a causa sua, sembra che sia quasi avanzato di stadio! Fortunatamente i miei sigilli hanno la funzione di destare i demoni del cuore... altrimenti questo moccioso ci sarebbe riuscito!'</em>


Pensò Tian Mingzi, sicuro delle sue ipotesi.


Forse, a causa dei demoni del cuore e del contraccolpo di energia, Lin Ming era sul punto di morire.


Il prezioso Palazzo di Primordius era ancora coperto da una potente formazione. Sarebbe stato impossibile distruggere le sue difese in breve tempo.


Tian Mingzi sogghignò con fare diabolico: "Un tesoro così meraviglioso, ma non puoi guidarlo con il tuo potere. Puoi solo contare sulle giade dei nove soli per dargli energia, è davvero uno spreco! Allora lascia che ti aiuti e prenda io questo tesoro! Inoltre tutti i tuoi segreti diventeranno miei! Ti permetterò di mantenere la tua flebile esistenza per un po' di giorni mentre guarirò, poi raffinerò lentamente il Palazzo di Primordius. Dodopiché ti strapperò l'anima e la raffinerò, ahahah!"


Mentre immaginava come avrebbe usato la sonda spirituale per scoprire tutti i segreti di Lin Ming, divenne sempre più contento.


Aveva pagato un prezzo terrificante per cercare di uccidere il giovane. Non solo aveva perso la mano, ma anche le Terre Sacre Youming che aveva governato per 50.000 anni. Ora era stato costretto perfino a bruciare il 30% della sua essenza di sangue, danneggiandosi!


"La mia vitalità del sangue può essere recuperata usando Xiao Moxian. È per metà fenice e anche di stirpe reale! Se la usassi per fare una pillola, non solo potrei recuperare la mia vitalità del sangue, ma diventerò ancora più forte! Per me incontrare Lin Ming e Xiao Moxian nella Strada Asura è l'occasione fortunata più grande che abbia mai avuto!"


In effetti uccidere Lin Ming sarebbe stato il momento più importante nella vita di Tian Mingzi. Avrebbe ereditato tutti i suoi tesori e anche raggiungere il picco dello stadio di Empireo sarebbe stato facile. Così, anche se per natura Tian Mingzi era un individuo freddo e sinistro, non poté contenere l'emozione!


"Mi sederò a meditare e tra tre giorni, quando avrò recuperato le forze, avrò il 90% di possibilità di raffinare questo Palazzo Celeste!"


Nonostante Tian Mingzi volesse uccidere Lin Ming adesso, non cercò subito di rompere le formazioni del Palazzo di Primordius. Invece decise di aspettare di tornare al picco delle sue condizioni per assicurarsi la vittoria e per non dover temere eventuali contrattacchi di Lin Ming.


Poi creò una formazione attorno al palazzo. Per lui, Lin Ming era in trappola; non c'erano vie di fuga per lui.


Tian Mingzi sogghignò, ma poi il suo sorriso si irrigidì. Guardò stordito la formazione che si stava lacerando e due giovani che stavano uscendo dalla barriera. Erano Lin Ming e Xiao Moxian!


"Cosa?!"


Tian Mingzi non credeva ai suoi occhi. Aveva pensato ad ogni mezzo possibile per raffinare il Palazzo di Primordius, eppure i due erano usciti di loro spontanea volontà?!


Che si fossero resi conto di essere spacciati e volessero rischiare la vita combattendo mentre era nelle sue condizioni più deboli?


"Una decisione saggia, ma è ancora inutile!"


Anche se Tian Mingzi era quasi esausto ed era ricoperto di innumerevoli ferite, era ancora un Grande Re del Mondo. Era un'esistenza che poteva distruggere un pianeta, così come poteva essere ucciso da un mero Lord Divino?


Per quanto riguardava la personificazione di Lin Ming, Tian Mingzi non la temeva più. Era stato solo sorpreso dal suo agguato, ma ora era si era preparato. Poteva usare una formazione per imprigionarla e raffinarla lentamente. Non importava quanto fossero potenti le capacità difensive della personificazione, era impossibile che cambiasse le sorti di questo conflitto.


"Lin Ming, Xiao Moxian, siete davvero così impazienti di morire? Ahah, bene!" Tian Mingzi rise. Anche se stava mostrando una superficie arrogante, in realtà era in piena allerta pronto ad impedire a Lin Ming di usare altri sporchi trucchi. Tuttavia, non importava quanto fosse guardingo, sussultò quando vide la coltivazione di Xiao Moxian!


Era avanzata anche lei al Lord Divino realm!


Cosa stava accadendo?


Tian Mingzi era incredulo. Era ben consapevole che poco tempo fa, Xiao Moxian era negli stadi avanzati del Divine Transformation. Perché la sua coltivazione sarebbe aumentata all'improvviso dopo che era nella Cresta del Cimitero degli Dei e nella Valle della Morte Tragica? Anche se avesse ignorato ogni conseguenza e avesse inghiottito dei tesori che aveva trovato, sarebbe stato comunque impossibile fare dei progressi cos' veloci!


"Lord Divino realm, sei avanzata di stadio! Bene! Molto bene! Ma non puoi comunque cambiare il tuo destino. La sola cosa che cambierà è che, quando ti raffinerò, potrò estrarre ancora più essenza di sangue della fenice per ripristinare la mia vitalità perduta!"


Tian Mingzi guardò Xiao Moxian e ridacchiò.


Nonostante potesse vedere i progressi di Xiao Moxian, non aveva individuato quelli di Lin Ming. Tian Mingzi non sapeva nemmeno com'erano le Nove Stelle del Palazzo del Dao, quindi pensava che Lin Ming fosse ancora al picco delle Otto Porte Nascoste.


Tuttavia aveva la sensazione che Lin Ming e Xiao Moxian fossero molto più forti rispetto a prima. Questo lo fece entrare in piena allerta, ma temeva che Lin Ming avesse degli assi nella manica, non che Lin Ming fosse più forte di lui.


"Tian Mingzi, non sei stanco di dire stupidaggini? Eheh, aspetta e vedrai, ti farò a pezzi e ti darò in pasto ai cani!"


Xiao Moxian non si ritirò minimamente. Questo fece accigliare Tian Mingzi.


"Non hai idea della situazione in cui ti trovi!"


Tian Mingzi mosse la mano e una pillola volò nella sua bocca. Le sue guance assunsero un'anormale tinta rossa. La sua vitalità del sangue sembrò tornare ad agitarsi.


Senza dubbio questa era una pillola con degli effetti collaterali. Assumerne troppe avrebbe avuto un impatto terrificante sul suo futuro.


Lin Ming sogghignò quando lo vide: "Sei già ridotto così male da aver bisogno di medicine per combattere? Sembra che il tuo braccio sia stato tagliato e che i tuoi meridiani non siano guariti pienamente. Che peccato... ma non importa quanto sono miserabili le tue condizioni, non mostrerò nessuna pietà. Ti ucciderò ora nel tuo momento più debole!"


Mentre parlava, Lin Ming scatenò la sua essenza astrale. Una forza inimmaginabile imperversò nel suo corpo!


Le pupille di Tian Mingzi si rimpicciolirono. La sua espressione divenne sempre più feroce e selvaggia: "Così hai fatto qualche progresso, non c'è da meravigliarsi che tu sia così arrogante. Ma se credi che questo sia sufficiente a sconfiggermi, sei fin troppo ingenuo! Lascia che ti mostri com'è la forza di un Grande Re del Mondo! Oggi compenserò la mia vitalità perduta con il tuo corpo!"


Tian Mingzi brandì la sua spada nera e menò un fendente verso Lin Ming. Innumerevoli demoni sembrarono fuoriuscire dalla lama e, allo stesso tempo, la spada portava con sé un terrificante potere risucchiante. Questa era l'Arte del Risucchio Demoniaco!


Lin Ming non schivò il colpo. Mirò verso la luce di spada e scagliò un pugno!


La sua forza di 15 miliardi di jin eruttò, la sua forza superava quella di un drago!


<em>Crack!</em>


Con un forte crepitio, la luce di spada si disintegrò. Lin Ming tremò solo un po', ma rimase fermo sul posto senza ritirarsi di un solo passo.


"Cosa?!"


Tian Mingzi era sbigottito. Il colpo di prima era solo per sondare la situazione. Anche se non aveva usato tutte le sue forze, era comunque un colpo terrificante. Nonostante questo, non si sarebbe mai immaginato che Lin Ming l'avrebbe bloccato a mani nude con tale facilità.
                                


                                



