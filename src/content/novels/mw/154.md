---
title: Capitolo 154 - Qin Ziya
pubDate: 2025-10-16T07:28:18.442Z
tags:
    - mw
---


Capitolo Sponsorizzato da Atropal
-Schadenfreude


Il "Potere Divino Acacia" era un metodo di coltivazione perverso e deviante. L'utilizzatore avrebbe ottenuto un'aura imponente colma di depravazione e di malvagità. Se un praticante di arti marziali ne fosse stato avvolto, la sua mente sarebbe stata incapace di affrontare le illusioni aberranti che avrebbero esposto il loro lato oscuro.


Ma il cuore delle arti marziali di Lin Ming era particolarmente puro e stabile. Non solo, Lin Ming aveva coltivato l'estremo Yang 'Chaotic Virtues Combat Meridian', quindi la sua vera essenza era incredibilmente spessa. La sua aura era come un ponte incrollabile, fermo come una montagna. A causa di questo i fantasmi illusori erano semplicemente uno scherzo per Lin Ming.


La coltivazione di Ouyang Dihua era soltanto allo stadio Circolazione; anche se fosse stato un maestro Houtian, Lin Ming sarebbe riuscito comunque a resistere!


Nonostante Ouyang Dihua avesse adoperato la sua aura, Lin Ming era rimasto impassibile e tranquillo. Questo aveva fatto sembrare Ouyang Dihua nient'altro che un pagliaccio!


I presenti rimasero storditi. Lin Ming non sembrava minimamente influenzato da quell'aura opprimente!


Questo era fin troppo ridicolo! Era praticamente uno schiaffo in faccia!


Nella folla, Bai Jingyun osservò stordita il ragazzo. Non si era immaginata che Lin Ming sarebbe potuto rimanere calmo e tranquillo sotto una pressione così terribile, era come se possedesse una nobiltà che poteva guardare con disprezzo tutti gli altri.


Per il ragazzo la pressione di Ouyang Dihua era soltanto un misero ragno che poteva essere spazzato via facilmente.


Che fosse un momento fa, quando stava affrontando Zhang Guanyu, o adesso, l'aura di Lin Ming era acuta e dominante come la punta di una lancia che poteva trapassare ogni cosa.


In quel momento il cuore di Bai Jingyun batté all'impazzata.


Era tranquillo e stabile come una montagna, ma quando combatteva era affilato come una lama e sorprendeva il mondo!


Forse... solo forse... poteva vincere!


Pensando a questo, Bai Jingyun si afferrò il colletto del vestito ansimando.


In quel piccolo angolo desolato in cui era, nessuno aveva notato la sua espressione.
Nemmeno Murong Zi, che stava lì in silenzio con la testa inclinata.


Nota traduzione: Tipo <a href="https://www.google.it/search?q=%22cocked+head%22&btnG=Search+Images&um=1&hl=en&safe=off&tbm=isch&gws_rd=cr&ei=hBKnWMvVBYi0sQGL_o_oDQ#gws_rd=cr&imgrc=cddQytar7PcaQM:">così</a>.


Sul campo militare, Ouyang diventava sempre più imbarazzato.


Alcuni non riuscirono a continuare a guardare. Quando Ouyang Dihua avrebbe finito i suoi giochi oggi?


Le persone nobili consideravano la reputazione la cosa più importante e questo Lin Ming stava continuando a mancargli di rispetto!


"Lin Ming è troppo anormale. Comunque non credo che sia saggio per lui resistere così. Dovrebbe cedere un po' e dare a Ouyang Dihua un'opportunità per ritirarsi." Mormorarono alcune persone.


Murong Zi sentì quelle parole "Cedere?". Sogghignò e disse freddamente:"Se Lin Ming avesse ceduto appena un po', allora non potrebbe resistere a quella pressione. Ouyang Dihua non lo lascerebbe andare così facilmente. Lo avrebbe ridotto come quegli idioti di un momento fa, con la bocca sbavante, lo sguardo stordito e rintontiti. Sarebbe stato come degradarsi peggio di un maiale."


L'atmosfera divenne sempre più tesa. Dato che si era arrivati a questo punto, ormai non c'era più possibilità di una risoluzione pacifica.


Ma in questo momento risuonò una risata vivace e vigorosa; all'inizio era ancora molto lontana e un attimo dopo risuonò ovunque.


Prima che qualcuno avesse il tempo di reagire, apparve un uomo vestito di bianco di fronte alla folla, teneva un lungo Guqin tra le braccia.


L'uomo era alto e slanciato, aveva delle sopracciglia spesse e folte. Era avvolto da una grazia senza tempo. Gli astanti non poterono non sentire uno strano senso di venerazione nei loro cuori.


Quando era comparsa questa persona, la pressione opprimente di Ouyang Dihua si disperse all'improvviso. Senza dubbio la forza dell'uomo era superiore a quella di Ouyang Dihua.


"Maestro... Maestro del Palazzo Marziale?" Qin Xingxuan ne rimase scioccata. Vedeva raramente il misterioso Maestro del Palazzo Marziale. I suoi movimenti erano irregolari e vagava da un posto all'altro. La sua forza era incredibile. Era rimasto al picco dello stadio Houtian per molto tempo e si diceva che fosse già ad un passo dallo stadio Xiantian!


Ouyang Dihua strinse le labbra non appena vide l'uomo e approfittò del momento per ritirare la sua aura. Quest'uomo che teneva il Guqin tra le mani era il Maestro del Palazzo Marziale, Qin Ziya.


Prima che si unisse alle Sette Valli Misteriose, era soltanto un musicista errante.
Dopo essersi recato nella setta entrò nella Fazione del Guqin.
Allora aveva vent'anni.


Dato che Qin Ziya aveva iniziato a coltivare a vent'anni, aveva già perso il momento migliore per un praticante di arti marziali. Comunque, nonostante tutto, era riuscito ad entrare allo stadio Circolazione a 31 anni per poi diventare maestro Houtian a 36 anni.
A 45 anni era arrivato al picco dello stadio.


Un genio del genere aveva scioccato perfino gli anziani delle Sette Valli Misteriose.
Purtroppo aveva perso il periodo d'oro per coltivare. Così, nonostante il suo talento, Qin Ziya aveva incontrato un enorme ostacolo per entrare nello stadio Xiantian. Ora girava per il mondo e manteneva la carica di Maestro del Palazzo Marziale del regno di Fortuna Celeste. Questo perché desiderava viaggiare e trovare un modo per avanzare di livello e migliorare le sue abilità.


"Signor Ouyang, potrebbe farmi il favore di considerare finita la questione oggi? Che ne dice?" Disse Qin Ziya sorridendo. La sua voce sembrava avere uno strano calore, come se fosse una brezza primaverile.


Dopo un po' Ouyang disse:"Dato che lo dice il Maestro del Palazzo Marziale Qin, allora naturalmente non insisterò."


Dato che Qin Ziya si era mostrato di persona, Ouyang Dihua avrebbe colto l'opportunità e gli avrebbe mostrato rispetto. Anche Ouyang Dihua lo ammirava un po'.
Una volta che sarebbe entrato nello stadio Xiantian anche lui sarebbe diventato un anziano. Con il suo talento nel Guqin la sua posizione non sarebbe stata necessariamente inferiore a quella di suo zio.


"Questo è per te." Qin Ziya diede un colpetto di polso. Non era chiaro come si fosse mosso, ma un <a href="https://www.google.it/search?q=%E7%81%B5%E8%8A%9D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwj3hKqNl-rQAhWCwBQKHQo9C5gQ_AUICCgB&amp;biw=1215&amp;bih=629">Lingzhi</a> cremisi delle dimensioni del palmo di un bambino apparve nelle sue mani.


Con un cenno, il Lingzhi Sanguigno volò verso Lin Ming come se fosse dotato di vita propria.


Lingzhi Sanguigno di 500 anni!


Dopo che Lin Ming lo afferrò sentì la ricca essenza fluire nella sua mano. Il suo cuore non poté non accelerare di battito per l'entusiasmo.


Un Lingzhi Sanguigno di 500 anni era estremamente raro. Solo un grande Sect avrebbe conosciuto i metodi segreti per coltivarlo ed era difficile da tenere in vita.


La maggior parte dei Lingzhi Sanguigni morivano a 300 anni. Se la pianta non fosse stata raccolta allora sarebbe stata sprecata. Un Lingzhi Sanguigno di 300 anni era delle dimensioni di un lavabo ed era considerato una medicina meravigliosa nel mondo degli uomini mortali.


Era molto prezioso. Sarebbe stato difficile trovare un Lingzhi sanguigno più vecchio. Esistevano solo in alcune sacre montagne ricche di essenza spirituale che solo i più grandi Sect potevano esplorare.


Quando un Lingzhi Sanguigno raggiungeva i 300 anni, la sua essenza avrebbe cominciato a comprimersi, diminuendo gradualmente di dimensioni. Un Lingzhi di 400 anni era grosso quanto un mestolo, ma uno di 500 sarebbe stato solo delle dimensioni di un palmo di un bambino.


Nonostante fosse più piccolo, ciò che era concentrata era la sua ricca essenza.
Il Lingzhi Sanguigno era in grado di dare un supplemento al corpo, aumentando la vitalità di un praticante di arti marziali e aumentandone la forza.


Un Lingzhi Sanguigno di 500 anni era una medicina miracolosa che avrebbero desiderato tutti coloro che anelavano ad essere più forti.


Mentre i presenti sentirono il debole aroma emesso dal Lingzhi Sanguigno ne rimasero impressionati. Alcuni deglutirono, questa sorta di medicina praticamente non poteva essere comprata con del denaro.


Prima l'Anziano Wang aveva riferito un decreto a Lin Ming. C'erano quattro premi. Erano la Lancia Pesante d'Argento Profound, il Lingzhi Sanguigno di 500 anni, la Pillola Miracolo Blu una bottiglia di <a href="https://it.wikipedia.org/wiki/Icore Depurativa">Icore</a> Depurativa. Nonostante fossero dei premi incredibili, nessuno aveva creduto davvero che Lin Ming potesse ottenerli. Ora invece il ragazzo aveva ricevuto il secondo.
Non era così impossibile che ottenesse anche gli altri.


Questo rese gli astanti gelosi, ma non potevano farci nulla. Avevano già assistito di persona alla forza di Lin Ming, non potevano obiettare in alcun modo.


Lin Ming tenne il Lingzhi Sanguigno tra le mani e si inchinò rispettosamente verso Qin Ziya. Disse:"Vi ringrazio Maestro del Palazzo Marziale."


"Ahah, non ringraziarmi. Questo Lingzhi non è mio, ma è il premio delle Sette Valli Misteriose per i discepoli più talentuosi. Dato che hai passato il test te lo sei guadagnato."


Lin Ming mise il Lingzhi Sanguigno nell'anello spaziale, insieme alla Perla del Fulmine e del Fuoco Malvagio che aveva raccolto. Non aveva intenzione di restituirla a Ouyang Dihua.
Immaginava che Ouyang Dihua non avrebbe obiettato perché non avrebbe ammesso di aver dato questa perla a Zhang Guanyu.


Mentre vedeva il movimento di Lin Ming, Ouyang Dihua si incupì:<em>'Lin Ming, Lin Ming, dato che desideri così tanto la Perla del Fulmine e del Fuoco Malvagio, allora usala bene. Aspetterò il giorno in cui proverai ad usarla e ti ucciderai da solo esplodendo!'</em>


A causa del duello tra Zhang Guanyu e Lin Ming, il grande banchetto aveva perso il suo significato. E ora con la comparsa del Maestro del Palazzo Marziale, Qin Ziya, l'atmosfera raggiunse il picco dell'agitazione.


Per molti praticanti di arti marziali, incontrare il Maestro del Palazzo Marziale era come una persona comune che incontrava un imperatore. Aveva un'autorità suprema e primeggiava per la sua forza nel regno di Fortuna Celeste. Anche famosi maestri Houtian come Muyi o Wang Xuanji non sarebbero stati nulla di fronte a Qin Ziya.


Ouyang Dihua non rimase ulteriormente. Controllò la sua rabbia e dopo aver rivolto un po' di parole cortesi al Maestro del Palazzo Marziale, se ne andò via.


Nemmeno Qin Ziya era intenzionato a restare. Dopotutto era una persona a cui piaceva vagare in giro con il vento.
Dopo aver bevuto un po' di tazze di tè, se ne andò anche lui.


Nonostante lo scopo originale di questo banchetto fosse stato perso completamente, la maggior parte degli ospiti erano ancora euforici.


Avevano assistito ad una grande battaglia; si poteva dire che questa notte aveva raggiunto un punto culminante dopo l'altro ed erano pienamente soddisfatti.


Naturalmente c'erano anche delle persone incupite come il Decimo Principe, Yang Zhen. Non si sarebbe mai immaginato che Zhang Guanyu avrebbe subito una sconfitta così devastante, la sua mano era stata perfino ridotta in poltiglia.


Zhang Guanyu aveva tentato di rendere Lin Ming un invalido e il risultato era stato che lo era diventato lui parzialmente.
Il Decimo Principe aveva appena trovato un alleato, ma ora quell'alleato era stato già distrutto. Inoltre Zhang Guanyu era il collegamento a Ouyang Dihua e senza di lui, il Decimo Principe non era sicuro che avrebbe continuato a ricevere il supporto di Ouyang Dihua.


Pensando a questo Yang Zhang sentì solo amarezza.


Lin Ming era la sua nemesi.


Certamente, tra i presenti c'era una persona con un umore molto più cupo. Era il Capo dell'Associazione Commerciale della famiglia Zhang, Zhang Fengxian.


Quando Zhang Guanyu era stato portato via, Zhang Fengxian si sentì ribollire il sangue. Era pieno di un mostruoso intento omicida e voleva fare a pezzi Lin Ming. Ma la sua personalità era diversa da quella di Zhang Guanyu. Era l'elmo dell'Associazione Commerciale, doveva mantenere la calma. Sapeva che in quel momento non poteva uccidere Lin Ming! Se fosse stato troppo precipitoso, a pagarne le conseguenze sarebbe stata la sua Associazione Commerciale.
                                


                                



