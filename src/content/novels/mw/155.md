---
title: Capitolo 155 - Formazione d'Assalto del Fulmine e del Fuoco in Miniatura
pubDate: 2025-10-16T07:28:18.442Z
tags:
    - mw
---


Capitolo Sponsorizzato da Atropal
-Schadenfreude


<em>'Ormai li ho offesi, ciò che è fatto è fatto, non è niente di che. Ouyang Dihua potrebbe essere un po' insidioso da trattare, ma non ho affatto paura dell'Associazione Commerciale.'</em>


Dopotutto l'Associazione Commerciale era solo un'organizzazione civile. Era vero che avessero grandi risorse e una lunga storia, ma dovevano comunque rispettare le regole del Palazzo delle sette arti.


Tuttavia Ouyang Dihua era diverso. Anche se in superficie seguiva le regole, lui avrebbe potuto provare ad assassinarlo in segreto.


Se l'Associazione Commerciale avesse voluto assassinarlo allora avrebbe provocato l'ira del Palazzo delle sette arti. Qin Ziya non l'avrebbe mai permesso e l'Associazione Commerciale avrebbe incontrato solo un disastro.


Ma se fosse stato Ouyang Dihua a cercare di assassinarlo, allora sarebbe stata tutt'altra storia.
Ouyang Dihua aveva il sostegno di un anziano delle Sette Valli Misteriose. Finché non avesse lasciato prove, nemmeno Qin Ziya avrebbe potuto toccarlo e alla fine avrebbe dovuto lasciar perdere la questione.


"Devo stare attento a Ouyang Dihua. Prima devo avere abbastanza forza da resistergli, devo uscire il meno possibile!"


"La mia massima priorità ora dovrebbe essere aumentare la mia forza."


Mentre ci pensava, Lin Ming tirò fuori due oggetti dal suo anello spaziale - la Perla del Fulmine e del Fuoco Malvagio e il Lingzhi Sanguigno.


Non aveva fretta di consumare il Lingzhi Sanguigno. Prima, quando aveva assunto la Pillola Serpe Oro-cremisi e quella pillola del Midollo Draconico Oro-cremisi aveva ancora delle tossine residue nel corpo. Doveva coltivare ulteriormente per raffinare completamente le impurità e aspettare che la sua vera essenza si stabilizzasse prima di consumare il Lingzhi Sanguigno per assorbirne pienamente gli effetti.


Per quanto riguarda la Perla del Fulmine e del Fuoco Malvagio, nonostante fosse un oggetto mono uso, il suo potere non sembrava minore, ovviamente doveva essere preziosa.


Lin Ming guardò la perla. Voleva cercare degli indizi per capire come usarla.


La perla era delle dimensioni di un <a href="https://it.wikipedia.org/wiki/Dimocarpus_longan" target="_blank" rel="noopener noreferrer">longan</a> ed era di colore blu gelido. Aveva una superficie molto fredda e non trovò nulla di speciale in essa.


Lin Ming indagò con cautela la perla con la sua forza dell'anima. Quando cominciò a sondarla sussultò lievemente.


"Uh? Una formazione?"


Nella Perla del Fulmine e del Fuoco Malvagio c'era una miriade di rune compatte. Erano simboli di formazione.


"I simboli sembrano non essere uniti in una formazione completa... Mmh, capisco, capisco..."


I ricordi del primo frammento riguardavano per lo più i simboli di iscrizione.


La seconda volta che Lin Ming era entrato nello spazio infinito del Cubo Magico aveva assorbito il frammento di un potente maestro di formazioni. Lin Ming aveva messo da parte questi ricordi e non li aveva studiati.


Il motivo principale di questo era perché la sua coltivazione era troppo bassa e non aveva le capacità, né le risorse economiche per creare quelle grandi formazioni.


Il suo piano originale era di aspettare fino allo stadio Xiantian per iniziare a studiare i ricordi delle formazioni, ma ora, dopo aver visto la Perla del Fulmine e del Fuoco Malvagio, Lin Ming aveva scoperto una cosa sorprendente.


"Così una formazione si può usare anche in questo modo..." Mormorò il ragazzo mentre osservava la perla.


Capì che questa Perla del Fulmine e del Fuoco Malvagio, era praticamente una formazione d'assalto compressa.


Lin Ming all'inizio pensava che una formazione doveva essere disposta su ampi spazi e che potesse essere usata solo passivamente. Una persona doveva entrare nella formazione per mostrarne gli effetti.


Perfino i ricordi del potente anziano del Regno degli Dei lo confermavano.


Quel potente anziano conosceva diversi generi di formazioni. Classificandole erano, formazioni prigione, d'assalto, illusorie, sigillanti e così via.


La funzione di una formazione prigione era di intrappolare il nemico al suo interno, d'assalto era per uccidere un nemico, illusoria era per ingannare l'avversario facendolo perdere nel mondo dei sogni, così da non poterlo più farlo risvegliare o distruggerlo mentalmente, mentre la formazione sigillante era per fare dei sigilli.


Lin Ming non sapeva che una formazione potesse essere condensata in una perla così piccola che poteva essere gettata verso gli altri per attaccarli.


Se la perla conteneva una formazione d'assalto avrebbe potuto uccidere. Se avesse avuto una formazione illusoria al suo interno avrebbe avvolto l'avversario con delle illusioni spettrali.


Durante una battaglia, anche con un forte divario tra le due parti, il più debole avrebbe potuto usare una perla potente come questa e avrebbe potuto cambiare le sorti dell'incontro!


"Che idea fantasiosa!" Mentre Lin Ming studiava le formazioni nella perla, non poté non lodare le Sette Valli Misteriose.


Le Sette Valli Misteriose avevano un'eredità che risaliva a 600 anni. la setta era stato fondato da sette individui, ognuno con varie abilità e punti di forza, incluso uno che aveva studiato delle formazioni.


Naturalmente non era certo che fossero stati le Sette Valli Misteriose ad inventare questo metodo ingegnoso; probabilmente era diffuso per tutto il continente Tianyan.


Questa era la prima volta che Lin Ming aveva scoperto qualcosa che non esisteva nel Regno degli Dei.


"Non si può sottovalutare alcun piano, anche se ha avuto una breve storia. Dopotutto in tutte queste decine di migliaia di anni, chissà quanti geni sono apparsi!"


"Inoltre non è detto che questa perla non si possa trovare nel Regno degli Dei. Potrebbe essere possibile che il potente anziano non avesse ancora imparato il metodo per farla."


Il Regno degli Dei era incomparabilmente vasto e le sue stirpi ed eredità erano innumerevoli; era inevitabile tralasciare qualcosa.


A causa di questa perla, Lin Ming cominciò ad esaminare con cautela i ricordi dell'anziano maestro di formazioni. Questa integrazione richiese un'intera notte e durò fino al mattino del giorno dopo. Solo allora Lin Ming aveva riordinato tutte queste informazioni dettagliate.


"Allora è così. In questa perla il fuoco e il fulmine sono tenuti lontani l'uno dall'altro. Se fossero innescati con un po' di vera essenza, gli elementi si sarebbero intersecati, facendo esplodere la perla. Se qualcuno non ne comprendesse l'uso, molto probabilmente si sarebbe fatto esplodere da solo!"


"L'energia contenuta in questa piccola perla è estremamente potente. Se dovesse esplodere vicino ad un maestro allo stadio Circolazione, allora morirebbe!"


"Non c'era da meravigliarsi che Ouyang Dihua mi avesse rivolto quello strano sguardo quando ho raccolto questa perla. Non vedeva l'ora che mi uccidessi in un'esplosione."


Dopo essersi fuso con i ricordi, Lin Ming ebbe sempre più chiaro in mente i ruoli e le funzioni dei diversi simboli sulla formazione. Era anche abbastanza sicuro di poter produrre una replica. Naturalmente una sua creazione avrebbe avuto un effetto più debole; al massimo avrebbe potuto uccidere un praticante di arti marziali allo Stadio delle Viscere.


<em>'La complessità di una formazione è molto più grande di quella di un'iscrizione. Se volessi produrre qualche risultato e creare una perla con un potere d'attacco superiore al mio, allora dovrei investire una grande quantità di tempo ed energie.
Al momento non ho tempo, così dovrò rimandare a dopo.'</em>


Nonostante bramasse la potenza data dalle perle, questi oggetti non avrebbero comunque aumentato la sua forza. Dato che avrebbe dovuto spendere moltissimo tempo per studiarle, Lin Ming rimandò la questione.


Dopo un lungo periodo di ricerca, Lin Ming trovò anche dei modi per migliorare la perla e perfino potenziarla. Naturalmente per migliorarla, la sua tecnica avrebbe dovuto essere sufficientemente alta. Al momento Lin Ming non poteva farcela.


Usò un'intera notte per studiare la Perla del Fulmine e del Fuoco Malvagio. Nonostante non ne avesse ottenuto grandi vantaggi, la perla gli aveva dato una grande ispirazione.


Naturalmente il modo migliore per aumentare le proprie capacità combattive era di accrescere le proprie forze.


La prima cosa che Lin Ming doveva fare era consolidare la sua coltivazione.


In più avrebbe dovuto creare un simbolo di iscrizione per la Lancia Pesante d'Argento Flessibile.


Prima Lin Ming aveva già scelto un simbolo adatto. Aveva un solo carattere - 'Astrale' (罡).


Questo simbolo non aveva alcun attributo ma poteva aumentare il flusso di vera essenza addirittura del 50% e avrebbe avuto un'abilità speciale - 'Lancia Astrale'.


Il motivo per cui era speciale era perché non aumentava la forza di un'arma, ma il suo raggio d'azione.


Dopo averlo attivato, la vera essenza sarebbe entrata nella lancia, diventando parte di essa.
In teoria, purché la vera essenza di un praticante di arti marziali fosse sufficientemente potente, la lancia si sarebbe potuta estendere all'infinito!


Il valore dei materiali richiesti per questa iscrizione era eccessivo. Anche se sarebbe stato molto più facile dei materiali richiesti per il simbolo del corpo, non era così facile radunarli in poco tempo.


Lin Ming preparò una lista e la mandò all'Associazione Iscrizionisti Avrebbe usato il solito metodo, scambiando rari materiali per un simbolo di iscrizione. Quelli che ne desideravano uno avrebbero portato gli oggetti di cui aveva bisogno.


............


Città di Fortuna Celeste, Associazione Commerciale -


Zhang Guanyu era rimasto in uno stato comatoso per un intero giorno. Il suo volto era pallido come carta da funerale e la sua mano destra era stata amputata dal polso in giù. A meno che non avesse trovato un tesoro miracoloso che potesse rigenerare il suo arto, sarebbe destinato a rimanere per sempre un invalido.


Accanto a Zhang Guanyu c'erano sei domestiche che si stavano prendendo cura di lui. All'improvviso le palpebre di Zhang Guanyu si mossero.


"Il Signorino si è risvegliato!"


Le domestiche videro il suo movimento e andarono subito ad informare i loro padroni. Presto una signora dall'aspetto elegante accorse nella stanza. Non appena vide lo stato di Zhang Guanyu scoppiò a piangere, le sue lacrime sembravano una linea di perle che le scorrevano sulle guance.


Questa signora era la madre di Zhang Guanyu e anche la moglie di Zhang Fengxian. In quanto moglie del capo dell'Associazione Commerciale, era estremamente crudele e malvagia. Come si dice; tale madre, tale figlio. La personalità perversa e folle di Zhang Guanyu era stata ereditata in gran parte da sua madre.


"Figlio mio!" Gemette la signora.


Sembrava che Zhang Guanyu non avesse nemmeno sentito il pianto di sua madre. Guardò la sua mano destra e le sue labbra tremarono. La sua mano era sparita!


"La mia mano!"


Zhang Guanyu si infuriò così tanto che tossì una boccata di sangue fresco. Essendo una persona così arrogante, se avesse subito un duro colpo era facile per lui passare dalla rabbia al danno fisico. Forse avrebbe potuto addirittura impazzire.


<em>'No! C'è ancora speranza! Posso coltivare il "Divino Potere Acacia" fino all'ottavo strato o trovare qualche medicina che rigeneri gli arti! C'è ancora speranza!'</em> Zhang Guanyu strinse i denti e iniziò a far circolare il "Divino Potere Acacia". Le leggende dicevano che se l'avesse coltivato fino al mitico ottavo strato, era possibile che ricrescessero gli arti!


Ma mentre iniziava ad esercitare il suo potere, sentì come se ci fossero degli aghi che gli stavano trafiggendo il corpo!


Non appena controllò i canali del suo corpo, scoprì che i suoi meridiani... i suoi meridiani erano stati fatti a pezzi!


"No!!!"


Zhang Guanyu ruggì, la sua vista si oscurò e svenne.


Mentre Zhang Guanyu tornava di nuovo in coma, sua madre e le domestiche divennero confuse. Ouyang Dihua era fuori e il suo sguardo si era incupito. Aveva capito; Zhang Guanyu era diventato un invalido.


Ora che Zhang Guanyu era spazzatura, metà dei suoi piani per cui era venuto nel regno di Fortuna Celeste erano stati rovinati!


Ora era impossibile radunare le dodici ragazze di Puro Yin.


Era l'Associazione Commerciale a trattare e vendere schiavi per tutti i vari paesi. Erano i soli a poter radunare le dodici ragazze di Puro Yin seguendo l'oroscopo.


Ouyang Dihua strinse i pugni. Tutto questo a causa di Lin Ming!


Non solo aveva rovinato i suoi piani, ma lo aveva anche umiliato di fronte a tutti, ignorando i suoi ordini, e aveva ferito gravemente Zhang Guanyu.


E ciò che era più vergognoso era che non era riuscito a colpire Lin Ming e la sua aura opprimente non aveva avuto alcun effetto su di lui...


Non poteva sopportare un insulto del genere.


"Lin Ming... ti ucciderò!"
                                


                                



