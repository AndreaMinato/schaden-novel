---
title: Capitolo 1553 – Raffinare l'Anima
pubDate: 2025-12-15T08:37:10.398Z
tags:
    - mw
---


Capitolo regolare (pensavo che fosse venerdì, ops),
0 in coda, 0/5 donazione</em>
<em>-Schadenfreude</em>


Queste ragazze erano state torturate da Zhu Chuan per così tanti anni che ormai pensavano che sarebbero morte qui. Avevano già perso ogni speranza e non non c'era più nulla che le potessero destare dalla loro disperazione.


Ma in quel momento avevano visto il crudele Zhu Chuan cadere a terra, ridotto in condizioni orribili e sul punto di morte. Una lieve scintilla di speranza si accese nei loro sguardi sbalorditi.


Dopo essere state torturate per così tanti anni, non potevano crederci. Temevano che fosse tutto un sogno.


Lin Ming fluttuò verso il basso brandendo la sua lancia. Vedendo discendere dal cielo come un dio, le giovani rimasero stordite.


"Siete libere..."


Lin Ming mosse le dita e diverse frecce di vera essenza si precipitarono verso le catene che imprigionavano le ragazze e le spaccarono. Anche i sigilli di energia nei loro corpi erano stati sciolti.


Quando tornarono libere, visto che molte ragazze erano deboli e i loro muscoli si erano atrofizzati, caddero a terra. Il dolore della caduta fece capire loro che non era un sogno!


Una volta che toccarono il duro terreno, sentirono anche la sensazione di libertà che non avevano da molto tempo. I loro corpi tremarono.


Non si sapeva chi aveva iniziato a piangere per prima, ma anche le altre non poterono che scoppiare a piangere, una dopo l'altra.


Non sapevano chi fosse questo giovane, ma per loro era una divinità e il loro salvatore. Anche se avessero dovuto servirlo per tutta la vita, sarebbero state disposte a farlo. Anche se avesse deciso di ucciderle sul posto, non si sarebbero lamentate. Questo perché prima non avevano nemmeno la possibilità di suicidarsi e la morte sarebbe stata una liberazione per loro!


Lin Ming sospirò con compassione. Molte di loro avevano un talento decente, ma le loro vite erano state per lo più distrutte.


Lin Ming mosse le dita e decine di pillole volarono tra le mani di queste ragazze. Aveva dato loro delle pillole miracolose per compensare la loro vitalità del sangue persa e depurare i loro midolli.


Queste giovani erano state abusate da Zhu Chuan e la loro forza vitale era stata quasi prosciugata. Ognuna di loro aveva il viso pallido e aveva poco energia yin. Sarebbe stato quasi impossibile continuare a coltivare in queste condizioni.


Normalmente, più bassa era la coltivazione e peggiore era la qualità della stirpe di un coltivatore, più era facile compensare la perdita della loro vitalità del sangue. Maggiore era il livello di coltivazione, più potente era la stirpe e più talento si aveva invece avrebbe reso molto più difficile recuperare la forza vitale.


Ma per quanto riguardava i praticanti di arti marziali dalla coltivazione bassa, nonostante fosse relativamente facile compensare la loro vitalità del sangue perduta, erano troppo deboli per trovare i tonici e le pillole necessari. Per queste giovani sarebbe stato semplicemente impossibile procurarseli.


Tuttavia per Lin Ming era facile. Per lui queste pillole non erano affatto preziose, ma per queste ragazze erano medicine miracolose!


La maggior parte di queste giovani erano comune mortali. Anche se avessero iniziato a coltivare, sarebbero riuscite a raggiungere al massimo il Circolazione o gli stadi Houtian o Xiantian. Per loro una Pillola dell'Apertura Celeste sarebbe stato un tesoro inestimabile, figuriamoci questi medicinali miracolosi che Lin Ming aveva consegnato loro.


"Prendetele. Sono tutte pillole dalle proprietà moderate. Anche se i vostri corpi sono deboli, non ci saranno effetti collaterali."


Disse con gentilezza Lin Ming. Quando queste ragazze ricevettero le pillole, le loro mani iniziarono a tremare.


Anche se non sapevano a che grado fossero questi medicinali, potevano capire il loro valore a giudicare dalla ricca fragranza che emanavano.


Per questo, alcune strinsero le pillole ed esitarono ad inghiottirle.


Lin Ming sospirò di nuovo quando vide questa reazione. Era la vita di un coltivatore di basso livello. Gli oggetti comuni che un praticante di arti marziali avrebbe gettato per terra erano tesori incredibilmente preziosi per i più deboli.


Lin Ming fece un cenno e fece apparire altre pillole. Stavolta i medicinali sfrecciarono direttamente nelle bocche di queste ragazze.


"Riposate bene. Potrete partire quando volete o potete rimanere qui. Tra tre giorni vi porterò nella città mortale più vicina. Vi suggerisco di aspettare, perché la città mortale più vicina è a 10.000 chilometri di distanza. Tenete queste per sopravvivere per i prossimi giorni."


Lin Ming fece apparire una bottiglia di pillole del digiuno. Poteva aiutare queste ragazze fino ad un certo punto. Avrebbero dovuto contare su loro stesse d'ora in avanti. Dopo aver riflettuto per un po', disse: "Avete tutte talento nelle arti marziali. In futuro, forse le esperienze amare e dolorose della vostra giovinezza potrebbero esservi d'aiuto per coltivare."


Dopo che finì di parlare, Lin Ming raccolse Zhu Chuan e volò via.


Lasciate indietro, molte giovani guardarono Lin Ming andarsene, i loro sguardi erano assorti. La fragranza delle pillole medicinali era ancora nelle loro bocche e l'energia nutrì i loro corpi, alleviando il loro dolore. Questo probabilmente era il momento più felice che avessero mai sperimentato in tutta la loro vita...


A volte gli ostacoli e le frustrazioni non sarebbero state negative. Queste esperienze potevano permettere ad una persona di maturare più velocemente. Se una persona fosse cresciuta senza incontrare problemi, allora sarebbe stato difficile temprare la sua personalità e la sua volontà. Xiao Moxian era in una situazione simile, solo i nove anni che aveva trascorso nella Valle della Tragica Morte l'avevano fatta maturare.


Lin Ming si addentrò nelle profondità del lago delle stelle portando con sé Zhu Chuan. Poi evocò il Palazzo di Primordius ed entrò al suo interno insieme a Xiao Moxian.


"Lin Ming, cos'hai intenzione di fare?"


Xiao Moxian era confusa. Perché Lin Ming avrebbe speso così tanti soldi per acquistare informazioni sui maestri di rune. Inoltre aveva scelto in particolare delle persone malvagie. Che volesse salvare la gente comune ed eliminare mali futuri? Di sicuro avevano fatto una buona azione oggi.


"Lo saprai tra poco. Questa è la prima volta che ci provo, quindi non so se ci riuscirà.2


Lin Ming fece un respiro profondo. Stese la mano destra e poi una nuvola oscura iniziò a condensarsi sul suo palmo. Un cubo grigio scuro apparì in mezzo a questa aureola di luce nera, emanando un'aura misteriosa.


Era il cubo magico.


Dopo che Lin Ming tirò fuori il cubo magico, Zhu Chuan iniziò a fremere come se fosse stato morso da un serpente. Il suo corpo si era irrigidito immediatamente.


Fissò il cubo magico ad occhi spalancati, pieno di terrore.


"Cos'è... cos'è questo?!"


La sua voce era tremante e la paura fece impallidire il suo volto. Era uno spirita. L'anima era la parte più importante e integrale della sua razza, così era molto sensibile all'energia di questo artefatto divino!


I saggi raffinavano i loro corpi, gli umani coltivavano energia e gli spirita allenavano la loro anima. In un certo senso, il cubo magico era il tesoro più grande e prezioso per l'intera razza degli spirita, ma, allo stesso tempo, era la loro nemesi! Questo perché il cubo magico poteva estrarre l'anima di una persona e divorarla!


Ora Zhu Chuan era proprio in questa situazione. Sentì una forza terrificante attaccarsi al suo corpo, cercava di tirare via la sua anima!


Questa forza lo riempì di disperazione!


Zhu Chuan era già sull'orlo del collasso. La sua vita stava per terminare e dato che la sua coltivazione era stata distrutta da Lin Ming, non poteva fare altro che provare angoscia. Ma ora che era di fronte al cubo magico, provò un'altra emozione: paura. Davanti a questo artefatto aveva la sensazione di essere stato gettato nelle profondità dell'inferno, incapace di reincarnarsi per l'eternità!


Zhu Chuan cercò di ritirarsi, lasciando una scia di sangue a terra. Per uno spirita vedere il cubo magico era come un topo che vedeva un gatto, una rana che vedeva un serpente; avrebbe provato una sensazione di oppressione istintiva!


Tuttavia non poteva opporsi. Poté solo rimanere a guardare impotente mentre il cubo magico si avvicinava. Era davvero agghiacciante!


"Tu... cosa stai cercando di fare?!"


"Raffinerò la tua anima." Lin Ming sorrise con ferocia. "Questo è uno strumento divino che può raffinare anime. Il suo nome è cubo magico del cristallo divino. Potresti averne già sentito parlare o no, ma non importa, perché presto sentirai la sua forza."


"Tu... cosa vuoi sapere, ti dirò tutto ciò che vuoi, non divorare la mia anima!"


Zhu Chuan non poteva essere più pallido di così e la sua voce tremava.


"Mi dispiace. Non puoi dirmi ciò che voglio sapere."


Lin Ming sogghignò diabolicamente. Poi riversò la sua energia origin nel cubo magico. L'artefatto iniziò a vorticare, divorando tutta l'energia spirituale vicina!


Un vortice nero fuoriuscì dal cubo, sembrava così potente da poter divorare il mondo intero!


"Ahhhhhh!"


Zhu Chuan fece un urlo agghiacciante. Il suo corpo iniziò a distorcersi e fu fatto a pezzi dal vortice. Un'anima divina color blu scuro fu strappata dal suo corpo per poi essere risucchiata nel cubo magico!


"Nooo!!"


L'ultimo grido di Zhu Chuan sembrò estendersi nell'infinito di questo vortice, completamente distorto.


Dopodiché lo spirita provò un dolore indescrivibile.


Un'energia terrificante colpì la sua anima e strappò il suo marchio spirituale!


Le anime degli spirita erano molto forti e i loro marchi erano estremamente profondi. Questo processo di rimozione avrebbe provocato un dolore straziante.


Zhu Chuan ebbe la sensazione che il tempo fosse rallentato. Ogni respiro di tempo sembrava durare un anno. Questa tortura infinita gli faceva desiderare di morire, ma non poteva suicidarsi.


Zhu Chuan gridò più e più volte. Lin Ming poteva distruggere la sua coscienza fin dall'inizio, ma non lo fece. Invece rimosse lentamente il suo marchio spirituale. Solo questa punizione sarebbe stata adatta a questa canaglia che aveva provocato così tante sofferenze.


L'anima di una persona era composta da ricordi e dal marchio spirituale. Era una caratteristica fondamentale. Se uno avesse perso una qualunque di queste due parti, avrebbe perso ogni percezione di sé.


Il marchio spirituale di una persona era come una serie di infiniti filamenti che penetravano ogni angolo dell'anima di una persona, Volerli cancellare tutti senza danneggiare i ricordi era impossibile, ma il cubo magico poteva farlo. Poteva tirare via questi fili impercettibili.


E questo processo sarebbe stato ancora più doloroso dell'essere scuoiati vivi!


Lin Ming rimosse lentamente e con cautela il marchio spirituale di Zhu Chuan. Stava facendo attenzione perché non aveva mai usato il cubo magico in questo modo prima d'ora. Era la prima volta che lo utilizzava per produrre dei frammenti di ricordi.


Per mantenere tutti i ricordi di Zhu Chuan, Lin Ming aveva impiegato un intero giorno. E quando fu sul punto di terminare il processo, l'anima di Zhu Chuan ormai era stata ridotta ad un frammento. La sua coscienza era stata torturata lentamente e distrutta.
                                


                                



