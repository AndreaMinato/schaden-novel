---
title: Capitolo 156 - Lava Divorante
pubDate: 2025-10-16T07:28:18.442Z
tags:
    - mw
---


Capitolo Sponsorizzato da Atropal 
-Schadenfreude


Le notizie dell'incontro si diffusero per tutta la città di Fortuna Celeste.


Prima Zhang Guanyu era stato un praticante di arti marziali con un talento inferiore solo a quello di Qin Xingxuan; era stato favorito dal cielo. Ora in una sola notte era stato completamente sprecato! Era incredibile!


Inoltre quando Lin Ming lo aveva reso un invalido, lo aveva fatto davanti a Ouyang Dihua, che non era riuscito a fermarlo nonostante la sua coltivazione allo stadio Circolazione.


Inoltre quando si era trovato di fronte a Ouyang Dihua, Lin Ming non era stato intimidito minimamente dalla sua aura opprimente. Se non fosse stato per l'arrivo del Maestro del Palazzo delle Sette Arti, allora non sarebbe finita così.


Questa catena di eventi aveva dipinto Lin Ming come una persona ferma e spietata.


In soli due mesi e mezzo aveva sconfitto Zhang Guanyu. Non c'era più dubbio che avrebbe sorpassato Ling Sen e Ta Ku in futuro. Aveva solo quindici anni, si poteva immaginare che risultati avrebbe avuto in futuro.


Se una persona così forte fosse stata così spietata...


Pensando a questo, moltissimi non osavano nemmeno pensare di provocarlo.


............


Palazzo delle Sette Arti, Vulcano Furia Celeste -


Questo vulcano era localizzato 700 chilometri a ovest della Montagna Zhou.


Questo era il gruppo di vulcani più attivo nel regno di Fortuna Celeste. Se uno avesse camminato attorno ai crateri sarebbe stato soffocato dal denso gas solforico. Queste rocce scaldate potevano bollire delle uova e nei fiumi di lava si potevano vedere delle bolle rosse di magma e dell'acciaio fuso galleggiare al suo interno.


Anche se il terreno non sembrava avere alcun problema, non lo si poteva calpestare facilmente perché poteva essere un guscio di lava raffreddata. Premendolo si sarebbe potuto rompere e la lava sarebbe spruzzata fuori, divorando chiunque fosse stato attorno.


Questa era la formazione di fuoco del Palazzo delle Sette Arti: la Caverna di Lava.


Non appena Lin Ming arrivò alla formazione di teletrasporto del Palazzo delle Sette Arti, sentì immediatamente un'ondata di calore travolgerlo. Le rocce al di sotto erano color rosso granato; una persona normale non sarebbe riuscita a metterci piede.


"Bella Caverna di Lava!" Lodò Lin Ming. La Caverna di Lava e la Cascata Ghiacciata erano proprio come i loro nomi; una era estremamente calda mentre l'altra estremamente fredda.


Entrambe avevano una funzione simile ma leggermente diversa.


La Cascata Ghiacciata temprava il corpo. Un maestro di arti marziali sarebbe resistito al freddo e la vera essenza sarebbe penetrata in ogni parte del corpo, della carne e del sangue.


Ma la Caverna di Lava temprava la vera essenza. Per diversi motivi, quando un maestro coltivava le arti marziali, la sua vera essenza avrebbe sempre contenuto qualche impurità. La funzione della Caverna di Lava era di costringere un praticante ad usare la sua vera essenza per resistere al calore, che avrebbe fuso le impurità della vera essenza.


Dato che coltivava il 'Chaotic Virtues Combat Meridian', la vera essenza di Lin Ming era già estremamente spessa e pura, così non aveva avuto alcun bisogno di entrarci finora.


Tuttavia Lin Ming aveva mangiato le Pillole Serpe Oro-cremisi e del Midollo Draconico Oro-cremisi. Avevano aumentato direttamente la sua coltivazione e il ritmo di assorbimento di vera essenza, ma avevano comunque lasciato delle impurità e delle tossine.


In questi ultimi giorni di coltivazione, Lin Ming aveva costantemente raffinato queste impurità dal suo corpo, ma ne sarebbero rimaste sempre alcune.


Ora che Lin Ming doveva assumere il Lingzhi Sanguigno di 500 anni doveva assicurarsi che la vera essenza nel suo corpo fosse il più pura possibile. Altrimenti le impurità si sarebbero accumulate e sarebbe diventato ancora più difficile eliminarle.


"Apprendista Junior Lin, è venuto!" Disse con una risata il responsabile della Caverna di Lava. Fare la guardia a questa formazione era un'incombenza noiosa. Nonostante non temessero le ondate di calore, non significava che a loro piacesse rimanere tutto il giorno in una vaporiera.


"Undicesimo livello di difficoltà, due ore. La ringrazio."


Dato che questa era la prima volta che veniva alla Caverna di Lava, scelse la difficoltà in base alle sue capacità. Per quanto riguardava il dodicesimo, nemmeno Ling Sen poteva resisterci, quindi al momento non era interessato a provarlo.


"Sì, va bene!" Il responsabile non credeva che avrebbe avuto alcuna difficoltà.


Nelle sette formazioni maggiori, era stata fatta una modifica proprio per aumentare le forze naturali. Ad esempio la formazione della Cascata Ghiacciata avrebbe aumentato la forza con cui si infrangeva l'acqua e avrebbe reso più fredda la piscina. Il Tunnel Vento Impetuoso sarebbe divenuto più violento con ogni sorta di vortici e tornado turbolenti.


Ma la Caverna di Lava era un'eccezione. Il ruolo principale della formazione in realtà era di indebolire la forza naturale, così da far diminuire la temperatura della lava.


La temperatura della lava normale era almeno dieci volte più calda dell'acqua bollente e il Vulcano Furia Celeste era ancora più bollente.


Visto che questo vulcano produceva anche acciaioscuro, la lava era mischiata al minerale acciaioscuro. La temperatura era ancora più alta; quasi venti volte più calda dell'acqua bollente.


Senza menzionare un maestro delle arti marziali nello stadio della Trasformazione del Corpo, perfino uno all'Houtian sarebbe finito bruciato!


Lin Ming aveva scelto l'undicesimo livello; la temperatura della lava erano otto volte più calda dell'acqua bollente. Comunque questa temperatura poteva già sciogliere diversi metalli.


Quando arrivò nella Caverna di Lava, Lin Ming si spogliò, se fosse entrato nella piscina di Lava subito allora tutti i suoi vestiti sarebbero stati tutti bruciati.


A piedi nudi camminò tra le rocce roventi. La lava rossa sembrava del metallo bollente e dall'immagine che riflettevano, il volto di Lin Ming sembrava simile ad un pomodoro.
Ogni tanto un'enorme bolla emergeva dalla lava, scoppiava e spruzzava dei gas tossici emettendo un suono piatto.


Saltare in questa piscina di lava richiedeva un grande coraggio e decisione. Un praticante di arti marziali che non era abbastanza tenace non avrebbe nemmeno osato coltivare nella Caverna di Lava.


Lin Ming fece circolare la sua vera essenza, fece un respiro profondo e saltò nella piscina di lava.


<em>Splash!</em>


I piedi di Lin Ming caddero nella lava. Comunque il suo corpo stava affondando molto lentamente. La lava era vischiosa. Se uno fosse stato abbastanza veloce avrebbe potuto correre sulla superficie.


"Così caldo!"


Lin Ming sentì come se i suoi piedi fossero caduti in un braciere. Nonostante fosse protetto dalla sua vera essenza, il bruciore era come un coltello ardente che gli stava tagliando la pelle, era quasi insopportabile.


La resistenza della lava diminuì sempre di più. Facendo un respiro profondo, Lin Ming si immerse nella piscina.


Nel mondo di lava, si vedevano ovunque delle luci brucianti color rosso; non si vedeva nulla. Lin Ming non poteva nemmeno vedere le sue mani.


Fece circolare la sua vera essenza fino a farla condensare e farle ricoprire il suo corpo. Anche così comunque Lin Ming sentì un dolore pungente mentre il flusso di calore viaggiò attraverso la sua copertura di vera essenza.


Nelle Cascate ghiacciate, una volta che un maestro di arti marziali fosse venuto a contatto con l'acqua ghiacciata, avrebbero potuto dirigere l'energia ghiacciata per temprare il loro corpo.


Ma nella Caverna di Lava, non importava quanto fosse forte un praticante, non sarebbe stato così stupido da lasciare che il suo corpo toccasse direttamente la lava. Al suo interno c'era un calore tossico, se avesse respirato questo fumo, probabilmente sarebbe morto immediatamente.


Perciò bisognava formare una copertura di vera essenza per isolarsi dalla lava. Poi si sarebbe cercato con cautela di introdurre lentamente il fuoco della lava nel corpo per bruciare via le impurità contenute nella vera essenza.


Questo era un metodo pericoloso. Se uno con un livello insufficiente di coltivazione fosse saltato nella piscina, si sarebbe potuto bruciare i meridiani, causando danni irreparabili.


Anche se uno avesse avuto un livello di coltivazione adatto, era facile lasciare delle ferite nascoste continuando a temprare la propria vera essenza con il fuoco.


A causa di ciò, delle sette formazioni maggiori, la Caverna di Lava era quella più desolata.
Non bisognava nemmeno prendere appuntamento; bastava arrivare e aspettare un po' per entrarci.


<em>Chi chi chi chi chi!</em>


Lin Ming sentiva il suono della vera essenza che bruciava contro la lava fiammante, ma non voleva perdere tempo. Chiuse gli occhi meditando e entrò nello stato mentale adatto per metà di un bastoncino di incenso di tempo. Lasciò che la sua mente si rilassasse completamente ed entrò in uno stato etereo prima di iniziare ad introdurre con cautela il fuoco della lava nel suo corpo.


Non appena una piccola fiamma entrò nel corpo di Lin Ming, fu come se un drago dei fiumi scarlatto stesse cercando di travolgerlo. Tuttavia la vera essenza di Lin Ming era incredibilmente densa e, non importava quanto l'energia si dimenasse, non poteva causargli alcun danno.


Lin Ming domò velocemente la lingua di fuoco e la fece circolare attraverso i meridiani del suo corpo, bruciando via le impurità.


Il fuoco della lava non bruciava soltanto le impurità, ma anche la vera essenza. Tuttavia la seconda si sarebbe rigenerata velocemente, mentre le impurità no.


Lin Ming introdusse una lingua di fuoco dopo l'altra nel suo corpo. Gradualmente accumulò decine di lingue di fuoco all'interno del suo corpo.


Una piccola fiamma non contava molto. Tuttavia ormai c'erano così tante lingue di fuoco che, nonostante la sua vera essenza fosse così densa e pura, Lin Ming sentiva che era difficile da controllare.


Il suo volto era rosso e le vene blu della sua fronte stavano sporgendo a causa dell'intensa pressione. Continuava a sudare, ma non appena queste perle incontravano il calore sfrigolante, evaporavano ancora prima di riuscire a cadere.


A causa del deterioramento della copertura di vera essenza, i capelli di Lin Ming erano stati bruciacchiati.


Lin Ming tirò fuori una pietra di vera essenza dal suo anello spaziale e iniziò ad assorbire la pietra di vera essenza mentre stringeva i denti e faceva circolare la 'Formula True Primal Chaos'.


Durante una condizione così estrema, le impurità di Lin Ming cominciarono a sciogliersi lentamente...


Continuarono a diminuire sempre di più e le pietre di vera essenza furono consumate una dopo l'altra.


Nel giro di mezz'ora aveva usato una pietra di vera essenza. Era proprio come bruciare del denaro ed era qualcosa che nemmeno i giovani di grandi famiglie aristocratiche osavano fare.


Una pietra di vera essenza costava 1.000 liang d'oro; poteva essere considerata metà di un tesoro.


Il fuoco della lava nel suo corpo cominciò a diventare sempre più selvaggio. Le innumerevoli unità nel corpo di Lin Ming cominciarono a respirare all'unisono, sopprimendo le lingue di fuoco. Anche così, il ragazzo scoprì che era sempre più difficile resistere.


A questo punto stava considerando di lasciare temporaneamente la piscina di lava. Altrimenti se fosse rimasto per troppo tempo, avrebbe potuto danneggiare i suoi meridiani o anche bruciare vivo!


Ma se ne fosse andato ora, la quantità di impurità bruciate sarebbe stata ridotta di molto.


Lin Ming esitò e, in quel momento, una lingua di fuoco entrò nell'aorta vicino al cuore del ragazzo.


"Oh no!"


Lin Ming era scioccato. Se il suo cuore fosse stato danneggiato avrebbe rischiato di morire.


Iniziò a far circolare la vera essenza per fermare la fiamma, ma era troppo tardi. Il fuoco violento avanzò per il ventricolo e divampò, come se stesse cercando di creare un buco nel cuore di Lin Ming.


Ma in quel momento il Seme del Dio Blasfemo dormiente balzò fuori all'improvviso. Un'ondata di vera essenza compressa circondò istantaneamente la lingua di fuoco. Con un lieve sbuffo, la lingua di fuoco era stata divorata direttamente dal Seme del Dio Blasfemo!


"Uh?"


Lin Ming rimase stordito per un momento. Il Seme del Dio Blasfemo poteva davvero divorare il fuoco della lava?


Lin Ming sondò con la sua forza dell'anima e rimase scioccato dallo scoprire che il fuoco della lava si era integrato completamente con il Seme del Dio Blasfemo, diventando parte di esso!
                                


                                



