---
title: Capitolo 1561 - L'Esame dei Maestri di Rune Divine
pubDate: 2025-12-15T08:37:10.399Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


La gilda teneva degli esami ogni anno. Non badava a spese per reclutare individui talentuosi.


Moltissimi giovani praticanti di arti marziali sarebbero entrati in città per partecipare, sperando di ottenere il riconoscimento della gilda e ottenere il distintivo che avrebbero potuto mostrare con orgoglio al mondo.


Questi giovani non provenivano solo dalla città delle Rune Divine, ma da innumerevoli altri territori della Strada Asura. Ad esempio, Yue Qifeng e Yue Liuxing appartenevano a questa categoria.


La mattina presto prima dell'esame, Lin Ming si presentò alle porte della gilda, guardando l'insegna maestosa e pesante. Fece un respiro profondo.


Una volta che fosse diventato un maestro di rune divine registrato nella gilda, allora sarebbe stato molto più facile per lui entrare in contatto con l'assassino della Rete Celeste, Luna di Sangue. Data la sua posizione di maestro di rune divine, non sarebbe dovuto essere un problema ottenere la sezione delle Nove Stelle del Manuale del Tiranno Celeste. Inoltre Lin Ming sospettava che, nonostante Luna di Sangue possedesse la seconda metà del Manuale del Tiranno Celeste, probabilmente non gli era molto utile. Lin Ming era sicuro che nessuno a parte lui e l'Empireo Primordius avessero attivato le Nove Stelle del Palazzo del Dao.


"Finalmente ci siamo! È qui!"


Mentre Lin Ming era perso nei suoi pensieri, sentì la voce tenue di una donna. Si girò e vide una giovane con un abito da maestra di rune divine che trascinava con sé un vecchio con i capelli grigi, sembrava che avesse fretta di entrare nella gilda.


Questa giovane sembrava avere un'età simile a quella di Xiao Moxian. sotto i suoi abiti voluminosi si potevano vedere le sue curve sinuose. Era proprio una donna formosa.


Sul suo petto c'era un distintivo su cui c'era una sola runa senza nemmeno una striscia; era la placca indossata dagli apprendisti.


Il vecchio che veniva trascinato sorrise: "Perché hai così tanta fretta? L'esame non inizierà se non tra due ore e non ci sono molte persone nel campo. E gli altri vecchi non appariranno solo all'ultimo momento."


Lin Ming gettò un'occhiata verso il distintivo. C'erano sei strisce e questo indicava che era un maestro di rune divine di sesto livello!


Inoltre l'ultima striscia era decorata da tre piccole rune. Questo significava che era considerato un esperto di prima classe. Poteva essere definito un maestro di rune divine superiore!


Questo era un risultato incredibile e significava anche che la sua coltivazione probabilmente era arrivata allo stadio di Grande Re del Mondo o che comunque non era troppo lontano da questo grado.


<em>'La Strada Asura interna ha davvero molti Re del Mondo...'</em>


Lin Ming era già preparato mentalmente. La Strada Asura era il punto di raduno di ogni individuo straordinario dei 33 Cieli e questo valeva in particolare per la sezione interna. Inoltre la città delle Rune Divine era una dei centri più prosperi di questo territorio. Qui i Sacri Lord e i Lord Divino erano fin troppo comuni, e anche vedere i Re del Mondo non era così raro.


Quando questo vecchio si avvicinò alla porta, le due guardie ai lati dell'ingresso lo salutarono con rispetto, inchinandosi. Questa era la considerazione di cui godeva un maestro di rune divine di sesto livello. Anche se questo vecchio non fosse appartenuto alla gilda, questa norma non poteva essere ignorata.


Quando Lin Ming si avvicinò, non ricevette lo stesso trattamento. Le due guardie non lo guardarono nemmeno e gli permisero di entrare.


Non bisognava soddisfare dei criteri rigidi per partecipare all'esame, ma c'era una condizione da rispettare: i materiali dovevano essere preparati in anticipo dal candidato o acquistati attraverso la gilda dei maestri delle rune divine. Solo quando uno avesse superato con successo l'esame sarebbe stato rimborsato. Questo criterio era stato stabilito per impedire che qualche apprendista partecipasse senza badare al risultato che avrebbe ottenuto.


Quando Lin Ming entrò nella sala, toccò l'anello spaziale. Aveva preparato cinque serie di materiali oggi. Due erano per l'esame di primo livello e tre per l'esame di secondo livello.


Lin Ming voleva aumentare il suo grado il più presto possibile. Questo perché, anche se avesse ottenuto la sezione mancante del Manuale del Tiranno Celeste, avrebbe avuto bisogno di un'enorme quantità di materiali rari e preziosi per raffinare le medicine. E queste risorse erano impossibili da radunare a meno che uno non fosse un maestro di rune di alto livello!


Quando arrivò nella sala degli esami, c'erano già 11-12 giovani in attesa.


Lin Ming vide la giovane che aveva incontrato alle porte della gilda. Inoltre scorse Yue Liuxing e Yue Qifeng, i due fratelli che aveva incontrato non appena era entrato nella Strada Asura interna. Stavano partecipando anche loro all'esame di quest'anno.


"Eh? Lin Ming!"


"Che coincidenza incontrarti qui."


Sembrava che non fosse così tanto una coincidenza. L'ultima volta che aveva visto Yue Liuxing e Yue Qifeng erano solo degli apprendisti e ora era il momento appropriato per partecipare all'esame.


"Da quanto tempo." Lin Ming sorrise mentre li salutava.


"Lin Ming, cosa stai facendo qui?" Chiese curiosa Yue Liuxing. Non credeva che fosse venuto qui per partecipare all'esame con loro.


Lin Ming tossì con imbarazzo. Ma, proprio quando fu sul punto di rispondere, la porta di legno della sala si aprì e arrivò un altro esaminando.


Quando si girò, Lin Ming mostrò un'espressione stranamente interessata.


Anche questo nuovo candidato era una ragazza. Indossava un abito blu e i suoi capelli sembravano uno scialle che ricadeva sulle sue spalle. Il suo corpo brillava ed emanava un'aura vivace.


Tuttavia, ciò che aveva sorpreso Lin Ming non era la giovane, ma il maestro dietro di lei.  Quest'uomo era un po' basso e grassottello, dagli occhi piccoli e brillanti; assochilometriva ad un enorme topo. Questo era il vecchio Xue che Lin Ming aveva incontrato per caso nella gilda un anno fa.


Questo vecchio era stato ingannato da Lin Ming. Aveva venduto il frammento di giada dell'imperatore al prezzo di un mero pezzo di un tesoro. Nonostante non avesse notato nulla dopo, il vecchio Xue aveva pensato di poter imbrogliare di nuovo Lin Ming e accettarlo come discepolo. Alla fine aveva fallito.


<em>'Questo vecchio taccagno ha davvero accettato un'apprendista?" Lin Ming guardò la giovane splendida accanto al vecchio Xue. Nonostante fosse incredulo, chiaramente era la sua apprendista. Aveva la sensazione che i suoi studenti fossero davvero sfortunati.


Il vecchio Xue era tutto sorrisi. Dopo essere entrato, puntò lo sguardo verso un suo collega, il maestro di rune divine di sesto livello che Lin Ming aveva visto all'entrata.


"Vecchio Su, ahah, non pensavo che ti avrei visto qui oggi!"


"Eheh, è insolito sì, ma lascia che ti avverta. Oggi ho portato qui Qing Ying non per farla diventare una maestra di primo livello, ma per farle fare la prova di secondo livello! Quando arriverà il momento non maltrattarmi, ahah!"


"Oh! Che coincidenza! Ho portato anche io la mia apprendista per superare la prova di secondo livello, vero Meng Yao?" Rispose il vecchio Xue in netto contrasto. La giovane di nome Meng Yao sembrava molto più modesta. Sorrise e disse: "Maestro, mi sopravvaluta troppo. Ho solo il 30% di possibilità di riuscire a disegnare un simbolo di iscrizione di secondo livello."


30%!


Nonostante Meng Yao avesse un atteggiamento umile, il vecchio Su sussultò. L'esame sarebbe durato almeno dieci ore e durante questo periodo di tempo il candidato poteva disegnare un simbolo diverse volte. Anche se avesse fallito una volta, avrebbe avuto a disposizione un secondo e un terzo tentativo. Se aveva il 30% di possibilità di farcela, allora forse sarebbe davvero riuscita a completare l'esame.


Il vecchio Su non poté che dare un'occhiata alla sua apprendista Qing Ying. Aveva la sensazione che lei non avesse le stesse probabilità di disegnare una runa di secondo livello.


"Non si preoccupi maestro! Solo perché dice di avere il 30% di possibilità, non significa che sia vero. Vorrei vedere personalmente le sue tecniche!"


Qing Ying non era troppo ansiosa o spaventata. Il vecchio Su annuì con soddisfazione. Il vecchio Xue però si fermò all'improvviso. Non appena aveva varcato la soglia aveva iniziato a parlare con il vecchio Su e non aveva notato le altre persone nella stanza. Ma ora che le aveva viste, scoprì che c'era qualcuno che conosceva: Lin Ming, una persona che aveva tentato di spiumare, ma che era riuscita a scappare dalle sue grinfie.


"Ehi moccioso, sei qui perché..." Vedendo la postura di Lin Ming e la penna runica che teneva in mano, il vecchio Xue mostrò un'espressione piena di derisione: "Moccioso, non dirmi che sei qui per partecipare all'esame!"


Lin Ming allargò le dita e disse: "Mi dispiace ma... è il motivo per cui sono qui."


"Ahahah!" Il vecchio Xue sorrise, indicandolo con il suo dito tozzo: "Mi stai prendendo in giro, perché non hai considerato il mio suggerimento di prima e non sei diventato un mio apprendista? Se il tuo talento fosse stato troppo basso e non fossi stato adatto alle arti runiche, allora non avrei pensato di accettarti fin dall'inizio."


Lin Ming alzò le spalle con esasperazione e disse sospirando: "Non la sto davvero prendendo in giro."


Il vecchio Xue smise di ridere. Osservò Lin Ming in modo strano. Era ben consapevole che un anno fa Lin Ming non sapeva nulla di arti runiche. E ora il giovane voleva superare l'esame. Sembrava che gli piacesse proprio sprecare soldi.


Beh, quel che è fatto è fatto. Erano i materiali e i soldi di Lin Ming dopotutto, quindi non poteva farci nulla.


"Beh, continua a pensarci. Credo che sarebbe meglio se tu diventassi mio apprendista." 'Consigliò di nuovo il vecchio Xue.


Lin Ming rispose: "Il suo prezzo è troppo alto. Non posso permettermi un lusso del genere."


Mentre parlava, gettò un'occhiata verso Meng Yao. Questa giovane chiaramente era la migliore apprendista del vecchio Xue, una persona che forse avrebbe ereditato tutte le sue tecniche in futuro. Altrimenti sarebbe stato impossibile che qualcuno come il vecchio Xue l'accompagnasse qui per l'esame.


Era difficile dire cosa ci fosse di così speciale in questa giovane tanto da impressionare un taccagno del genere.


Dopo aver ascoltato la conversazione, il vecchio Su rise: "Vecchio Xue, cosa stai facendo? Cerchi di imbrogliare un membro della giovane generazione per soldi!"


Il vecchio Su naturalmente non si sarebbe lasciato scappare l'occasione di deridere il suo compare. Tuttavia il vecchio Xue era sfacciato e aggiunse: "Tutto ha un suo costo. Se oso offrire un prezzo del genere, naturalmente sono sicuro del mio valore. Ragazzo, se non mi credi, allora puoi venire a studiare con me. Garantisco che sarà molto più veloce che studiare da solo."


Il vecchio Xue sporse il petto mentre lo garantiva. Ma, proprio quando fu sul punto di dire qualcos'altro, le porte della sala si riaprirono ed entrò un altro talentuoso esaminando.


Era un giovane spirita che sembrava avere appena vent'anni. Camminava a grandi passi, il suo sguardo era brillante e non era accompagnato da un maestro. Era venuto da solo!
                                


                                



