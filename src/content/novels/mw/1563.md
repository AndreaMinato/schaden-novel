---
title: Capitolo 1563 - L'esame inizia
pubDate: 2025-12-15T08:37:10.400Z
tags:
    - mw
---


<del datetime="2020-07-03T20:31:54+00:00">Capitolo sponsorizzato, ringraziamo Federico!
10 in coda (Federico), 0/5 donazione</em></del>


Capitolo regolare di sabato in anticipo per sbaglio!


edit: lol la sponsorizzazione era per Martial God Asura e non per Martial World, scusatemi XD


Lin Ming aveva accompagnato l'Empireo Nebbia Divina per sette anni nella Valle della Morte Tragica. Durante questo periodo di tempo, lo spirita non aveva parlato quasi mai del suo passato. Lin Ming aveva solo chiesto quanto era rimasto bloccato nella Valle della Morte Tragica e lui aveva risposto con una cifra approssimativa, 35 milioni di anni.


Lo scorrere del tempo nella Valle della Morte Tragica era dieci volte più rapido rispetto all'esterno. Questo significava che 35 milioni di anni nella Valle della Morte Tragica equivalevano a 3,5 milioni di anni all'esterno, una cifra che corrispondeva ai 3,47 milioni di anni di cui aveva parlato Qin Yi!


Era inevitabile che avesse formato alcune connessioni.


La spiegazione più probabile era che in passato, quando Vuoto Divino aveva cercato di uccidere suo fratello, era stato per competere per diventare una Vera Divinità! O, stavano lottando per qualche tipo di oggetto che avrebbe permesso ad uno di loro di avanzare allo stadio successivo, come delle pillole, artefatti e così via!


E alla fine, Vuoto Divino aveva vinto. Dopo che era diventato una Vera Divinità, aveva costretto Nebbia Divina a rifugiarsi nella Valle della Morte Tragica.


Lin Ming aveva pensato che fosse strano. I due empirei erano fratelli dopotutto. Se fossero stati disposti a sostenersi a vicenda, allora avrebbero potuto davvero dominare il mondo incontrastati. Così, cosa li aveva spinti a diventare nemici?


Se il modo per diventare una Vera Divinità fosse stato il motivo per cui avevano lottato all'ultimo sangue, allora sarebbe stato facile da spiegare!


Il regno di Vera Divinità era fin troppo allettante per un Empireo! Perfino Sogno Divino, Primordius, Genesi Diabolica, erano disposti a pagare un caro prezzo per raggiungere quello stadio.


L'Empirea Sogno Divino aveva diviso il suo spirito primordiale. L'Empireo Primordius era tornato nella sua terra natìa e aveva scoperto il suo Samsara del Dao Celeste. L'Empireo Genesi Diabolica si era alleato con i saggi per tradire l'umanità. Avevano fatto tutto questo per raggiungere lo stadio di Vera Divinità!


Inoltre, a Lin Ming non tornava un dettaglio. L'Empireo Nebbia Divina e il grande imperatore Vuoto Divino avevano un livello di talento simile e le loro condizioni di coltivazione dello stesso tipo. Così perché Vuoto Divino era arrivato allo stadio della Vera Divinità mentre Nebbia divina era rimasto al picco dello stadio di Empireo? Quando un Empireo era avanzato allo stadio di Vera Divinità, un livello completamente diverso.


Pensandoci, diversi milioni di anni fa, i due fratelli dovevano aver ottenuto per caso l'opportunità di diventare una Vera Divinità. Ma questo tesoro poteva aiutare solo uno di loro a realizzare i suoi sogni. E per questa occasione, Vuoto Divino aveva attaccato Nebbia Divina. In tal caso, tutto aveva un senso!


"Così in origine... il motivo per cui Nebbia Divina è finito nella Valle della Morte Tragica è per un'occasione per diventare Vera Divinità!"


Lin Ming sospirò con emozione. Milioni di anni fa, l'Empireo Nebbia Divina era nel fiore dei suoi anni. Poteva essere definito una figura eroica e audace che aveva avuto un'occasione per diventare una Vera Divinità. Se avesse avuto successo, allora le sue prospettive sarebbero state illimitate e il suo nome sarebbe stato preservato negli annali della storia.


Ma nessuno poteva prevedere il futuro. Alla fine Nebbia Divina era stato danneggiato da suo fratello e aveva perso la sua occasione di diventare una Vera Divinità. Poi era rimasto intrappolato nella Valle della Morte Tragica per decine di milioni di anni mentre esauriva lentamente le forze fino alla morte!


Questa esperienza orribile era stata descritta dall'Empireo Nebbia Divina con una sola parola: ostilità. Non era stato disposto a parlare del suo passato perché non voleva riviverlo. Chissà quanta miseria e tristezza aveva provato!


Lin Ming aveva giurato che se ne fosse stato capace, avrebbe cercato giustizia per l'Empireo!


Mentre Lin Ming era assorto, diversi responsabili vestiti di rosso entrarono nella sala degli esami. Tra di essi c'era un vecchio vestito di bianco.


Queste persone erano tutti giudici di questo esame.


Il vecchio con l'abito bianco era un Anziano della Gilda dei maestri di rune divine. Durante ogni esame per i maestri di rune divine, la gilda avrebbe incaricato un Anziano di gestirla, anche se avessero solo messo alla prova nuove reclute.


Insieme ai vecchi Xue e Su, c'erano tre maestri di rune divine esperti presenti.


Quando l'anziano vestito di bianco entrò, il vecchio Xue gli mandò una trasmissione del suono per informarlo della situazione. Dopo che la sentì, il responsabile guardò sorpreso Qin Yi: "Non vedo l'ora di assistere alla sua prova Qin Yi!"


Il vecchio vestito di bianco non nascose il suo apprezzamento nei confronti di Qin Yi. Naturalmente non ignorò gli altri membri della giovane generazione qui. Gettò un'occhiata veloce verso tutte le persone nella sala e disse: "Anche voi, non vedo l'ora di assistere alle vostre prove. Se possibile, spero che possiate diventare tutti maestri di rune divine. Naturalmente... visto che l'esame è considerevolmente severo, le possibilità che accada non sono troppo alte. Ogni anno, pochissimi superano l'esame. Forse quest'anno emergeranno buoni talenti..."


Mentre parlava, il vecchio scorse con lo sguardo Qin Yi, Meng Yao e Qing Ying. I tre erano le stelle di quest'anno.


Tra i tre, Qing Ying e Meng Yao sembravano piene di sicurezza, impazienti di iniziare. Qin Yi invece pareva indifferente, come se non gli importasse troppo.


"Qing Ying, calma la tua mente e mostra le tue normali capacità."


Disse il vecchio Xue alla sua apprendista, alzando i pollici in su. Nonostante questo vecchio fosse taccagno con gli altri e in particolare voleva in particolare approfittarsi di Lin Ming, in effetti era davvero buono con i suoi apprendisti.


Dopo aver parlato a Meng Yao, il vecchio Xue si girò verso Lin Ming. Rise e poi disse: "Ci sei anche tu ragazzo. Puoi farcela! Anche se sei qui per creare un po' di trambusto, dovresti fare del tuo meglio per causare guai. Altrimenti non sprecherai il nostro tempo, ma anche il tuo."


Disse il vecchio Xue, tutto sorrisi. Lin Ming sorrise e annuì in risposta. Lin Ming era impressionato favorevolmente da questo tipo grassottello che assochilometriva ad un topo. Questo vecchio non era affatto cattivo. Se avesse cooperato con una persona del genere in un mistico regno letale, nonostante si sarebbe approfittata un po' di lui, almeno non avrebbe dovuto preoccuparsi di essere pugnalato alle spalle.


Ora che l'Anziano era arrivato di fronte al palco, l'esame stava per iniziare.


Lin Ming gettò un'occhiata verso Qin Yi e prese la sua penna di rune. Nonostante l'incontro con Qin Yi fosse stato un po' sorprendente per Lin Ming, era un piccolo interludio che doveva prendere sul serio.


Qin Yin non aveva ancora raccolto la penna invece, sembrava che fosse solo uno spettatore. La sua sicurezza sembrava impareggiabile.


"Durante questo esame non ci saranno limiti al numero di fallimenti permessi. Se potete completare un solo simbolo runico di primo livello entro dieci ore, allora avrete superato la prova. L'esame inizia ora!"


Annunciò con calma l'Anziano vestito di bianco. Nonostante avesse detto che non c'erano limiti al numero di fallimenti, i soldi per i materiali dovevano essere forniti dal candidato. Nessuno sarebbe stato disposto a sprecare i suoi materiali con noncuranza. Inoltre un maestro di rune divine di basso livello poteva completare al massimo tre simboli di rune divine in dieci ore. In altre parole, se avesse fallito tre volte, allora praticamente non avrebbe potuto superare l'esame.


Quando la prova iniziò, molti candidati iniziarono rapidamente ad usare la loro forza spirituale per processare i materiali. Poi usarono il succo dei materiale per caricare le loro penne runiche e iniziarono a disegnare numerose rune divine complesse.


Lin Ming non faceva eccezione. Il simbolo di rune divine che aveva scelto stavolta era il Simbolo Potente.


Nonostante questo nome sembrasse maestoso, rappresentava un ricordo indimenticabile per Lin Ming.


Quando aveva 15 anni, aveva cercato di trovare lavoro ovunque per pagarsi le risorse di coltivazione. Era stato allora che aveva trovato il Cubo Magico. Dopo averlo ottenuto, aveva ereditato i ricordi di un maestro di iscrizioni. Il primo simbolo che aveva tracciato era la Runa Potente.


Naturalmente quella Runa Potente e il simbolo della Strada Asura erano completamente diversi. La Runa Potente faceva parte delle arti delle rune divine ed era decine di migliaia di volte più forte. In passato, la Runa Potente che Lin Ming aveva creato era stata solo il simbolo di iscrizione di livello più basso.


Anche così, per il Lin Ming di allora, aveva esaurito quasi tutti i suoi soldi per comprare i materiali per creare la Runa Potente.


Per risparmiare i materiali, non era stato disposto a tracciare le Rune Potenti usando risorse. Invece aveva usato la sua vera essenza per creare la Runa Potente. Si era allenato per molti giorni e notti, fallendo innumerevoli volte mentre esauriva ripetutamente l'energia della sua anima divina.


In questa sorta di ambiente infernale, Lin Ming si era dovuto sforzare moltissimo prima di riuscire a disegnare con successo la Runa Potente. Ma anche vendere la sua opera era stato difficoltoso.


Nessuno era riuscito a valutare la qualità del suo lavoro. Lin Ming era andato in diversi negozi dov'era stato rifiutato molte volte. Infine, aveva dovuto vendere le Rune Potenti in conto visione. Il prezzo era così basso che sembrava che fosse stato disegnato da un apprendista. Allora aveva incontrato la sua vecchia fiamma Lan Yunyue. Lo aveva guardato con una tristezza inappropriata per un'estranea.


Quando ci ripensò, Lin Ming rallentò i movimenti delle sue mani. Sembrava che la scena di decine di anni fa quando aveva disegnato la Runa Potente si stesse ripetendo nella sua mente. Si ricordò come aveva superato quei momenti difficili, accumulando sempre più gloria. Si commosse solo a pensarci.


Mentre Lin Ming era immerso nel processo, ogni tratto che faceva era pieno di sincerità.


E, ad un lato della sala, qualcuno stava fissando Lin Ming. Era il vecchio Xue.


Il vecchio Xue era tutto sorrisi. Voleva vedere che trucchi avrebbe provato ad usare Lin Ming. Ma quando il giovane iniziò a disegnare la Runa Potente, la sua espressione felice si irrigidì, rimpiazzata da uno stupore crescente.


Per lui era impossibile diventare un maestro di rune divine senza impiegare almeno decine di anni di duro lavoro. E questo con l'aiuto di un maestro.


Naturalmente, se uno fosse stato un talento incredibile e fosse stato accompagnato da un maestro, allora diventare un maestro di rune divine in dieci anni non sarebbe stato affatto un problema.


Ad esempio, Qin Yi aveva praticato le arti runiche solo per quindici anni. E, dai suoi movimenti, era ad un livello superiore ad un maestro di rune divine di primo grado.


Tuttavia, non importava quanto fosse assurdo il talento di una persona, il vecchio Xue non credeva che Lin Ming avrebbe potuto imparare onestamente a disegnare un simbolo runico nell'arco di un solo anno. Nonostante i movimenti di Lin Ming fossero lenti, erano fermi ed esatti!


Si poteva dire che le sue fondamenta fossero solide.


Questo era particolarmente sbalorditivo perché Lin Ming era un praticante di arti marziali umano!


<em>'Questo ragazzo... come si è allenato? È già entrato in contatto con le arti runiche un anno fa e stava solo fingendo?'</em>


Mentre ci stava pensando, il vecchio Xue non pensò che Lin Ming avrebbe fatto qualcosa di puerile e inutile come ingannarlo. Allora non c'era motivo di fingere. Dopotutto Lin Ming non era un bambino.


"Che abbia avuto qualche incontro fortunato? O forse ha ricevuto la guida di un qualche maestro famoso?"


Il vecchio Xue stava ignorando completamente la sua apprendista Meng Yao. Era concentrato completamente su Lin Ming mentre osservava con attenzione i suoi movimenti. Se Lin Ming avesse potuto mantenere questo stato, allora forse sarebbe riuscito a completare un simbolo di rune divine!


Naturalmente era troppo presto per fare ipotesi ora. I movimenti di Lin Ming non erano veloci e completare un solo simbolo runico richiedeva la formazione di centinaia e di migliaia di piccoli simboli. Un solo errore avrebbe potuto farlo fallire!


Tuttavia, anche se Lin Ming avesse fallito, sarebbe stato comunque un talento terrificante agli occhi del vecchio Xue. Se avesse potuto mantenere questo livello, allora Lin Ming sarebbe riuscito a diventare un maestro di rune divine nell'arco di due anni. Entro sei o sei anni sarebbe potuto diventare un maestro di rune divine di secondo livello. In dieci anni, forse sarebbe perfino riuscito ad arrivare al terzo grado!


Questa era la velocità di un genio mostruoso!
                                


                                



