---
title: Capitolo 1567 – Terza Sezione
pubDate: 2025-12-15T08:37:10.400Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Il Dao Celeste Asura era vasto e sconfinato, incredibilmente complesso e difficile da comprendere. Disporre le piccole rune nel Dao Celeste Asura era l'essenza delle arti runiche!


Le prime due parti erano simili alle tecniche di iscrizione. Molti maestri di rune avevano studiato questo campo per centinaia e migliaia di anni e avevano raggiunto il dodicesimo livello in quest'area.


Solo nella gilda, c'erano diversi maestri di iscrizioni di dodicesimo livello.


Tuttavia questi esperti erano al massimo maestri di rune di settimo livello; e alcuni erano perfino ad un grado più basso. Se uno avesse dovuto spiegare il motivo di questo divario, avrebbe pensato a quanto era difficile comprendere il Dao Celeste Asura. Era semplicemente impossibile padroneggiare la terza sezione delle arti runiche.


C'erano innumerevoli grandi maestri che avevano studiato il Dao Celeste Asura per tutta la vita. Queste erano le leggi che controllavano ogni cosa nella Strada Asura, un mondo parallelo ai 33 Cieli. In termini di complessità, erano alla pari con i 33 Cieli!


Era come un universo indipendente. Si poteva immaginare quanto fossero potenti queste leggi!


In realtà, anche i maestri di rune divine di settimo livello erano estremamente rari nella Strada Asura. Queste figure potevano diventare presidenti della gilda dei maestri di rune. Una figura del genere poteva diventare il presidente della gilda dei maestri di rune divine. Una persona simile doveva praticamente avere la coltivazione al livello di un Empireo!


Solo un Empireo poteva contare sulla potenza della Legge del Dao Celeste Asura, era soltanto un prestito. Nonostante un Empireo fosse un'esistenza che aveva sperimentato la tribolazione e poteva essere alla pari con il Dao Celeste, in realtà occupava un punto quasi infinitesimale del piano. Inoltre questo accadeva solo quando creava una potenza trascendente. Solo questo permetteva un Empireo di stare allo stesso livello del Dao Celeste.


Era semplicemente possibile eguagliare le Leggi del Dao Celeste. Figuriamoci un Empireo, nemmeno una Vera Divinità poteva comprendere tutte le leggi del Dao Celeste in un universo!


Per quanto riguardava i giovani praticante di arti marziali che avevano studiato le arti runiche solo per cento anni e non erano nemmeno Sacri Lord, voler prendere in prestito le Leggi del Dao Celeste Asura era troppo, non importava quanto fosse grande il loro talento. Anche se Qing Ying e Meng Yao erano grandi talenti, avrebbero dovuto procedere con estrema cautela mentre completavano la terza fase del simbolo. E anche se avessero concentrato tutta la loro attenzione sul processo, ci sarebbero state molte possibilità di fallire.


Qin Yi gettò un'occhiata verso Qing Ying e Meng Yao, le sue labbra si incurvarono per formare un sorriso. La terza fase delle arti runiche era quella in cui era più sicuro!


L'essenza delle arti runiche era di unire il Dao Celeste Asura alle tecniche di iscrizione.


In un certo senso, queste rune derivavano dal Dao Celeste Asura.


La Strada Asura non poteva essere separata dalle sue rune. Che fossero rune divine o di energia origin, erano l'incarnazione delle leggi di questo piano.


In termini di tecniche di iscrizione, il Regno del Vuoto Divino da cui proveniva Qin Yi non poteva essere paragonato alla gilda.


Ma per quanto riguardava la comprensione del Dao Celeste Asura, il regno governato da una Vera Divinità superava la gilda!


Contava così tanto su questo aspetto che il regno di Vuoto Divino osava dire che non sarebbero stati inferiori alla gilda in termini di arti runiche.


E questa era la verità. Il maestro di rune divine che aveva istruito Qin Yi poteva essere paragonato al presidente della gilda in quanto ad abilità.


Questo dimostrava quanto era importante la terza sezione.


Così Qin Yi non era preoccupato così tanto dall'esame di secondo livello. Questo era semplicemente un modo per dimostrare la sua forza.


"Siete pronti?" Chiese l'Anziano dal vestito bianco. Qing Ying e Meng Yao erano un po' nervose, mentre Qin Yi era calmo e composto. Una penna runica balzò nelle sue mani, vorticando sopra le sue dita come se fosse dotata di coscienza propria. La penna cristallina sembrava riflettere una luce brillante.


Qin Yi aveva finalmente raccolto la penna. Senza dubbio questo oggetto era un tesoro inestimabile.


Gli altri guardarono l'ultimo partecipante un po' di sbieco. Lo videro posare silenziosamente i suoi materiali e iniziare a disporli sul tavolo. Questo tipo aveva davvero sorpreso l'Anziano vestito di bianco. Un umano e anche giovane, aveva deciso di partecipare all'esame di secondo livello. Era proprio un evento incredibile.


L'Anziano vestito di bianco si toccò il mento e osservò Lin Ming per un altro secondo per poi guardare altrove.


"Allora... dichiaro l'inizio dell'esame!"


Il tempo in cui si sarebbe svolto sarebbe stato dieci ore, proprio come il primo!


Un simbolo di secondo livello naturalmente avrebbe richiesto molto più tempo rispetto al primo. Dare lo stesso limite di dieci ore era praticamente come aumentare la difficoltà della prova.


Quando l'esame iniziò, Qing Ying e Meng Yao iniziarono a trattare con ansia i loro materiali. Da ciò che avevano radunato, si poteva capire quale runa avevano deciso di creare. Il simbolo che avevano scelto era il Tocco Divino.


La funzione di questo simbolo era di tramutare la pietra in oro. Questo simbolo era praticamente inutile e per lo più uno spreco di risorse, ma i maestri di rune divine lo tenevano in grande considerazione perché solo le loro arti erano capaci di farlo. Senza di esse, perfino un Empireo non ci sarebbe riuscito.


Quindi, nonostante fosse un simbolo inutile, mostrava chiaramente il fascino delle arti runiche!


E per quanto riguardava il motivo per cui Qing Ying e Meng Yao avevano scelto il Tocco Divino, era perché questo simbolo era considerato relativamente facile e le loro possibilità di avere successo sarebbero state un po' più alte.


Per quanto riguardava Qin Yi, aveva scelto il Cuore della <a href="https://www.google.com/search?q=%E9%BC%8E&sxsrf=ALeKk01J1Efwu5SN1Fgvuz9Z16hbm1lF5A:1592692773706&source=lnms&tbm=isch&sa=X&ved=2ahUKEwjQ8oz4upHqAhWQs4sKHXUWA4gQ_AUoAXoECBAQAw&biw=770&bih=769">Fornace</a> Medicinale. Questo era un simbolo per pillole, poteva aumentarne l'efficacia ed era considerato di medio-alto grado tra le rune divine di secondo livello.


Lin Ming invece scelse il simbolo del Supporto della Pillola. Anche questo era per i medicinali, poteva aumentare l'efficacia di una pillola ed era considerato di grado medio-alto tra i simboli di secondo livello.


Nonostante il suo nome fosse un po' semplice e grezzo, era ancora più difficile da tracciare del Cuore della Fornace Medicinale.


"Divertente!"


Qin Yi sorrise quando vide che Lin Ming aveva scelto un simbolo così difficile.


Credeva che avrebbe scelto la runa più difficile. Gli altri apprendisti probabilmente non avrebbero avuto nemmeno il coraggio di partecipare all'esame, figuriamoci scegliere un simbolo così difficile come il Supporto della Pillola.


Ma Lin Ming aveva fatto questa scelta ed era anche un umano.


<em>'Questo moccioso, è davvero capace di farlo? O sa che non può superare l'esame e sta solo cercando di fare scena?'</em> Una luce divertita trapelò dallo sguardo di Qin Yin. Voleva vedere cosa avrebbe fatto Lin Ming e fino a che punto sarebbe arrivato.


Non fu solo Qin Yi a notare Lin Ming, ma anche l'Anziano con l'abito bianco si toccò il mento con sorpresa. Poche persone sceglievano un simbolo simile quando dovevano affrontare il secondo esame. Eppure Lin Ming aveva fatto questa scelta nonostante fosse un umano, fosse sconosciuto e non provenisse da una famiglia importante.


Per quanto riguardava i vecchi Xue e Su, erano già senza parole. Questo Lin Ming non era un idiota e non era venuto qui per causare scompiglio. Invece aveva davvero intenzione di partecipare all'esame di secondo livello. E se avesse osato scegliere il simbolo del Supporto della Pillola...


"Vecchio Xue, non credi che riuscirà davvero a disegnare il Supporto delle Pillole, vero...?"


"Non lo so... non chiederlo a me. All'inizio pensavo che il talento di questo ragazzo fosse inferiore a quello di Qing Ying e Meng Yao. Non sono riuscito a capire quanto fosse capace durante il primo esame, ma dopo aver saputo della sua età scheletrica, non oso ancora dare giudizi affrettati. È semplicemente un genio mostruoso!"


Lin Ming non prestò attenzione agli altri. Continuò lentamente a processare i materiali con costanza. I suoi movimenti erano privi di difetti e la penna runica nelle sue mani era come una catena di ferro che attraversava un lago, era semplicemente inarrestabile.


Il motivo per cui Lin Ming aveva scelto il Supporto della Pillola era perché il simbolo era molto prezioso e l'avrebbe potuto vendere dopo averlo tracciato. Al momento poteva sopportare queste perdite di soldi, ma non poteva continuare a spendere senza guadagnare nulla. Prima o poi avrebbe dovuto capire come compensare queste spese.


Un simbolo runico come il Tocco Divino era formato da materiali costosi e non poteva essere nemmeno venduto. Lin Ming naturalmente non avrebbe scelto un simbolo runico così inutile.


Il trattamento dei materiali e la creazione delle piccole rune di un simbolo di secondo livello era un processo lievemente più difficile rispetto ad un simbolo di primo livello. Ma per Lin Ming non era affatto difficile.


Quando Lin Ming, Qing Ying e Meng Yao si misero all'opera, Qin Yi non iniziò immediatamente. Invece incrociò le mani dietro la schiena e iniziò ad osservare tutti gli altri, specialmente Lin Ming.


Quando vide le tecniche di Lin Ming, rimase un po' sbalordito.


<em>'Questo ragazzo, non credevo che fosse così abile prima; chi si sarebbe immaginato che avrebbe avuto un pizzico di bravura. Tuttavia la velocità e l'esperienza della sua tecnica è ancora carente in confronto alla mia. Inoltre il punto chiave è la terza sezione. Sotto questo aspetto, il Tocco Divino è molto più semplice, ma hai deciso di tracciare il Supporto della Pillola che è molto più difficile. Voglio vedere come completerai la terza fase... naturalmente a patto che tu possa resistere fino a quel punto...'</em>


Qin Yi sorrise e iniziò a muoversi.


Se Qin Yi avesse voluto guardare la terza fase di Lin Ming, allora avrebbe dovuto finire di tracciare il suo simbolo prima che il giovane iniziasse a completare la terza sezione. Dopotutto, al suo livello era impossibile per lui disegnare il suo simbolo e nel frattempo guardare qualcun altro.


Questo non sarebbe stato un problema secondo Qin Yi. Era considerevolmente più veloce rispetto a Lin Ming.


Ogni sorta di materiale volò nell'aria dove fu diviso e trattato dalla forza spirituale di Qin Yi. Poi il giovane estrasse il succo di questi materiali con la sua penna runica, formando brillanti linee colorate a mezz'aria. Era uno spettacolo estremamente incantevole.


"Questo Qin Yi è davvero impetuoso..."


Lodò ad alta voce un responsabile. Anche l'Anziano con l'abito bianco annuì in segno di riconoscimento. Qin Yi era riuscito a mantenere una tecnica così fluida anche per un simbolo di secondo livello. Non sarebbe stato difficile per lui formare il corpo principale del simbolo. La parte cruciale dell'esame, quella più difficile, sarebbe stata quella finale, la terza sezione. Tutto sarebbe dipeso da come Qin Yi avesse fuso il Dao Celeste Asura con il simbolo runico.


L'Anziano vestito di bianco sospirò mentre pensava: <em>'La terza sezione del Regno del Vuoto Divino è stata sempre superiore alla nostra. Questo perché hanno le eredità riguardo al Dao Celeste Asura...'</em>
                                


                                



