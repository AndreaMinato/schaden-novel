---
title: Capitolo 157 - Essenza di Fuoco
pubDate: 2025-10-16T07:28:18.442Z
tags:
    - mw
---


Capitolo Sponsorizzato da Shadow978
-Schadenfreude


<em>Non dirmi che...</em>


Lin Ming provò ad introdurre un'altra lingua di fuoco nel suo cuore e anche questa fu divorata dal Seme del Dio Blasfemo!


Lin Ming ne comprese vagamente il motivo. La funzione del Seme del Dio Blasfemo era di accumulare energia e comprimere la vera essenza.


Anche il fuoco della lava era un tipo di energia, quindi era stato direttamente divorato.


Lin Ming sondò con cautela con la sua forza dell'anima e scoprì che dopo aver ingoiato le due lingue di fuoco, il Seme del Dio Blasfemo sembrava respirare. Il respiro era molto debole, quasi impercettibile, ma sembrava come se... il Seme del Dio Blasfemo stesse crescendo!


Lin Ming ne fu piacevolmente sorpreso.


Non credeva che avrebbe trovato un modo per coltivare il Seme del Dio Blasfemo per caso. Tuttavia se fosse continuato a crescere cosa sarebbe successo?


Questa domanda preoccupò un po' Lin Ming.


Secondo i ricordi del potente anziano, aveva scoperto il manuale della 'Forza del Dio Blasfemo' in un'antica rovina del Regno degli Dei.
Era possibile che questa tecnica segreta fossero le ultime vestigia lasciate da un dio.


Quando il potente anziano l'aveva scoperto era già stato sigillato per decine di migliaia di anni!


Dopo che l'anziano aveva ottenuto questa tecnica misteriosa, l'aveva nascosta scrupolosamente e non aveva rivelato la minima traccia di questo segreto. La 'Forza del Dio Blasfemo' era assolutamente unica nell'intero Regno degli Dei; solo quel potente anziano ne era a conoscenza.


Quello era il motivo per cui l'esperto credeva che la 'Forza del Dio Blasfemo' fosse la più preziosa tra tutte le tecniche arcane del Regno degli Dei. Perfino il 'Roc Dorato che Squarcia il Vuoto' era inferiore!


Tuttavia quell'anziano aveva coltivato soltanto la 'Forza del Dio Blasfemo' fino al terzo strato e poi aveva seguito Tian Mingzi nelle sacre terre Verdant Feather per rubare il Cubo Magico Divino Cristallo. 
Alla fine, non solo non era riuscito ad ottenere ciò che voleva, ma era morto nel tentativo e la sua anima era stata fatta a pezzi per poi essere sigillata nel Cubo Magico.


Da quando l'anziano aveva trovato la 'Forza del Dio Blasfemo' fino al momento in cui era morto erano passati solo una decina di anni circa.


In quel periodo l'esperto l'aveva coltivata considerandola una sorta di tecnica di supporto; non aveva compreso i misteri del Seme del Dio Blasfemo. Non sapeva che avrebbe potuto divorare del fuoco, né aveva mai pensato ad una cosa del genere.


Se non fosse stato per un colpo di fortuna, nemmeno Lin Ming  sarebbe riuscito a scoprire una funzione così misteriosa.


Il Seme del Dio Blasfemo continuò a divorare il fuoco della lava. All'inizio Lin Ming aveva introdotto solo una piccola quantità di fiamme, ma poi cominciò a mandarne un'enorme quantità.
Il Seme del Dio Blasfemo non ne rifiutò nemmeno una scintilla e le accolse caldamente.


Il fuoco della lava era opprimente e tirannico, ma il Seme del Dio Blasfemo lo era ancora di più. Per quanto le lingue di fuoco cercassero di lottare, non potevano sfuggire alle catene di vera essenza del Seme del Dio Blasfemo.


Il seme continuò a fondersi con la lava per cinque o sei ore. Lin Ming non sapeva quanta lava avesse divorato, ma aveva la sensazione che la temperatura del magma attorno fosse calata.


Il Seme del Dio Blasfemo era cresciuto. All'inizio era delle dimensioni di un chicco di riso, ma ora era grosso quanto un <a href="https://www.google.it/search?q=fagiolo+mungo&rlz=1C1AOHY_enIT708IT708&source=lnms&tbm=isch&sa=X&ved=0ahUKEwjDgfvv9pnSAhWLJMAKHV41CI0Q_AUICCgB&biw=1024&bih=683#imgrc=DaoG9TZZyYD1hM:" target="_blank" rel="noopener noreferrer">fagiolo mungo</a>.


Poco alla volta una lingua di fuoco scarlatta cominciò a fluttuare attorno al Seme del Dio Blasfemo, che era soffuso da una luce color rubino.


Una piccola scintilla emerse da un lato del Seme del Dio Blasfemo e iniziò a circolare attorno ad essa. Se Lin Ming non avesse osservato con attenzione non l'avrebbe notata.


"Questa è.... Essenza di Fuoco?"


Lin Ming era scioccato. Il fuoco possedeva un'anima, finché fosse stato capace di esistere per molto tempo in un posto remoto, era possibile che avrebbe dato alla luce un'Essenza di Fuoco.


Ad esempio nelle profondità della piscina di magna, poteva nascere dell'Essenza di Fuoco. O in un posto dove lo Yin e lo Yang si intersecavano, sarebbe potuta nascere un'Essenza Ghiacciofuoco.


La differenza tra una normale fiamme e la sua Essenza di Fuoco era che il primo aveva bisogno di materiale per bruciare, mentre l'Essenza di Fuoco era eterna. Poteva essere usata come una miccia per creare tempeste di fiamme che avrebbero incenerito una foresta. Non importava quanto fuoco creasse, l'Essenza di Fuoco non si sarebbe indebolita.


Questo era il motivo per cui alcuni alchimisti e raffinatori avrebbero viaggiato per il mondo fino ai più remoti e pericolosi sotterranei per cercarle. Avrebbero fatto di tutto per poter ottenere un'Essenza di Fuoco.


Lin Ming non avrebbe mai pensato che sarebbe nata un'Essenza di Fuoco nel suo cuore. Comunque sembrava la più debole in assoluto. Era solo delle dimensioni di una scintilla ed era nata da lava di basso livello. Non aveva idea di dove sarebbe potuto andare per cercare delle fiamme di alto livello.


Ma Lin Ming non la sottovalutò. Se il Seme del Dio Blasfemo potesse divorare sempre più tipi di fiamme, allora l'Essenza di Fuoco sarebbe cambiata di conseguenza?


Lin Ming continuò a introdurre delle lingue di fuoco nel suo corpo per vedere se il Seme del Dio Blasfemo le avrebbe assorbite di nuovo. Ma stavolta scoprì che venivano solo compresse attorno al seme e non si fondevano più con l'Essenza di Fuoco.


Sembrava che il Seme del Dio Blasfemo fosse saturo.


Forse l'energia della lava era troppo debole e non poteva soddisfare i requisiti per la crescita del Seme del Dio Blasfemo.


Al momento il Seme non solo conteneva della vera essenza compressa, ma anche del fuoco. Era come una botticella di polvere da sparo che possedeva un'enorme energia esplosiva.


"Che energia ricca, ma se venisse rilasciata allora..." Lin Ming era un po' teso.


Il Seme del Dio Blasfemo poteva condensare energia, con tutta questa forza compressa nel suo corpo, naturalmente Lin Ming sarebbe stato nervoso.


Il ragazzo si consolò. Dato che questa era un'antica tecnica segreta lasciata in qualche antica rovina del Regno degli Dei, era improbabile che esplodesse all'improvviso... vero?


In quel momento Lin Ming si sollevò di scatto. "Se il Seme del Dio Blasfemo può ingoiare del fuoco, potrebbe divorare altre forme di energia, come il... fulmine?"


Ora che sapeva di questa possibilità sul volto di Lin Ming comparve un'espressione strana. Delle sette maggiori formazioni ce n'era anche una di tipo fulmine; la Valle del Tuono. Se voleva assorbire il potere del fulmine, allora si sarebbe dovuto recare lì.


Ma... aveva già compresso così tanta energia di fuoco. Se avesse assorbito anche il potere del fulmine, allora...


Lin Ming non poté non deglutire. Il fulmine e il fuoco erano entrambi tipi di energie violente. Se fossero stati combinati sarebbero potuti esplodere. Dato che il Seme del Dio Blasfemo era nel cuore di Lin Ming, se fosse capitato un incidente non sarebbe stato uno scherzo!


Lin Ming temeva questa possibilità, ma non poté resistere alla tentazione.


Questa tecnica formidabile era unica nell'intero Regno degli Dei!


Inoltre sembrava avere un potenziale illimitato.
Se avesse potuto assorbire la lava e condensarla in Essenza di Fuoco, allora cosa sarebbe accaduto se avesse assorbito del Fulmine?


Con una forza così potente a portata di mano, come poteva non esserne tentato?


<em>'La 'Forza del Dio Blasfemo' è una tecnica segreta lasciata dietro da un antico dio e ha molte più funzioni di quanto credesse quel potente anziano del Regno degli Dei. È un peccato che fosse morto troppo presto, così non è riuscito a studiarlo ulteriormente e ora devo analizzarlo io.'</em>


Nonostante il potenziale della 'Forza del Dio Blasfemo' fosse allettante, se Lin Ming fosse morto allora per lui sarebbe stato inutile. Pensando a questo decise di provare la Valle del Tuono.


..................


La Montagna Zhou si estendeva per diverse centinaia di chilometri. Aveva numerose gole e picchi pericolosamente ripidi. Ad una distanza non troppo lontana dal Palazzo delle sette arti, c'era un palazzo con il <a href="https://www.google.it/search?q=%E7%90%89%E7%92%83%E7%93%A6&rlz=1C1AOHY_enIT708IT708&source=lnms&tbm=isch&sa=X&ved=0ahUKEwjZ7O6l_JnSAhVBmSwKHbGBBPwQ_AUICCgB&biw=1024&bih=683" target="_blank" rel="noopener noreferrer">tetto dalle tegole smaltate</a> posizionato al di sopra del picco.


Il palazzo non era eccessivamente grande, ma era magnifico e i mattoni erano d'oro puro e della migliore giada.


Questo era il posto dove viveva l'attuale Emissario dei Sette Profound - il Palazzo Sette Profound.


In quel momento, in una stanza segreta del palazzo, Ouyang Dihua era seduto su una sedia incupito. Di fronte a lui c'era un uomo dall'aspetto femmineo.


Era l'altro vice del maestro del Palazzo Marziale - Bi Luo.


Bi Luo era stato discepolo di Ouyang Boyan da molto tempo ed era stato l'apprendista senior di Ouyang Dihua. Tuttavia Bi Luo aveva un aspetto troppo femminile. I concetti di fondo dei metodi di coltivazione Acacia consistevano nel complementare la loro energia Yang con l'energia Yin degli altri; era più adatto per giovani virili ed esuberanti. Bi Luo si era esercitato per molti anni con pochi risultati ed era solo diventato sempre di più simile ad una donna. Per quanto riguarda la sua coltivazione, non aveva ottenuto grandi risultati.


Non avendo altre alternative, Bi Luo si era ritirato dalla Fazione Acacia unendosi a quella Miraggio. La Fazione Miraggio era un Sect strano e misterioso nelle Sette Valli Misteriose. Il fondatore era una donna e quasi tutti i discepoli lì erano donne. Erano esperti in ogni sorta di potere illusorio.


La coltivazione della Fazione Miraggio era più adatta per le donne; era praticamente impossibile per gli altri. Bi Luo si era esercitato nei loro metodi e si era trovato bene. Al momento aveva raggiunto la metà dello stadio Houtian, arrivando al quarto strato del metodo di coltivazione 'Miraggio del Cuore'. Ogni illusione che creava non aveva alcun difetto; perfino un maestro al picco dell'Houtian avrebbe avuto difficoltà ad accorgersi che era un'illusione.


"Per quale questione mi ha chiamato l'Apprendista junior oggi?
E hai anche scelto di discutere in una stanza segreta?" Non solo Bi Luo aveva l'aspetto di una donna, ma ne aveva anche la voce. Ascoltarlo metteva piuttosto a disagio Ouyang Dihua.


Istintivamente Ouyang Dihua spostò all'indietro la sua sedia e prese un po' di distanza da Bi Luo. 
Disse: "Ho chiamato qui l'Apprendista Senior perché vorrei che mi aiutasse ad uccidere un uomo."


"Oh? È Lin Ming?" Chiese Bi Luo con un lieve sorriso. Nonostante non avesse partecipato al banchetto sapeva che Ouyang Dihua aveva perso la faccia di fronte al ragazzo. Questo Lin Ming non era una persona normale.


"Sì! Lui!" Ouyang Dihua non nascose nulla.


Dopo il duello al banchetto, Zhang Guanyu era rimasto in coma per un giorno. Quando si era risvegliato, aveva scoperto che tutti i suoi meridiani erano stati distrutti e aveva perso tutta la sua coltivazione. Ora non era nient'altro che un invalido impazzito. Zhang Guanyu era stato distrutto e con lui anche le speranze di ottenere le dodici ragazze di Puro Yin. Per questo Ouyang Dihua non poteva perdonare Lin Ming.


"Questo potrebbe essere complicato. Dopotutto sono il vice del maestro del Palazzo Marziale. Se si diffondesse la notizia che ho ucciso un mio discepolo, allora la situazione diventerebbe davvero spiacevole.
Non solo, Lin Ming presto diventerà un discepolo principale del Palazzo delle sette arti. Ha reputazione e influenza, e Qin Ziya lo stima molto. Se dovessi ucciderlo e si sapesse in giro, allora diventerebbe un problema molto serio."


Nonostante Bi Luo fosse in buoni rapporti con Ouyang Dihua, non lo era a tal punto da attirare un disastro su di sé. Qin Ziya gli era ostile, se avesse trovato un'opportunità, avrebbe sicuramente colto l'occasione per toglierlo di mezzo.
                                


                                



