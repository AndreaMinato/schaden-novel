---
title: Capitolo 1572 – Entrare nella Gilda
pubDate: 2025-12-15T08:37:10.401Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


"Ehi piccoletto, che ne dici se parliamo per un po'."


Dopo che soddisfò i requisiti per diventare un maestro di rune divine di terzo livello, Lin Ming si immaginò che queste vecchie scarpe avrebbero avuto molte domande da fargli; era inevitabile.


Lin Ming annuì: "Va bene, possiamo parlare in un'altra stanza."


"Prego."


L'Anziano vestito di bianco e i vecchi Su e Xue portarono Lin Ming in un'altra stanza. Dopo aver oltrepassato la porta, il vecchio Xue si voltò e disse alla sua apprendista Meng Yao: "Potete aspettare fuori."


Meng Yao si grattò la testa, guardando con curiosità verso di loro. Anche lei voleva sapere da dove proveniva Lin Ming, ma era stata bloccata dal suo maestro.


Arricciò le labbra mormorando: "Sembra che stanno cercando di mantenere un segreto, che ci sarà di così importante da sapere comunque."


Meng Yao si sedette su una sedia di pietra, non era molto contenta. Era piena di curiosità nei confronti di questo giovane umano circa alla sua stessa età e in effetti voleva davvero sapere da dove proveniva Lin Ming e com'era riuscito a diventare così formidabile.


"Quel tipo dovrebbe avere un potente maestro."


Disse Qing Ying, accanto a Meng Yao.


"Sicuramente... e probabilmente è molto più forte dei nostri..."


Disse direttamente Qing Ying. Quando il vecchio Xue lo sentì mentre stava per chiudere la porta, quasi si strozzò.


"Questa ragazza birbante!"


Il vecchio Xue tossì con imbarazzo. Poteva solo fingere di non averlo sentito. Ma era la verità. Doveva riconoscere che sarebbe stato impossibile per lui istruire un apprendista come Lin Ming. Anche un bellissimo pezzo di giada avrebbe avuto bisogno di essere tagliato e lucidato da un granmaestro per diventare un'opera d'arte. Il livello del maestro era decisivo per l'apprendista.


I tre vecchi si sedettero di fronte a Lin Ming. L'Anziano vestito di bianco tirò fuori un abito da maestro di rune e un distintivo.


"Sono per te. Questo distintivo ti servirà come certificato e questo abito è anche l'uniforme della gilda. Nella Strada Asura, gli stili dei distintivi e degli abiti variano a seconda delle organizzazioni, ma sono per lo più uguali a parte qualche piccola differenza..."


"Mm, la ringrazio."


Lin Ming annuì. Fece un cenno e indossò all'istante la divisa.


L'abito prodotto dalla gilda derivava una manifestazione di energia creata da rune. Per indossarlo bastava solo pensare di farlo.


Una volta indossata la divisa, Lin Ming sentì come attraeva l'energia Heaven Earth attorno e insieme le leggi. L'abito stava anche nutrendo lievemente la sua forza spirituale, era chiaro che non fosse del tessuto ordinario.


Per quanto riguardava il distintivo, era uno strumento creato con cura che rendeva più concentrata la forza spirituale e mentale. I due oggetti erano al di sopra di un artefatto spirituale di medio livello.


"Senior, se avete domande, farò del mio meglio per rispondere." Dopo aver indossato la tunica, la figura alta di Lin Ming si accentuò, dandogli un'aura eterea ed elegante.


"Avrei un po' di domande da fare. Sono molto curioso di chi sia il tuo maestro. Non riesco proprio a pensare ad una persona nella Strada Asura interna capace di istruire in segreto un apprendista come te."


Senza che Lin Ming lo dicesse per primo, l'Anziano vestito di bianco gli stava già facendo domande sul suo maestro.


La Strada Asura interna aveva molte organizzazioni di maestri runici ed erano in feroce competizione le une con le altre. Se avessero potuto attirare il favore di un grande maestro, allora sarebbe stato un evento degno di celebrazione. Sarebbe stato ancora più vantaggioso che ammettere un membro della giovane generazione come Lin Ming.


Lin Ming rispose: "Il mio maestro è vissuto in isolamento per molti anni e non è disposto a rivelare la sua identità..."


Lin Ming aveva già pensato ad una buona risposta. L'Anziano vestito di bianco mostrò un'espressione piena di delusione, ma in realtà l'aveva già previsto. Un granmaestro del genere avrebbe ricevuto l'accoglienza e il rispetto più grandi da qualsiasi organizzazione. Se una persona del genere avesse voluto mostrarsi in pubblico, allora l'avrebbe già fatto. Inoltre questa persona forse non aveva intenzione di unirsi alla gilda.


Comunque l'Anziano vestito di bianco non si arrese. Continuò a chiedere: "Allora lascia che ti faccia un'altra domanda: qual è il livello del tuo maestro?"


L'Anziano vestito di bianco immaginava già che il maestro di Lin Ming fosse almeno un maestro di rune di settimo livello. Forse aveva perfino superato l'attuale presidente della gilda.


Lin Ming disse: "Mi scuso. Non è che non voglia dirlo, ma non so che livello abbia raggiunto. Da ciò che so, il mio maestro è rimasto in isolamento per 100-200 milioni di anni. Anche se si rivelasse, temo che non molte persone lo riconoscerebbero..."


Lin Ming si era inventato proprio una bella storia. Tuttavia, data la situazione e come aveva superato l'esame, non importava quanto fossero ridicole le sue parole, i presenti gli avrebbero creduto. Questo perché pensavano davvero che Lin Ming avesse un maestro sbalorditivo.


"Isolamento... per 100-200 milioni di anni!" L'Anziano vestito di bianco alzò le sopracciglia. Guardò gli altri due vecchi con paura e timore reverenziale.


Il vecchio Xue deglutì. Anche se si era aspettato che il maestro di Lin Ming fosse estremamente terrificante, se era andato in isolamento per 100-200 milioni di anni, allora non doveva avere circa 200-300 milioni di anni?


Un'età del genere superava già la normale durata della vita di un Empireo.


Allora, o l'esperto doveva aver usato qualche tecnica segreta per andare in ibernazione o era un guerriero al livello di una Vera Divinità!


E secondo il vecchio Xue, era più probabile la seconda opzione...


Il vecchio Xue forzò un sorriso: "Devo dire che mi hai proprio ingannato bene ragazzino. Chiaramente sei stato istruito da un grande maestro di rune, eppure hai fatto finta di non sapere nulla. Sembra che volessi proprio prenderti gioco di un vecchio come me... a proposito, quando hai comprato quella giada..."


Il vecchio Xue spalancò gli occhi. Aveva la sensazione di essere stato ingannato di nuovo da Lin Ming! Quel pezzo di giada dalle origini sconosciute poteva essere qualche sorta di straordinario tesoro.


"Ehi, piccoletto, volevi proprio quel pezzettino di giada. Perché non me ne parli così che possa ampliare i miei orizzonti..."


Il vecchio Xue corrugò le labbra, intristito. Ora era proprio sicuro che avesse perso molto durante quella transazione!


"Giada?" Lin Ming finse di essere sorpreso. "Oh, ricordo. Un anno fa ho trovato quel pezzo di giada nel suo banco e ho pensato che fosse un qualche antico tesoro, ma dopo che l'ho portato dal mio maestro a farlo esaminare, ho scoperto di essermi sbagliato. In effetti non valeva un granché..."


Disse con leggerezza Lin Ming. Ma il vecchio non ci credette affatto. Disse con un'espressione addolorata: "Avanti, dimmi cos'era. Mi hai già imbrogliato, quindi puoi dirmi cos'era, giusto? Dato che la mia capacità di valutazione era insufficiente, posso solo biasimare me stesso. Voglio solo sapere che utilità aveva quell'oggettino."


"Senior... ci sta... pensando troppo..." Una luce astuta brillò negli occhi di Lin Ming, ma non lo diede a vedere. Non avrebbe mai parlato delle origini di quel pezzo di giada. Questo avvilì ancora di più il vecchio Xue. Era sempre più sicuro di essere stato raggiato da Lin Ming e, in quanto maestro di rune divine orgoglioso delle sue capacità di valutazione, ciò che era più doloroso era essere truffato dagli altri e non sapere come.


Il vecchio Xue sembrò sul punto di fare altre domande, ma stavolta l'Anziano vestito di bianco tossì un po' di volte e disse: "Lin Ming, parliamo di formalità ora. Vorrei chiederti, hai intenzione di unirti alla mia gilda?"


Questa era la domanda più importante che voleva fare.


All'inizio aveva chiesto del suo maestro perché sperava ancora nella possibilità estremamente rara di poterlo invitare nella gilda.


Ma, come previsto, non sarebbe stato possibile. Così l'obiettivo più importante ora era convincere Lin Ming ad unirsi alla gilda.


Per un'organizzazione come la loro, il fattore più essenziale della loro forza era la quantità e la qualità di maestri di rune.


Il motivo per cui questa città era riuscita a svilupparsi fino a questo punto era perché avevano contato sui loro maestri di rune divine e un buon numero di alchimisti.


Più potenti e numerosi erano i suoi membri, più sarebbe diventata influente. In particolare i maestri di rune di settimo livello rappresentavano un'enorme attrattiva. Questa sorta di figura avrebbe sempre attirato molti altri esperti dalle regioni vicine, che si sarebbero uniti alla gilda spinti dall'ammirazione.


Allo stesso tempo, un gran numero di organizzazioni si sarebbero precipitate a cooperare con la gilda, offrendole ogni sorta di condizione favorevole.


Nel tempo, la città delle Rune Divine sarebbe diventata incredibilmente prospera. Le transazioni, i talenti, le risorse rare e preziose sarebbero tutti aumentati esponenzialmente.


Quindi si poteva dire che l'influenza e la forza della gilda era strettamente intrecciata al bene comune della città delle Rune Divine.


Se la gilda fosse andata in declino, allora la città sarebbe esistita solo in nome.


"Non devi avere fretta di rispondere. Prima lascia che ti parli dei vantaggi nell'unirti alla gilda..." L'Anziano vestito di bianco tirò fuori un manuale e lo consegnò a Lin Ming.


"Questo è il manuale interno della gilda. Ha le regole e le condizioni che i membri devono rispettare. Se ti unirai alla gilda, se acquisterai materiali nella città delle Rune Divine, ti possiamo offrire il 15% di sconto. Questo è lo sconto più alto e nemmeno gli Anziani hanno delle condizioni più vantaggiose. Naturalmente i maestri di rune divine novizi non ricevono un trattamento del genere."


"Avrai anche l'autorità di esaminare le tavolette di giada della libreria della gilda. Potrai anche richiedere la visione delle tavolette di giada delle eredità principali."


"Inoltre ogni mese la gilda ti darò un numero fisso di punti contributo. Questi punti possono essere usati per acquistare ogni sorta di raro e prezioso materiale, e sono molto più utili delle rune di energia Origin. Se hai abbastanza punti, avrai il diritto di acquistare materiali prima di chiunque altro."


L'Anziano vestito di bianco offrì subito molte buone condizioni. Questo era il tipo di trattamento che la gilda avrebbe dato ad un Anziano ordinario, ma ora lo stava applicando a Lin Ming. Questo perché, visti i risultati del giovane, diventare un Anziano sarebbe stata solo una questione di tempo. Sarebbe diventato un Anziano dall'abito rosso o forse perfino il futuro presidente.


Queste condizioni erano anche il limite a cui poteva arrivare l'Anziano. Lin Ming era soddisfatto da queste condizioni. Rifletté per un momento e poi disse: "Avrei una questione per cui avrei bisogno di consultarvi."


"Dì pure."


Lin Ming pensò per un momento a come spiegarsi e poi disse: "Da ciò che so, ci sono diverse organizzazioni vicine che cooperano da molto con la gilda... e ce n'è una che mi interessa molto. È l'organizzazione di assassini conosciuta come Rete Celeste!"
                                


                                



