---
title: Capitolo 1580 – Piena Ostilità
pubDate: 2025-12-15T08:37:10.403Z
tags:
    - mw
---


Capitolo regolare,
0 capitoli in coda, 0/5
-Schadenfreude


<em>Nota Traduzione: il titolo (剑拔弩张) letteralmente vuol dire "con le spade sfoderate e gli archi pronti" che è da intendere come "stato di mutua ostilità".</em>


"Prego concubina imperiale Yue!" Disse sinistramente l'eunuco Sun. Tuttavia la donna sogghignò freddamente e non avanzò subito. Invece si girò di lato e guardò in lontananza. Dopo diversi respiri di tempo, ci fu un fruscio e un vecchio vestito di giallo dallo sguardo simile ad un'aquila accorse veloce come il vento. Nonostante non sembrasse troppo rapido, era arrivato in un batter d'occhio accanto alla concubina imperiale Yue.


Era il sottoposto fidato di Lord Yue e anche il buon amico di Luna di Sangue: l'eunuco Liang!


L'intero palazzo imperiale aveva un totale di cinque capi eunuchi di corte. Tra di loro, il solo vero grande capo era l'eunuco Wei; gli altri erano dei vice. L'eunuco Liang era uno di loro e sosteneva Lord Yue, in contrasto con l'alleato dell'imperatrice, l'eunuco Sun.


Queste due persone erano ad un livello simile, entrambi erano al picco del Sacro Lord!


Inoltre, visto che erano eunuchi che coltivavano la Melodia del Girasole e conservavano la loro energia dell'essenza, la loro forza e la loro resistenza erano di gran lunga superiori a quelle di una persona ordinaria. Se avessero combattuto, sarebbero riusciti a resistere molto di più rispetto ad un praticante di arti marziali al loro stesso livello.


"Concubina imperiale Yue, sono in ritardo. Mi scuso per averla spaventata."


L'eunuco Liang era un sottoposto leale di Lord Yue e aveva raccomandato lui Luna di Sangue al suo signore. Dato il rapporto tra loro due, naturalmente non sarebbe rimasto fermo a guardare mentre l'imperatrice aveva deciso di attaccarla.


E, visto che faceva parte del seguito della concubina imperiale, naturalmente aveva un valido motivo per entrare nel palazzo della Pace Celeste insieme alla concubina imperiale Yue.


"Eunuco Liang, dev'essere stato difficile per lei."


La concubina imperiale Yue fece un sorrisetto. Con l'eunuco Liang qui, avrebbe avuto più risorse e anche se l'imperatrice avesse voluto attaccarla, non sarebbe stato così facile.


Nonostante fosse ferita e non potesse mostrare tutta la sua forza, con l'eunuco Liang avrebbe potuto affrontare l'eunuco Sun, l'imperatrice, le molte guardie e le formazioni del palazzo della Pace Celeste.


Poteva lottare per la vittoria!


"Così era l'eunuco Liang. È passato molto tempo da quando ci siamo visti e sembra che i suoi passi Senz'Ombra siano aumentati di livello!" Disse l'eunuco Sun con un sorriso falso.


"Ahah, anche lei è migliorato. Sembra che presto arriverà ad un passo dallo stadio di Re del Mondo. Temo che tra qualche anno raggiungerà l'eunuco Wei!"


Gli eunuchi Liang e Sun erano nemici e, ora che si erano incontrati, naturalmente erano in netto contrasto l'uno con l'altro!


L'eunuco Sun sbuffò freddamente: "Il grande capo Wei ha già coltivato la Melodia del Girasole fino all'ottavo livello. Come potrei superarlo!"


L'eunuco Sun non fece più uno scambio di battute con l'eunuco Liang. Si girò verso Luna di Sangue e disse: "Concubina imperiale Yue, entri nel palazzo per favore. Non faccia aspettare per così tanto tempo l'imperatrice!"


"Quanto è irritante! Non ho bisogno che un tirapiedi come lei mi dia ordini!"


Il tono di Luna di Sangue era freddo. Fin dall'inizio aveva definito l'eunuco Sun un lacchè. Ma in realtà, in quanto guerriero al picco del Sacro Lord, l'eunuco Sun aveva una posizione significativa nel palazzo. C'erano molte figure di alto livello che lo trattavano con il dovuto rispetto. Era davvero irritante per lui essere insultato così da Luna di Sangue!


"Chi ha detto che è irritante?"


Risuonò una voce dal tono calmo e dignitoso. Aveva uno strano potere penetrante che sembrava potesse raggiungere la mente.


Questa era la voce dell'imperatrice!


"Ti ho convocato, eppure rimani all'entrata senza entrare. Come sei arrogante!"


La voce dell'imperatrice era forte e imperiosa. Luna di Sangue rimase calma. Mosse le maniche e camminò nella grande sala a testa alta, guardando direttamente l'imperatrice Naye. Si inchinò lievemente rispettando l'etichetta del palazzo e disse: "Per quale questione mi sta convocando imperatrice?"


La voce di Luna di Sangue emanava orgoglio. Dato che l'imperatrice aveva causato un tale trambusto e l'aveva chiamata qui, il motivo per cui l'aveva convocata era ovvio; voleva sbarazzarsi di Luna di Sangue.


Ma la concubina imperiale non sembrava affatto sconfitta. Era rimasta altera, come un filo d'erba che non si piegava di fronte alla tempesta, un crisantemo che resisteva al gelo. Era un tipo di aura che l'imperatrice odiava!


L'imperatrice voleva che la concubina imperiale si inchinasse con timore reverenziale e paura, non essere in netto contrasto come adesso!


L'espressione fosca dell'imperatrice si incupì. Sollevò gentilmente l'abito e lo lasciò cadere lentamente. Accanto a lei, dieci eunuchi si schierarono in formazione!


Queste dieci guardie erano tutti Sacri Lord. Erano in posizioni particolari per creare una formazione da dieci uomini. E stavano puntando su Luna di Sangue. I dieci eunuchi di corte avevano radunato la loro energia dell'essenza, il loro respiro era lungo e costante. Sembravano dieci leopardi pronti a balzare sulla preda, minacciosi.


E attorno a loro c'erano otto domestiche. Queste otto donne erano rimaste nel palazzo imperiale da almeno 10.000 anni. Anche se i loro volti erano rugosi, i loro mondi interni erano pieni di sconfinate quantità di energia; era chiaro che fossero tutte maestre.


Inclusi le guardie e le domestiche, c'erano un totale di 18 persone. Sotto i loro piedi brillavano delle rune.


Lin Ming aveva studiato ogni sorta di motivo del dao. Ad una sola occhiata, notò che questi motivi erano stati incisi da un maestro di rune divine. Potevano rafforzare i praticanti di arti marziali che passavano sopra di esse!


Nonostante fossero solo Saggi Lord, se si fossero coalizzati avrebbero potuto contendere con un Re del Mondo!


A parte questi 18, c'era anche l'imperatrice e l'eunuco Sun. La formazione del palazzo della Pace Celeste poteva essere considerata formidabile!


In quel momento l'eunuco Sun mandò una trasmissione del suono all'imperatrice Naye. Dopo che la sentì, la donna sogghignò e guardò Lin Ming, poi gridò: "Tirapiedi, chi ti ha dato il coraggio di vivere nella sala della Luna Piena!"


Lin Ming sussultò. Non credeva che se la sarebbe presa così presto con lui.


"Tirapiedi?" Derise Lin Ming. Nessuno l'aveva mai chiamato così. Nemmeno i suoi nemici l'avevano fatto!


"Vecchia megera, perché ti atteggi con così tanta superiorità? Chi ti credi di essere? Che cos'ha a che fare con una vecchia come te il fatto che vivo nella sala della Luna Piena?"


A Lin Ming non importava di Naye. Perché avrebbe dovuto preoccuparsi di un'imperatrice? Per Lin Ming questo titolo non valeva nulla!


"Che insolenza!" Gridò l'imperatrice, infuriata. Il suo tono divenne sempre più cupo. "Che meraviglioso tirapiedi, osa rispondermi! In così tanti anni nessuno ha osato parlarmi in questo modo! La sala della Luna Piena è un quartiere speciale per le concubine nell'harem. Gli unici uomini che possono entrarci sono gli eunuchi! Eppure un tirapiedi come te osa chiedermi perché non puoi vivere nella sala della Luna Piena? In tal caso, qualcuno vada a controllare se quel tirapiedi è stato castrato o no! Sennò fate venire il capo dei dottori per renderlo un eunuco!"


Gli uomini non potevano entrare in un harem, chi infrangeva questa regola avrebbe commesso un crimine capitale punito con una morte orribile.


Ma il palazzo Yan Lan era di combattenti di arti marziali e così le regole non erano così rigide. Questo insieme al fatto che Luna di Sangue non era una concubina imperiale vera e propria e che aveva anche il gettone di Lord Yue, aveva il diritto di fare vivere Lin Ming nella sala della Luna Piena. Ma ora l'imperatrice stava usando questo pretesto per attaccarli. Dato che stava ripulendo l'harem, avrebbe iniziato con la concubina imperiale Yue. Avrebbe condannato qualcuno senza preoccuparsi di essere nel torto o meno!


I diversi eunuchi Sacri Lord iniziarono ad avanzare per catturare Lin Ming.


L'uomo rimase impassibile, come se non avesse sentito nulla. Tuttavia la sua mano destra stava già toccando il suo anello spaziale.


"Chi osa muoversi!"


Gridò Luna di Sangue, che si mise di fronte a Lin Ming. Lanciò un'occhiataccia verso Naye e disse freddamente: "Naye, hai fatto tutto questo per portarmi qui e trovare una scusa per punirmi, così perché devi attaccare un estraneo?! Ho sentito che 100.000 anni fa, quando eri al Mare Divino Realm, sei stata la campionessa nel torneo di Yan Lan. Questo è il motivo per cui hai attirato l'attenzione dell'imperatore e la ragione per cui ti ha portato nel palazzo. Ora vorrei vedere quanto sei forte!"


Mentre parlava, Luna di Sangue aveva già tirato fuori la sua spada lunga quattro piedi!


La lama era fredda, la sua luce era accecante!


"Concubina imperiale Yue, hai intenzione di ribellarti?!" L'eunuco Sun si era già fatto avanti prima ancora che Naye rispondesse. Si era messo un paio di guanti di ferro divino duri e taglienti, le sue dieci dita ora erano affilate come pugnali.


Le armi dell'eunuco Sun erano un paio di guanti di ferro.


Nel frattempo l'eunuco Liang si mise di fronte a Luna di Sangue emanando un forte intento omicida. Anche la sua arma erano un paio di guanti di ferro. Sembrava che questo tipo di arma fosse particolarmente adatta alla Melodia del Girasole.


In quel momento l'atmosfera era tesa, poteva scoppiare un conflitto da un momento all'altro!


E in quel momento, Naye sorrise all'improvviso: "Concubina imperiale Yue, non solo hai nascosto un uomo nella sala della Luna Piena, ma vuoi anche attaccarmi? Bene! Molto ben! Sospettavo da tempo che ci fosse qualche problema in lei. Dopo essere entrata nel palazzo, hai sempre tenuto nascosto il tuo aspetto e ti sei isolata da ogni sonda spirituale. Volevo da tempo rimuovere una persona pericolosa come te. Strapperò il tuo velo e vedrò chi sei! Come ho potuto tollerare una minaccia sconosciuta come te nel mio sacro palazzo!"


Naye iniziò ad emanare un'aura aggressiva!


La donna era entrata nel palazzo 100.000 anni fa e dopo millenni di conflitti e trame, aveva usato ogni sorta di metodo per attirare il favore dell'imperatore. Ormai governava l'harem da 90.000 anni e aveva un'aura maestosa e piena di dignità!


L'harem di un palazzo imperiale era sempre stato un posto piano di lotte e intrighi. Innumerevoli concubine desideravano attirare il favore dell'imperatore. Finché fossero riuscite ad ottenere il suo favore, non solo avrebbero ottenuto un'autorità maggiore, ma maggiori risorse. Naye era riuscita a prevalere in questo pericoloso harem ed era diventata imperatrice. Non aveva dipeso solo sul suo talento, sul suo aspetto meraviglioso e un fisico adatto alla coltivazione in coppia, ma anche sui suoi metodi spietati e selvaggi!


Ora che era al comando, avrebbe usato questo potere per annientare tutti i suoi nemici e permettere a suo figlio di ascendere al trono


Come poteva lasciare andare la concubina imperiale sostenuta da Lord Xue?


"Naye, che metodi meravigliosi che hai. Ci capiamo già, sono stata a palazzo per sei anni e non abbiamo mai combattuto. Lascia che la mia prima battaglia si svolga nel palazzo della Pace Celeste!"


Luna di Sangue menò un fendente per cogliere l'iniziativa!


Quando la sua spada scattò, il suo abito iniziò a svolazzare e i suoi capelli danzarono nel vento. Il suo colpo non sembrava mirare verso il nemico, pareva che stesse danzando.


La prima volta che Lin Ming l'aveva vista, stava danzando. Sembrava che le piacesse danzare e ora, nel bel mezzo della battaglia, i suoi movimenti assochilometrivano ad una danza letale, splendida e pericolosa!
                                


                                



