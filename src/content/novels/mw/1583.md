---
title: Capitolo 1583 – Talismano di Giada Letale
pubDate: 2025-12-15T08:37:10.403Z
tags:
    - mw
---


Capitolo regolare,
0 capitoli in coda, 0/5
-Schadenfreude


Lin Ming usò la Lancia del Sangue della Fenice per raccogliere l'Eunuco Sun come un cane.


L'eunuco doveva ancora morire. Le sue mani strinsero la lancia mentre si dimenava con tutte le sue forze. Le sue gambe scalciavano per la disperazione e gorgogliava per il dolore. Tuttavia, visto che le sue corde vocali erano state lacerate e la sua gola era stata trapassata, non riusciva a fare nessun suono coerente. Tutto ciò che poteva fare era dimenarsi per il dolore straziante.


Un'enorme quantità di sangue schizzava dal buco nella sua gola come acqua che irrompeva da una diga. L'Eunuco Sun poteva sentire la sua forza vitale che si stava esaurendo rapidamente!


Non avrebbe mai pensato che sarebbe arrivato un giorno del genere. Non era mai stato infilzato e sollevato per la gola, la sua forza vitale si stava affievolendo senza che potesse nemmeno emettere un solo suono!


Questa scena improvvisa sbalordì tutti. I giovani eunuchi e domestiche che avevano seguito Lin Ming dalla Sala della Luna Piena lo fissarono ad occhi spalancati. Anche se la loro coltivazione non era alta, sapevano bene quanto era terrificante l'Eunuco Sun!


L'Eunuco Sun era uno dei capi degli eunuchi di corte ed era di secondo grado, inferiore solo all'Eunuco Wei. Aveva coltivato la Melodia del Girasole per molti anni e la vera essenza nel suo corpo era vigorosa e profonda; la sua forza poteva essere già definita imperscrutabile.


Chi tra i giovani eunuchi e domestiche del palazzo imperiale non temeva l'Eunuco Sun? Se l'avessero visto, si sarebbero spaventati come topi di fronte ad un gatto. Eppure, questa figura terrificante era stata trafitta per la gola e trascinata via da Lin Ming!


E all'inizio pensavano che Lin Ming fosse solo un giovane promettente con un talento lievemente superiore alla norma.


"Lin Ming... tu..."


Gli occhi di Luna di Sangue brillarono mentre guardava Lin Ming da dietro il velo. Aveva visto tutto quello che era appena successo. Se Lin Ming avesse usato qualche sorta di asso nella manica che il suo maestro Empireo gli aveva lasciato, allora questo ribaltamento della situazione non sarebbe stato affatto strano. Ma adesso chiaramente Lin Ming non si era affidato a nessun aiuto esterno. Aveva scatenato una forza terrificante, sopraffacendo l'Eunuco Sun senza problemi!


"Tu... tu chi sei?!"


Naye, prima calma e composta, si alzò, il suo sguardo cupo si fissò su Lin Ming. Prima la presenza del giovane non aveva attirato l'attenzione. La sua coltivazione agli inizi del Lord Divino realm era inferiore perfino a quella delle sue guardie del corpo. Pensava che Lin Ming fosse una figura poco importante che avrebbe potuto schiacciare come una formica, ma non credeva che sarebbe accaduta una scena così terrificante!


Anche l'assassino Bai Tian si adombrò. Avanzò e disse lentamente: "Tu... a che organizzazione appartieni? Ti sei finto un membro della giovane generazione e ti sei nascosto tra la folla, questo livello di occultamento è proprio ammirevole..."


Bai Tian sorrise cupamente mentre teneva d'occhio Lin Ming. Sapeva che qualcuno in grado di ferire gravemente l'Eunuco Sun così facilmente probabilmente aveva una forza uguale alla sua!


Non poteva credere che un coltivatore agli inizi del Lord Divino realm potesse infilzare per la gola un Sacro Lord al picco del suo stadio, doveva essere un Re del Mondo che stava nascondendo il suo livello!


Tuttavia aveva usato un qualche tipo di tecnica arcana per coprire il suo mondo interno, impedendo agli altri di vedere la sua coltivazione. Sia Bai Tian che Luna di Sangue usavano abilità del genere. Quando Lin Ming era nel continente Tianyan, perfino Yang Yun aveva utilizzato un trucco simile.


Nascondere la propria coltivazione era facile, ma camuffarla era molto più arduo. C'era la stessa differenza tra nascondere il proprio volto e cambiare il proprio aspetto. Se un mortale avesse voluto celare il suo viso, poteva usare un pezzo di tessuto nero. Ma se avesse voluto cambiare il suo aspetto, avrebbe dovuto usare delle tecniche particolari e una maschera di pelle umana. Anche un grande esperto avrebbe avuto difficoltà a creare una maschera perfetta.


Così, nel mondo dei praticanti di arti marziali, esistevano pochissime tecniche che permettevano di camuffare la propria coltivazione e che impedivano a persone dello stesso livello di percepirla. Inoltre queste abilità erano estremamente difficili da apprendere!


Se non altro la Rete Celeste non possedeva una tecnica simile, altrimenti sarebbe stato molto più facile per loro fare agguati e assassinare.


Mentre parlava, Bai Tian sondò il mondo interno di Lin Ming, cercando di trovare un difetto nel suo camuffamento. Credeva che, finché avesse cercato con abbastanza attenzione, avrebbe trovato una pecca da qualche parte. Tuttavia rimase deluso.


Il mondo interno di Lin Ming era compatto, non sembrava affatto finto. Questo fece accigliare Bai Tian; esisteva davvero una tecnica di occultamento così perfetta?


Sarebbe stato facile per un Grande Re del Mondo riuscirci, ma Bai Tian non credeva che Lord Yue fosse riuscito a chiedere aiuto ad una figura del genere. L'imperatore Jia Lan stesso era un Grande Re del Mondo mentre Lord Yue era solo un Sacro Lord. Sarebbe stato estremamente difficile per qualcuno come lui offrire un tesoro che potesse tentare un Grande Re del Mondo.


"Ah... ah..."


L'Eunuco Sun emise dei gorgoglii miserabili. Sporse le mani verso l'imperatrice, sperando che lo potesse salvare. Ma sfortunatamente per lui non poteva più parlare.


L'imperatrice mostrò un'espressione estremamente scontenta.


Nonostante non gli importasse della vita dell'Eunuco Sun, il vecchio le era stato fedele e leale per tutti questi anni. Visto che c'erano così tanti sottoposti attorno a lei, non poteva non salvarlo, altrimenti questo avrebbe minato la lealtà dei suoi seguaci. Inoltre odiava fino all'osso Lin Ming visto che aveva sfidato la sua dignità.


"Lascialo andare!"


Disse freddamente l'imperatrice, i suoi occhi brillavano gelidamente.


"Dovrei lasciarlo andare solo perché hai detto così? Chi ti credi di essere? Sei solo la moglie di qualche capo bandito di una Terra Sacra di Re del Mondo! Credi davvero di essere un'imperatrice assoluta? Sei solo ad un passo dallo stadio di Re del Mondo. Se sei solo a questo punto dopo 100.000 anni, sei già condannata alla mediocrità. Qualcuno con il tuo talento nella media è a stento rilevante. In passato, quando ho partecipato all'Incontro di Arti Marziali Assoluto, non avresti avuto nemmeno i requisiti per essere sconfitta da me, eppure ora sei qui, ti atteggi come una sovrana e cerchi di darmi ordini. Ridicolo!"


Lin Ming la derise, stava ancora tenendo l'eunuco Sun per la lancia, facendolo penzolare come un sacco di patate.


"Vuoi morire!"


Disse l'imperatrice Naye facendo una smorfia. Il suo talento era irrilevante per Lin Ming, ma nella nazione Jia Lan era un grande genio che era rimasto prominente per molto tempo. Aveva già sviluppato l'arroganza di una sovrana, così come poteva lasciare che Lin Ming la deridesse così?


Toccò l'anello spaziale e tirò fuori un amuleto. Questo oggetto non era fatto di carta da simboli, ma di giada bianca brillante!


Naye era ben consapevole che Lin Ming probabilmente era più forte di lei, così non lo attaccò direttamente. Invece lanciò l'amuleto!


"Talismano Letale! Simbolo runico al picco del sesto livello!"


Gridò l'Eunuco Liang da dietro Lin Ming. Lo stava avvertendo che questo simbolo proveniva da un maestro di rune al picco del sesto livello. E un esperto del genere era un Grande Re del Mondo!


Bisognava essere almeno ad un passo dall'essere Re del Mondo per usare il Talismano Letale. Una volta attivato, la sua potenza sarebbe stata inimmaginabile. Poteva ferire gravemente un Re del Mondo e, se fossero stati attenti, avrebbe potuto perfino ucciderli!


Questa sorta di simbolo runico era inestimabile e gli ordinari guerrieri ad un passo dal Re del Mondo non sarebbero stati abbastanza ricchi, né avrebbero avuto i requisiti per utilizzarlo. Solo qualcuno di facoltoso come Naye poteva tenere in serbo un asso nella manica del genere!


"Ritiratevi!"


Urlò l'Eunuco Liang. Tutti i Re del Mondo ordinari non avevano altra scelta che ritirarsi di fronte a questo simbolo!


<em>Hu!</em>


Il simbolo runico bruciò mentre la giada bianca si stava sciogliendo. Molte linee nascoste nel pezzo di giada si dissiparono nell'aria. Erano i motivi del dao che corrispondevano al Dao Celeste Asura. Questo simbolo prendeva in prestito il potere del Dao Celeste Asura per uccidere i nemici.


Lin Ming si limitò a sogghignare vedendoli. Non solo non si ritirò, ma avanzò!


Data la sua comprensione del Dao Celste Asura, nessuno poteva rivaleggiare con lui. Sotto questo aspetto, nemmeno un maestro di rune di settimo livello poteva competere con Lin Ming!


Questa sorta di simbolo era solo una delle leggi assassine del Dao Celeste Asura. Lin Ming trovò almeno 100 modi diversi per romperlo!


Lin Ming non usò troppa vera essenza. Impiegò solo il 30-40% della sua potenza per fare scattare la lancia in avanti, proprio verso il centro di questi motivi Asura che stavano danzando nell'aria!


Questo fece sussultare tutti per la sorpresa.


"Lin Ming!"


Gridò allarmata Luna di Sangue. Nemmeno nelle sue migliori condizioni avrebbe osato affrontare direttamente questo Talismano Letale, avrebbe dovuto usare ogni risorsa a sua disposizione per bloccarlo. Eppure Lin Ming lo aveva attaccato frontalmente. Una volta che il talismano fosse esploso, l'uomo sarebbe stato ridotto in poltiglia!


"Muori!" L'imperatrice Naye mostrò un sorriso crudele. Voleva vedere come Lin Ming sarebbe stato fatto a pezzi.


Tuttavia, quando Lin Ming colpì i motivi a mezz'aria, accadde una scena incredibile.


I simboli delle formazioni, sotto la luce di lancia, non esplosero. Invece il loro bagliore iniziò ad affievolirsi rapidamente.


con un crepitio, il talismano tremò violentemente mentre i motivi del dao venivano dispersi dalla luce di lancia. Innumerevoli piccole rune iniziarono a scappare come delle rane spaventate.


La luce sfavillò tra le rune, come se l'energia nascosta tra di esse stesse per eruttare. Ma alla fine si spense completamente e il talismano perse ogni suo potere!


"Questo... cosa..."


L'imperatrice Naye strabuzzò gli occhi e la sua espressione si irrigidì. Ogni simbolo runico venduto sarebbe stato sottoposto ad ogni sorta di prova per dimostrarne l'efficacia, quindi era impossibile che accadesse una situazione del genere. E per questo simbolo aveva pagato una quantità quasi assurda di denaro e anch'esso era stato esaminato con cura. Come poteva spegnersi così?


Che ci fosse qualcosa di strano nella luce di lancia di Lin Ming?


Naye non osava crederci, ma aveva sentito che dei simboli runici avrebbero avuto degli effetti di gran lunga minori su maestri di rune divine di alto livello. Ma questo sarebbe successo solo quando si utilizzavano simboli di basso livello contro esperti di rune, ad esempio un simbolo di quinto livello contro un maestro di sesto livello.


E l'amuleto che aveva usato era al picco del sesto livello. Questo giovane di fronte a lei non poteva essere un maestro di rune al settimo livello!


In quel momento, tutti i maestri del palazzo della Pace Celeste si ammutolirono per lo shock. In particolare Luna di Sangue. Era sconvolta. Era ben consapevole che, nonostante Lin Ming fosse un maestro di rune divine, aveva appena superato solo l'esame di terzo livello!


Un maestro di rune divine di terzo livello poteva rompere un simbolo al picco del sesto livello?
                                


                                



