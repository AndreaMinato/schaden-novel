---
title: Capitolo 1586 – Il grande capo degli eunuchi
pubDate: 2025-12-15T08:37:10.404Z
tags:
    - mw
---


Capitolo regolare,
0 capitoli in coda, 0/5
-Schadenfreude


Nessuno dei tre poteri principali era da sottovalutare.


L'energia primordiale: la fonte della materia.


L'energia della genesi: l'origine dell'energia.


La fonte spirituale: l'energia fondamentale dell'anima.


Unite insieme, formavano l'essenza, l'energia e il divino!


In passato, Sogno Divino non aveva permesso a Lin Ming di studiare la legge del Sogno Divino perché gli mancava fonte spirituale.


Ognuno di questi tre poteri era incredibilmente prezioso. Il motivo per cui Lin Ming possedeva così tanta energia primordiale era perché l'aveva ereditata dall'Empireo Primordius. Non sarebbe riuscito ad ottenerla da solo. Questo perché era scomparsa da quasi del tutto dopo la formazione dell'universo. Si diceva che l'energia primordiale esistesse ancora nei buchi neri, ma i buchi neri avevano una forza gravitazionale così estrema da creare un campo di forza separato dal resto dell'universo. Nemmeno un Empireo poteva entrare al suo interno!


L'Arte di Sigillo Divino si era basata sulle ispirazioni derivate dai buchi neri.


Era incredibile che questo Bai Tian fosse riuscito a coltivare una piccola quantità di energia della genesi e l'avesse infusa nei suoi attacchi. Era chiaro che avesse ottenuto una potente eredità e che, nonostante queste tecniche fossero inferiori all'intento marziale di Primordius, erano comunque al livello di una potenza trascendente.


In quel momento, nonostante avesse avuto il supporto di ogni tipo di formazioni e fosse paragonabile ad un artefatto spirituale, il palazzo della Pace Celeste era stato raso al suolo. L'imperatrice Naye era rimasta ferita nel caos. Il suo corpo era ricoperto di sangue e sembrava in condizioni miserabili.


Al centro del campo di battaglia combattevano solo Lin Ming e Bai Tian!


Durante il colpo di prima, Bai Tian era stato costretto a bruciare un po' di essenza di sangue ed era anche in svantaggio. Lin Ming invece aveva dovuto solo indietreggiare; si poteva vedere facilmente il divario che c'era tra di loro.


Le persone dalla parte dell'imperatrice al momento stavano guardando Lin Ming con paura. Nemmeno Bai Tian poteva rivaleggiare con lui!


Un Re del Mondo era stato messo in difficoltà da Lin Ming!


Le domestiche e gli eunuchi del palazzo che erano stati abbastanza fortunati da sopravvivere tremarono di paura. Lin Ming li metteva troppo sotto pressione, non potevano nemmeno reggersi in piedi a causa del suo campo di forza.


E in quel momento, la persona più sconvolta era Luna di Sangue.


Era già scioccante che Lin Ming avesse mostrato le Nove Stelle del Palazzo del Dao, ma dopo che il giovane aveva sfoderato 15 miliardi di jin di forza, aveva usato una tecnica arcana per aumentare la sua potenza a 50 miliardi di jin: a cinque draghi!


Quando Luna di Sangue vide questa abilità, la trovò stranamente familiare.


<em>'Il Manuale del Tiranno Celeste? Quello è il Manuale del Tiranno Celeste? Questo Lin Ming conosce il Manuale?'</em> Luna di Sangue era piena di emozioni contrastanti. Pensava che il Manuale del Tiranno Celeste fosse unico, come faceva Lin Ming a conoscerlo?


"Non c'è da meravigliarsi... che abbia chiesto la sezione delle Nove Stelle del Dao... è perché ha già allenato la sezione delle Otto Porte Nascoste ed è anche arrivato allo stadio successivo!"


Mormorò tra sé e sé Luna di Sangue. Questo giovane di fronte a lei era proprio pieno di misteri.


Bai Tian era cupo. Durante quella collisione di campi di forza tra la sua energia yang e lo spazio primordiale, il divario che c'era tra di loro era stato messo in evidenza.


Questa differenza era stata manifestata dal grado dei loro campi di forza!


La sua mossa non era raffinata quanto quella dell'avversario. Inoltre c'era un'enorme quantità di energia primordiale in quel campo di forza; era vera energia primordiale non elementare!


E nel campo di forza yang c'era solo energia della genesi elementare.


Era un divario incolmabile. Il solo motivo per cui Bai Tian ne era uscito solo in svantaggio era per via della sua coltivazione. La differenza di livello aveva compensato le sue difficoltà.


"Lord Divino... sei davvero un Lord Divino?"


C'era uno strano tremolio nella voce di Bai Tian!


Durante lo scambio di prima, era riuscito a confermare la coltivazione di Lin Ming!


Anche se la quantità di vera essenza di Lin Ming era di gran lunga superiore a quella di tutti gli altri coltivatori agli inizi del Lord Divino, poteva essere giustificata dal fatto che era un genio impareggiabile. In altre parole, Lin Ming doveva essere davvero al Lord Divino realm!


All'inizio pensava che il giovane fosse un Re del Mondo che aveva nascosto il suo livello, ma non importava quanto fosse abile un guerriero, non avrebbe potuto mantenere il suo travestimento nel bel mezzo della battaglia. Altrimenti sarebbe stato sconfitto brutalmente.


"Tu... chi sei?"


Disse sconvolto Bai Tian. Aveva difficoltà a mantenere la calma. Da quando si era unito alla Rete Celeste da bambino, era cresciuto un passo alla volta fino a diventare un capo. Aveva assistito a numerosi massacri e aveva rischiato la vita quasi ogni giorno. Nonostante tutto, mostrava raramente uno stupore del genere. Da tempo poteva affrontare la morte senza essere colto dal panico, ma ora provava agitazione di fronte ad una figura come Lin Ming.


Era una persona che stravolgeva ogni aspettativa!


Lin Ming non perse tempo a rispondere. Avanzò lentamente, accorciando le distanze tra di loro, il suo sguardo era concentrato sul nemico. Il suo atteggiamento, insieme all'energia primordiale pesante come una stella, sembrava proprio minaccioso!


Bai Tian cambiò espressione e non poté che fare un passo indietro: "Intendi davvero combattere fino alla morte con me?"


"Non è ciò che hai appena fatto?" Lin Ming lo derise con freddezza.


"Stavo cercando di catturare la tua compagna, ma non avevo intenzione di farle nulla. Volevo solo usarla per farti ritirare e astenerti dall'intervenire nelle lotte interne della mia Rete Celeste. Non ti ho attaccato, né ho pensato di uccidere la tua compagna!" Bai Tian spiegò le sue motivazioni, ma facendolo, aveva già ammesso la sconfitta.


Tuttavia Lin Ming non accettò questa giustificazione: "Eppure le tue azioni mi hanno fatto infuriare di più."


"Non potrai comunque tenermi qui!" Bai Tian alzò le sopracciglia. Era assolutamente delle sue tecniche di movimento.


"Sì, ma forse dovrai pagare un certo prezzo per farlo."


"Perché devi essere così insistente?" Disse accigliandosi Bai Tian. Non aveva ancora capito chi era Lin Ming e non voleva offendere qualcuno di cui non sapeva nulla.


Stava già pensando a come scappare.


Ma in quel momento il campo di forza di energia primordiale che avvolgeva il Palazzo della Pace Celeste si rafforzò, come se volesse imprigionare questa zona!


Nonostante le tecniche di movimento di Bai Tian fossero ottime, Bai Tain rimase temporaneamente bloccato!


Se Bai Tian avesse attaccato, avrebbe potuto aprire un varco nel campo di forza, ma nel frattempo Lin Ming avrebbe colto l'occasione per attaccarlo. Bai Tian avrebbe avuto difficoltà a difendersi e probabilmente sarebbe rimasto gravemente ferito.


Allora sarebbe stato proprio come aveva detto Lin Ming; avrebbe dovuto pagare un certo prezzo per scappare!


Il tono di Bai Tian divenne tetro. "Credi che abbia mostrato tutte le mie capacità e che non abbia un attacco finale?"


In quanto capo della Rete Celeste che aveva rischiato la vita per decine di migliaia di anni, non era una sorpresa che avesse un asso nella manica.


E di fronte a questa minaccia, Lin Ming rimase silenzioso come prima, ancora non rimosse il suo campo di forza!


"Bene! Sei abbastanza spietato!" La voce di Bai Tian divenne un po' gelida.


Questo scontro aveva già superato le aspettative di tutti. Lin Ming si era nascosto tra la folla di maestri e aveva mutilato l'Eunuco Sun in un solo colpo, distrutto i simboli runici dell'imperatrice Naye e poi messo in difficoltà il Re del Mondo Bai Tian; la sua forza era incredibile!


Non solo era anormale lui, ma anche la sua compagna di coltivazione era molto rara. Anche se sembrava una giovane affascinante e delicata, era dotata di una forza combattiva spaventosa. Perfino Bai Tian era stato costretto a smettere di attaccarla.


Queste due persone davano la sensazione di non appartenere a questo mondo. La loro forza era incredibile.


E quando Bai Tian fu sul punto di usare il suo asso nella manica per iniziare uno scontro all'ultimo sangue con Lin Ming, risuonò la voce di un vecchio...


"Perché dovete combattere fino a questo punto..."


L'intento omicida che pervadeva l'aria diminuì all'improvviso.


Tutti si girarono e videro un vecchio dall'abito giallo a mezz'aria!


Era un vecchio rugoso dai capelli bianchi.


La sua voce era stranamente tagliente, facendola sembrare bizzarra. Portava la divisa di un eunuco, ma era diversa rispetto alle altre perché c'era un drago dorato ricamato davanti e dietro l'abito.


Nel palazzo imperiale, un drago era il simbolo dell'autorità regale. Solo l'imperatore e il principe ereditario potevano indossare vestiti del genere e quelli del principe ereditario raffiguravano un drago a quattro artigli anziché cinque.


Così, dalla sua divisa, questo vecchio eunuco doveva avere una posizione pari a quella di un principe ereditario! Ma in realtà la nazione Jia Lan non aveva un successore ben definito. In altre parole, l'eunuco aveva una posizione seconda solo all'imperatore in questo paese!


Doveva essere una figura straordinaria!


Era uno dei tre Re del Mondo al comando dell'imperatore, il grande capo del palazzo imperiale, l'eunuco Wei!
                                


                                



