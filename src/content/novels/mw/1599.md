---
title: Capitolo 1599 – Missione di quarto livello
pubDate: 2025-12-15T08:37:10.408Z
tags:
    - mw
---


Capitolo regolare (di ieri) pensavo che oggi fosse domenica...
0 capitoli in coda, 0/5
-Schadenfreude


Lin Ming rimase sbalordito. Nel mondo delle arti marziali ogni posto aveva un certo abbigliamento. La razza umana del Regno Divino tendeva ad essere più conservativa, ma nella Strada Asura interna in molti luoghi le donne indossavano vestiti audaci e provocanti.


Lin Ming non poté che riconoscere che questa donna aveva un'aura speciale. Poteva suscitare facilmente il desiderio di conquista di un uomo.


"Questa donna è proprio straordinaria..."


Disse Lin Ming, i suoi occhi erano incollati sulla responsabile.


Il vecchio Xue sogghignò allegramente e disse: "Non è una donna incredibile? Proviene dalle Terre Sacre della Stella Estrema e il suo nome è Suya. Non sottovalutarla, non è affatto semplice!"


Il vecchio Xue si toccò la barba con tono profondo. Sapeva che una persona con un fisico esplosivo come Suya che si vestiva in modo così incantevole avrebbe esercitato una forte attrazione nei confronti dei giovani. Il suo corpo era come una pesca matura che faceva venire la voglia a tutti di darle un morso.


Vedendo l'espressione del vecchio Xue, Xiao Moxian tossì scontenta e diede un pizzicotto a Lin Ming.


Le donne potevano essere strane a volte. Non avrebbero provato gelosia nei confronti di rivali ingenue e giovani. Ad esempio, quando Lin Ming era nella setta della Luna Blu, Xiao Moxian si era accorta che la nipote del Maestro della setta Qian Qiao si era innamorata di lui e aveva solo un terzo della sua età. Finché avesse voluto, Lin Ming avrebbe potuto accettarla facilmente come concubina. Nonostante tutto, Xiao Moxian era stata molto gentile nei confronti di Qian Qiao, trattandola perfino come una sorella minore.


Ma ora non poteva che provare ostilità per questa attraente e sensuale Suya.


Il vecchio Xue tossì vedendo il malcontento di Xiao Moxian. Si ricompose e disse con serietà: "Questa Suya è il nostro contatto della gilda con le Terre Sacre della Stella Estrema. Se vuoi accettare una missione è meglio se ti rivolgi a lei, perché, dato che le Terre Sacre della Stella Estrema sono in guerra, ci sono molte missioni ad alto compenso.


"Capisco."


Lin Ming lo trovò divertente. Mentre si avvicinava a Suya, vide che c'erano altri sei maestri di rune divine.


Erano tutti uomini, giovani o di mezz'età. Stavano parlando con la donna vestita di rosso e Lin Ming intravide un po' di lussuria nei loro sguardi.


Normalmente i giovani membri d'élite avrebbero avuto dei requisiti molto elevati e nessuna delle innumerevoli donne che avrebbero voluto gettarsi tra le loro braccia avrebbero attirato la loro attenzione.


Ma ora, di fronte a questa Suya,  sembravano aver perso la loro alterigia e avevano iniziato a cadere ai suoi piedi.


Questa Suya non doveva essere solo un bel faccino, ma doveva avere una forza e dei metodi considerevoli.


Lin Ming scoprì che Suya trattava in modo diverso questi sei maestri di rune. Rispondeva con cortesia e sbrigativamente alle loro domande, non prestava loro molta attenzione.


Parlava di più e sorrideva con calore solo ai maestri di rune divine di mezz'età, che erano al picco del quinto livello, non troppo lontani dal raggiungere il sesto.


<em>'Questa donna è proprio arrogante. Quei giovani non attirano nemmeno la sua attenzione, ma in effetti le missioni che possono fare dei giovani maestri di rune sono limitate.'</em> Pensò Lin Ming.


Xiao Moxian sbuffò: "Le Terre Sacre della Stella Estrema ha mandato una donna così sensuale per attirare tutti i pervertiti spingendoli a completare missioni per lei?"


Lin Ming sussultò e poi scoppiò a ridere. In effetti era una possibilità. A causa di Suya, quest'area delle missioni poteva essere più occupata del solito.


Lin Ming passò davanti a tutti, irritando i quattro giovani.


Lin Ming gettò un'occhiata verso i loro distintivi. I quattro giovani erano maestri di rune di secondo o terzo livello e quindi tra di loro non c'erano molte differenza di posizione.


"Smettila di essere così irritante!" Disse scontento qualcuno, non aveva riconosciuto Lin Ming.


Lin Ming era apparso brevemente quando si era unito all'esame dei maestri di rune divine 25 anni fa. Dopodiché aveva lasciato la gilda. A parte il vecchio Xue, il vecchio Su e gli altri ufficiali presenti, nessuno l'avrebbe riconosciuto.


Il giovane che stava parlando vide il vecchio Xue dietro Lin Ming, nascose tutta la sua rabbia e mostrò un brillante sorriso: "Saluti Anziano Xue."


Anche i due uomini di mezz'età lo salutarono con cortesia: "Anziano Xue, sembra che anche lei desidera accettare delle missioni."


Nonostante i due uomini di mezz'età fossero al picco del quinto livello, c'era una grande differenza tra di loro e il vecchio Xue. Era la stessa differenza che c'era un Saggio Lord di massimo grado e un Re del Mondo!


Era un livello a cui innumerevoli praticanti di arti marziali sarebbero rimasti bloccati. Bisognava sapere che perfino un ordinario Re del Mondo aveva il talento di un discendente di un Empireo!


"Sto solo dando un'occhiata." Il vecchio Xue sorrise, accettando i saluti di questi membri della giovane generazione.


Dietro il bancone, lo sguardo di Suya si accese quando vide il vecchio Sun, come una peonia che si apriva al sole. Disse dolcemente: "Anziano Xue, sono stata qui per così tanti giorni e sembra che rimangano molte missioni da completare... forse potrebbe aiutarmi un po'."


La voce di Suya era frizzante e tenera. Ad una ragazza sarebbe sembrata un po' falsa, ma per un uomo sarebbe stato letale.


La barba del vecchio Xue tremò quando la sentì; chiaramente si stava godendo l'attenzione.


"Vecchio pervertito." Denunciò con durezza Xiao Moxian. Lin Ming ridacchiò vedendo la sua reazione.


"Sono lusingato, sì. Dato che sono qui accetterò un po' di missioni, ma il motivo principale per cui sono venuto qui è per presentarti questo ragazzo..."


Il vecchio Xue indicò Lin Ming: "È entrato nella gilda venti anni fa circa. Ha un po' bisogno di punti contributo, così probabilmente avrà bisogno di una certa quantità di missioni."


Suya gettò un'occhiata verso il distintivo di Lin Ming, ma visto che era un maestro di rune di terzo livello, non lo considerò nemmeno.


Non voleva davvero prendere il disturbo di parlare ad un esperto di rune così giovane, ma dato che il vecchio Xue glielo aveva presentato non poteva ignorarlo.


"Xiaoyu, dagli una missione."


Disse con noncuranza Suya. Accanto a lei, una ragazzina ben educata tirò fuori una pila di pergamene e le porse a Lin Ming.


Il giovane le esaminò. Erano missioni dal terzo livello in giù. Le ricompense ammontavano a diverse centinaia o decine di punti; era davvero una quantità misera.


"Avete delle missioni di livello superiore?"


Chiese Lin Ming. Suya si sbalordì. Era un maestro di rune di terzo livello, eppure voleva delle missioni di livello superiore?


Il vecchio Xue non ne fu affatto sorpreso. Un mostro come Lin Ming non poteva essere paragonato agli altri. Rise e disse: "Dato che il ragazzo vuole vederle, tirate fuori delle missioni di livello superiore. Forse potrà completarle."


Nonostante Suya fosse di parere contrario, non poté che ubbidire visto che era stato il vecchio Xue a chiederlo: "Xiaoyu, tira fuori delle missioni di quarto e quinto livello."


Xiaoyu scelse un certo numero di pergamene, tutte di quarto e quinto livello.


Lin Ming le esaminò con sincerità. Le analizzò con cautela, calcolando quali avrebbero fruttato più punti.


"Che idiota..."


Diversi maestri di rune divine accanto a Lin Ming lo derisero. Naturalmente, visto che c'era il vecchio Xue, potevano solo farlo tra di loro tramite trasmissioni del suono.


"Le tattiche di corteggiamento di questo tipo sono... beh, ha molto più coraggio di noi. Stiamo solo provando ad avvicinarci alla signorina Suya, ma questo idiota sta cercando di creare un tale trambusto di fronte a lei. Dopo dovremmo studiare un po' le sue tecniche..."


"Scommetto che ne prenderà molte. Tanto non ci perderà nulla se non potrà completarle!"


Come avevano detto, in effetti Lin Ming scelse diverse pergamene.


Erano tutte di quarto grado, ma erano anche al picco del loro livello. Non c'erano molte differenze in confronto alle ricompense delle missioni di quinto livello.


Lin Ming esaminò meticolosamente queste missioni. Più una missione era difficile e richiedeva tempo, maggiori sarebbero state le ricompense.


In quanto maestro di rune di quinto livello, Lin Ming avrebbe potuto completare le missioni di grado corrispondente, ma, dopo alcuni calcoli, aveva scoperto che la proporzione tra ricompense e sforzi necessari non era di molto superiore rispetto a quelle di quarto livello.


Per quanto riguardava le missioni di quarto grado. Lin Ming poteva contare sulle sue tecniche e sulla sua comprensione del Dao Celeste Asura per completarle rapidamente.


Lin Ming tirò fuori un totale di cinque missioni di quarto livello e le allineò sul bancone.


Diversi giovani maestri di rune rimasero senza parole vedendole.


"Questo ragazzo, è troppo spudorato!"


Questa farsa sarebbe dipesa dalla faccia tosta di una persona, se uno non fosse stato abbastanza audace, non avrebbe potuto fingere così. Non avrebbero mai potuto fare lo stesso al suo posto.


Per completare queste missioni bisognava essere almeno al picco del quarto livello!


"Sta esagerando. Solo un idiota gli crederebbe e la signorina Suya non è stupida, così come può credergli?"


"Esatto, la sua finta sta avendo l'effetto opposto."


In effetti videro che Suya si stava accigliando. Se Lin Ming non fosse stato portato qui dall'Anziano Xue, l'avrebbe già cacciato via dalla divisione delle missioni.


Non provava nient'altro che disgusto nei confronti dei giovani che ricorrevano a trucchi del genere.


"Ha intenzione di completare da solo queste missioni?"


Chiese con tono acceso Suya. Visto che i punti dati dalla gilda sarebbero stati messi nel distintivo, normalmente i maestri di rune sarebbero venuti di persona ad accettare delle missioni; non avrebbero mandato dei rappresentanti.


Lin Ming non rispose direttamente. Invece disse: "Se accetterò una missione, naturalmente sono abbastanza sicuro di poterla completare."


"Ahah..."


Suya sogghignò. Aveva la sensazione che avrebbe dovuto mettere delle restrizioni su chi si sarebbe presentato al bancone in futuro, per evitare che degli idioti come Lin Ming apparissero di nuovo di fronte a lei.


"Xiaoyu, registra queste missioni per lui." Disse freddamente Suya. Avrebbe seguito la procedura per il vecchio Xue, ma in realtà considerava già Lin Ming un idiota dalle pessime intenzioni e lo aveva messo nella sua lista nera personale.


