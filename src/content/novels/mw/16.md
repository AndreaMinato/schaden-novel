---
title: Capitolo 16 - Frustrazione
pubDate: 2024-05-23T07:10:15.576Z
tags:
    - mw
---


La casa d'aste aveva un sistema di valutazione estremamente rigoroso, in particolare riguardo ai beni che vendevano; altrimenti la reputazione della casa d'aste ne avrebbe sofferto. La reputazione era tutto per una casa d'aste.


Un uomo di mezz'età ricevette Lin Ming; ad essere più esatti lo bloccò e chiese. "Signore, c'è qualcosa in cui posso aiutarla?"


Lin Ming indossava un abito pulito e sembrava un qualunque altro cittadino benestante. Tuttavia la sua altezza era più bassa di un uomo adulto di molti pollici. In più la sua voce non era pienamente maturata, quindi era impossibile nascondere il fatto che fosse un ragazzo di soli 15 o 16 anni.


Perciò Lin Ming disse semplicemente: "Sono qui per una valutazione riguardo ad un'iscrizione."


"Oh?" L'uomo di mezz'età guardò Lin Ming con sospetto.
"Posso vedere la tua iscrizione?" In realtà le maniere di quest'uomo erano già molto educate. Un quindicenne ad una casa d'aste venuto a far valutare delle iscrizioni era già strano. Il prezzo di solito arrivava a migliaia di liang d'oro. La maggior parte delle persone l'avrebbero preso per uno scherzo.


Dopo che Lin Ming tirò fuori la carta per simboli, l'uomo di mezz'età si accigliò quando vide la qualità scadente. Questa era una delle carte per simbolo più economiche, disponibili sul mercato per uno o due liang d'oro ogni decina. Sebbene il costo della carta non influenzasse la qualità dell'iscrizione, era comunque un segno della reputazione del maestro di iscrizioni. Naturalmente non utilizzerebbero mai questo genere di carta per simboli! Normalmente avrebbero usato una carta per simboli di alta qualità che costava molti liang d'oro, per mostrare i risultati della loro iscrizione.


Tuttavia c'era una debole energia che proveniva dalla carta per simboli e l'uomo di mezz'età fu in grado di determinare che questo era un prodotto autentico e non uno scherzo. Guardò Lin Ming e chiese: "Ha qualche sorta di certificato che dichiara quale maestro di iscrizioni l'ha creato?"


Lin Ming scosse la testa.


"Va bene, venga con me."


L'uomo di mezz'età condusse Lin ming per il corridoio verso la stanza per le valutazioni sul retro della casa d'aste. L'uomo nella camera delle valutazioni indossava un abito nero sfoderato e sembrava un nonno severo di cinquanta o sessant'anni. Lin Ming notò anche il cartello di fronte all'uomo in cui c'era scritto "Perito livello Avanzato."


L'uomo vestito di nero prese la carta per simboli in mano e notò la qualità della carta, ma non rivelò alcuna espressione di disgusto o scetticismo. Invece mantenne un portamento tranquillo, e indossò con calma un paio di guanti bianchi, valutando l'opera con attenzione. Questo dimostrava che era un vero professionista!


Tuttavia il perito aveva appena iniziato quando sollevò la testa, la sua espressione era un po' più grave, e guardò Lin Ming. "Se non erro, chi ha creato questo simbolo, la sua forza non dovrebbe andare oltre il terzo livello della Trasformazione del Corpo?"


Il simbolo dell'iscrizione avrebbe sempre portato una leggera traccia della forza dell'anima del suo creatore. Per un perito era possibile capire il livello di coltivazione del creatore da queste tracce. Dato che era stato Lin Ming a creare l'iscrizione, la forza dell'anima naturalmente sarebbe stata debole, ma dato che aveva praticato la 'Formula del Caos Primordiale', era comunque più spessa del comune praticante di arti marziali. Se il perito sapesse che l'iscrizione era stata creata da un ragazzo al primo livello, allo stadio della Forza, sarebbe rimasto a bocca spalancata.


Lin Ming sapeva che non c'era modo di negarlo, quindi annuì.


L'uomo fece un respiro profondo e poi sospirò: "E pensare che c'è un tale talento nella giovane generazione. Un'irrilevante coltivazione al terzo livello della Trasformazione del Corpo può disegnare un simbolo di iscrizione. È sbalorditivo!"


Di solito i maestri di iscrizione tendevano ad essere di vecchia generazione e la maggior parte erano al di sopra della Forgia delle Ossa. Molti erano anche avanzati allo stadio della Circolazione o anche allo Stadio Pre-Celestiale.


Forse questa era un'iscrizione di un apprendista al terzo stadio della Trasformazione del Corpo che aveva avuto un colpo di fortuna. Tuttavia questo ragazzo ne aveva portate quattro, era davvero incredibile.


Lin Ming sentì la lode del vecchio e pensò che le cose stavano andando bene, ma non si aspettava che l'uomo cambiasse idea. "È un'iscrizione completa e autentica, ma il suo creatore è solo un apprendista, perciò non siamo in grado di identificare l'aumento di forza che provvederebbe o l'integrità dell'iscrizione. Devi sapere che la forza dell'anima di un apprendista generalmente è limitata in quantità e qualità, ed è molto difficile completare la miriade di segni complicati. Anche se il simbolo aumentasse la forza del dieci per cento, se non può essere posta su un equipaggiamento di livello superiore allora non possiamo metterlo all'asta visto che un fallimento danneggerebbe la reputazione della casa d'aste."


Le iscrizioni erano usate solo un equipaggiamento di grado superiore, perché solo quello era abbastanza solido e resistente per sopportare la concentrazione di forza dell'anima e l'energia di un combattimento tra praticanti di arti marziali. Dato che le iscrizioni modificavano la forza dell'anima, dovevano essere almeno a quel livello.


Perciò gli oggetti della più scarsa qualità su cui qualcuno avrebbe posto un'iscrizione valevano almeno qualche migliaia di liang d'oro!


Questo equipaggiamento non era qualcosa che si potesse permettere una persona comune. Anche i giovani delle famiglie aristocratiche dovevano coltivare almeno fino allo stadio dell'Alterazione del Muscolo o della Forgia delle Ossa per anche solo poter considerare di possedere un'arma di così alta qualità.


Per esempio Wang Yigao aveva delle origini straordinarie, ma a causa della sua coltivazione, anche se avesse usato una Spada Affilata Verdeggiante, non significava necessariamente che fosse un tesoro. Quella spada valeva solo duecento liang d'oro.


Inoltre il numero di volte in cui puoi incidere un'iscrizione su un'arma era limitato, essenzialmente, era solo una volta. Dopo non se ne può aggiungere un'altra. Pensandoci, chi spenderebbe molte migliaia di liang d'oro per un'arma, solo per porci un'iscrizione di dubbia origine?


Per questo il mercato di iscrizione per apprendisti non esisteva.


Lin Ming si aspettava questo risultato e disse: "Ho bisogno di metterne all'asta tre, l'ultima potete usarla per esperimenti."


Dopo aver fatto un'iscrizione, era troppo difficile testarne i risultati. Anche il creatore poteva solo stimare la sua efficacia.


Quando un praticante di arti marziali comprava un'iscrizione, stava praticamente facendo una scommessa, per questo i maestri di iscrizioni di alto livello erano ben accolti, perché avevano la reputazione di garantire l'efficacia dei loro prodotti.
Pochissimi avrebbero comprato iscrizioni di un maestro sconosciuto, figuriamoci quelle di un apprendista. Sarebbe stata praticamente una scommessa!


Il perito disse: "Naturalmente. Tuttavia l'esperimento deve essere fatto con il tuo equipaggiamento."


Lin Ming divenne improvvisamente silenzioso. Un'arma che costava molte migliaia di liang? Ipotizzò che era impossibile per la casa d'aste di fornire con noncuranza un'arma che valeva migliaia di liang d'oro per fare un esperimento.


Se Lin Ming fosse stato un maestro di iscrizioni allora le cose sarebbero state molto diverse, perché i maestri hanno una buona reputazione e non avrebbero avuto bisogno di controlli. In più la casa d'aste sarebbe stata lieta di essere in buoni rapporti con una figura del genere e avrebbe anche fornito le armi.


Nel suo momento di maggiore ricchezza, Lin Ming aveva ottenuto solo 800 liang d'oro.
Dove avrebbe ottenuto un'arma da migliaia di liang d'oro su cui incidere un'iscrizione?


Non perse tempo a discutere o a dire altro. Avrebbe potuto dire che non c'era alcun modo che l'equipaggiamento ne avrebbe risentito, ma non c'era motivo di credergli perché la forza dell'anima dell'iscrizione era davvero troppo debole.


Quindi Lin Ming prese le sue quattro carte per simboli e se ne andò dalla casa d'aste ufficiale di Fortuna Celeste.


...


...


..


"Scusaci, ma abbiamo bisogno di una prova da parte dell'associazione degli iscrizionisti o di una perizia firmata da un maestro di iscrizioni..."


Alla fiera della città di Fortuna Celeste, il mercante aveva respinto subito Lin Ming dopo aver visto la sua età.


Questo era un rifiuto educato. Dopo Lin Ming era andato in diversi negozi privati e i comportamenti di queste persone erano stati ancora peggiori.


Provò il padiglione adibito alle transazioni di iscrizioni che era sotto la giurisdizione dell'Associazione del Commercio. Il negozio era opulento e lussuoso, dotato di sei piani, ognuno pieno di locali di alta classe e vantava un'aura raffinata. Non c'era nulla di economico; i beni partivano da poche centinaia a migliaia di liang d'oro. Anche i negozianti erano arroganti. Se fosse arrivato un ricco signorino, allora sarebbero stati educati e avrebbero offerto del tè, parole gentili e un'adulazione senza fine. Ma i poveri venditori avrebbero ricevuto solo un calcio nel sedere.


Alcuni non si degnarono nemmeno di dire qualcosa e gli fecero solo cenno di andare via con impazienza.


"Guarda ragazzino, non provocare guai, mi stai intralciando gli affari."


"Ehi tu, questo non è un posto dove un ragazzino dovrebbe... oh, cliente, di cosa avete bisogno! Venite..."


"Ahah, bambino, non provare a prendermi in giro. Questa è carta igienica! E hai disegnato delle piccole fiamme su questa carta igienica. Pensavi che fosse un'iscrizione? Ahah..."
