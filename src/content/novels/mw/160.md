---
title: Capitolo 160 - Il Potere del Tuono e del Fuoco
pubDate: 2025-10-16T07:28:18.444Z
tags:
    - mw
---


Il responsabile della Valle del Tuono non riusciva a crederci; perfino un maestro al picco del Circolazione non sarebbe stato capace di resistere per così tanto tempo!


Lin Ming era davvero spaventoso, tuttavia ci doveva essere un limite!


<em>'Sei appena entrato nello stadio dell'Alterazione dei Muscoli eppure puoi paragonarti ad un praticante di arti marziali all'apice del Circolazione o anche Houtian; non è un po' troppo ridicolo?!'</em>


Il responsabile stava aspettando che Lin Ming si rendesse conto del pericolo e lasciasse la camera magnetica. Ma ora la luna era già sorta e non sentiva alcun trambusto provenire dalla stanza.


Il responsabile era andato perfino a bussare ad intervalli regolari per chiedere a Lin Ming se stesse bene; sospettava che il ragazzo fosse stato fulminato e avesse bisogno di cure urgenti.


Dopo un po' dovette di nuovo ribaltare la clessidra quando la sabbia al suo interno cadde tutta. "Che diavolo, questo è troppo assurdo. La forza del tuono dentro la camera magnetica è uscita?"


Il responsabile continuò ad immaginarsi differenti scenari di ciò che poteva essere accaduto, ma in quel momento la porta si aprì e Lin Ming balzò fuori con un sorriso allegro stampato sul volto. Dopo che aveva coltivato con successo l'Anima del Tuono era davvero di buonissimo umore.


Vedendolo uscire, il responsabile della Valle del Tuono lo fissò strabuzzando gli occhi ed esaminandolo con attenzione.


Perfino i suoi vestiti erano stati tutti bruciati...


Il responsabile della Valle del Tuono deglutì. Cosa aveva fatto lì dentro? Era rimasto per così tanto tempo nel dodicesimo livello di difficoltà, eppure non sembrava disorientato o nemmeno minimamente preoccupato. Che Lin Ming fosse stato colpito da un fulmine da bambino, ottenendo qualche mistica abilità e quindi non temeva più le scosse elettriche?


"A... Apprendista Junior Lin, sta bene?"


"Sto benissimo. Scusi per il disturbo Apprendista Senior. Ora devo andare."


"Uh... sì... deve andare..." Il responsabile non sapeva più cosa dire.


Dopo aver guardato Lin Ming andarsene, il responsabile corse immediatamente verso la camera magnetica. Fece un respiro profondo, fece circolare la sua vera essenza al massimo per prepararsi alla pioggia di fulmini e poi aprì la porta della stanza...


In quel momento spalancò gli occhi con incredulità.


Nella camera magnetica c'erano solo piccole scintille sfrecciare per la stanza e sembrava quasi che stessero per sparire pure quelle. Gli altri serpenti di luce erano già svaniti nel nulla.


Il responsabile si strofinò gli occhi temendo di essere diventato cieco o rincretinito. Non era possibile; dov'erano i fulmini all'interno della camera magnetica?


...


Mentre lasciava l'entrata della Valle del Tuono, accertandosi che non ci fosse nessuno attorno, Lin Ming divenne impaziente di provare le sue nuove abilità.


Nonostante la natura del fulmine fosse piena di energia terrificante, la scarica durava solo un attimo. Tuttavia l'Anima del Tuono era uno spirito immortale, non si sarebbe mai estinto. Finché avesse avuto abbastanza vera essenza o Yuan Qi Heaven Earth, allora avrebbe potuto rilasciare un'enorme quantità di fulmini che non si sarebbe mai indebolita.


L'Anima del Tuono era simile all'Essenza di Fuoco; poteva nascere in un'area dove il fulmine era esistito da tempo immemore.


Un'Anima del Tuono però era ancora più rara di un'Essenza di Fuoco, perché in questo mondo le terre piene di fulmini erano molto più difficili da trovare rispetto alle lande di fuoco.


Mente Lin Ming scuoteva la sua lancia, apparvero piccole scintille di fulmine viola sull'asta d'argento, era uno spettacolo magnifico.


<em>'Se attivassi la vera essenza di fuoco e quella del fulmine allo stesso tempo mentre faccio circolare la Forza del Dio Blasfemo, così da far aumentare l'energia della vera essenza del 50%, cosa accadrebbe?'</em>


Mentre il ragazzo stava pensando a questo iniziò a stimolare l'essenza del fuoco e del fulmine contemporaneamente.


Immediatamente il Seme del Dio Blasfemo altamente compresso eruttò come un vulcano attivo.


Fuoco in una mano, fulmine nell'altra. I due elementi si intersecarono; ognuno violento e forte come l'altro!


I due tipi di energia cominciarono a circolare e ad intrecciarsi l'uno con l'altro. Insieme al potenziamento della Forza del Dio Blasfemo, l'aumento di energia causò una turbolenza nell'aria, pareva che l'atmosfera stessa fosse stata squarciata da queste potenti energie.


Lin Ming sentì di non poterle controllare, se avesse continuato così allora sarebbe capitato qualcosa di pericoloso.


Mentre stava per ritirare la sua vera essenza gli venne in mente un'idea. Si ricordò improvvisamente del principio dietro la Perla del Fulmine e del Fuoco Malvagio.


Si fermò a pensare:<em>'Se... lasciassi che i due tipi di energia nelle mie mani seguissero lo stesso concetto della Perla... allora non potrebbe avere la sua stessa potenza?'</em>


Testare imprudentemente un'ipotesi del genere era pericoloso. Non solo, era a stento capace di controllare queste due energie ed era già al limite di quanto poteva sopportare.
Tuttavia Lin Ming non poté sopprimere quest'idea allettante.


<em>'La fiamma diventa un vortice, il fulmine un serpente...'</em>
Lin Ming si ricordò di come gli elementi circolavano nella perla. Mentre lo faceva forzò tutta la sua vera essenza e attuò questo metodo.


La Lancia Pesante d'Argento Flessibile cominciò a brillare mentre un fulmine cominciò ad attorcigliarsi sull'asta. I serpenti di fuoco si avvolsero attorno alla lancia e i crepitii dei fulmini e le fiamme turbolente emettevano un suono spaventoso.


Il volto di Lin Ming si arrossò e delle vene blu cominciarono a sporgere dalla sua fronte. Proprio quanto questo potere stava per scatenarsi, il ragazzo ruggì e spinse avanti la lancia. Il potere degli elementi si intrecciarono in una sfera di luce che fu sparata ad incredibile velocità quasi verticalmente per una rupe alta 100 piedi.


<em>Bang!</em>


Ci fu un'esplosione assordante che ridusse le rocce in frammenti sollevando un polverone. Si sentì un rimbombo e poi la rupe di 100 piedi collassò provocando una valanga!


Vedendo questo potere Lin Ming rimase stordito.


Che forza terrificante!


Quest'esplosione poteva uccidere istantaneamente un praticante di arti marziali agli inizi dello stadio Circolazione o anche uno nelle fasi intermedie!


La sua coltivazione era ancora agli inizi dell'Alterazione dei Muscoli eppure contando sul Seme del Dio Blasfemo poteva produrre una mossa così spaventosa!


La tecnica segreta della 'Forza del Dio Blasfemo' era davvero contro natura!


Lin Ming pensava che già il 'Chaotic Virtues Combat Meridian' che coltivava fosse già strabiliante.
Dopotutto conteneva la 'Formula True Primal Chaos', 'Forza Penetrante', lo stadio della Tempra del Midollo, le Otto Porte Nascoste dei Tronchi Celesti, le Nove Stelle del Palazzo del Dao e altri metodi miracolosi.


Aveva coltivato solo da poco, eppure era in grado di combattere avversari al picco della Forgia delle Ossa. Tuttavia ora, paragonandola alla "Forza del Dio Blasfemo" Lin Ming sentiva che fosse solo una tecnica ordinaria!


<em>'Pare sia così. Dopotutto i "Meridiani Chaotic Virtues Combat" sono un metodo di coltivazione della Trasformazione del Corpo di massima qualità nel Regno degli Dei, ma non possono essere considerati una tecnica segreta. Ci devono essere molte persone familiari con i "Meridiani Chaotic Virtues Combat"! Ad esempio nella setta del potente anziano che l'aveva imparato, un qualunque discepolo principale nella setta sarebbe stato capace di studiare questo metodo di coltivazione.'</em>


<em>'Ma questa Forza del Dio Blasfemo è unica. Quel secondo potente esperto che è morto aveva scoperto questa tecnica segreta in un'antica rovina del Regno degli Dei, è possibile che sia stata lasciata da un dio. Non è un metodo di coltivazione, né una tecnica marziale o una di movimento.
Può essere definita solo una tecnica mistica. Un'abilità così formidabile non può essere paragonata al "Chaotic Virtues Combat Meridian".'</em>


<em>'Con questa tecnica marziale che ho creato per caso posso uccidere un maestro agli inizi dello stadio Circolazione, ma il consumo di energia è troppo grande. Ho consumato il 40-50% della mia vera essenza. Non posso usare quest'abilità più volte.'</em>


Mentre Lin Ming era perso nei suoi pensieri, il responsabile della Valle del Tuono uscì frettolosamente dall'entrata.


Prima era rimasto a fissare i piccoli serpenti elettrici della camera magnetica, ma dopo aver sentito un'esplosione tremenda si era risvegliato dalla trance; aveva temuto che la formazione fosse esplosa ed era accorso a controllare.


Mentre stava correndo vide Lin Ming di fronte ai detriti con un'espressione un po' confusa.


<em>Questa... questa era una rupe alta 100 piedi...</em>


Il responsabile aveva protetto la Valle del Tuono per molti anni; conosceva bene il terreno attorno alla formazione. Si limitò a guardare Lin Ming con incredulità. Che... avesse fatto crollare questa rupe di 100 piedi?


Intravide un bagliore di vera essenza sulla punta della Lancia Pesante d'Argento Flessibile di Lin Ming.


Aveva appena fatto una mossa che aveva causato il crollo di una rupe di 100 piedi?


<em>Oh cielo!</em>


Il responsabile della Valle del Tuono aveva già pensato di essersi già agitato a sufficienza per oggi. Questo era troppo terrificante. Se avesse subito un terzo shock allora avrebbe potuto davvero avere un attacco di cuore.


<em>'Tra le rocce della rupe c'era del acciaioscuro magnetico!
Chissà quanto era più dura di una pietra ordinaria? Com'è possibile?!'</em>


Lin Ming alzò lentamente le spalle e disse:"Mi dispiace non sono stato attento e la Perla del Fulmine e del Fuoco Malvagio che stavo esaminando è esplosa..."


Lin Ming aveva usato gli stessi elementi per questa mossa. Inoltre il concetto dietro questa tecnica era lo stesso della Perla del Fulmine e del Fuoco Malvagio. Forse perfino l'uomo che aveva ideato la perla avrebbe avuto difficoltà a capire la differenza tra gli effetti della sua creazione e la nuova tecnica di Lin Ming.


"Perla del Fulmine e del Fuoco Malvagio?" Il responsabile della Valle del Tuono rimase sorpreso per un momento, poi si ricordò di cos'era accaduto recentemente. Dopo che Zhang Guanyu era stato reso un invalido da Lin Ming, le notizie dell'evento si erano diffuse per tutta la città di Fortuna Celeste.


In quel momento quando Zhang Guanyu stava duellando con Lin Ming, aveva scoperto di non poterlo battere ed era stato sconfitto. Per questo aveva cercato di attaccarlo di sorpresa con la Perla del Fulmine e del Fuoco Malvagio, così Lin Ming aveva reagito.


"Ecco cos'è successo..." Sospirò il responsabile della Valle del Tuono; così questa esplosione era stata causata dalla Perla del Fulmine e del Fuoco Malvagio. In effetti avrebbe potuto davvero distruggere una rupe di 100 piedi. Comunque questa Perla del Fulmine e del Fuoco era davvero troppo perversa, se una rupe fosse esplosa in questo modo, allora cosa sarebbe accaduto ad una persona? Sarebbe stata fatta a pezzi?


Pensando a questo, il responsabile si ricordò della scomparsa del fulmine nella camera magnetica. Questo suscitò nuovamente la sua curiosità, ma Lin Ming aveva già fatto il primo passo e disse:"Apprendista Senior, si sta facendo tardi, devo andare. La Valle del Tuono dovrebbe chiudere ora. Se ci sarà l'occasione ci rincontreremo di nuovo."


Lin Ming non aspettò che il responsabile rispondesse; aveva già iniziato a camminare dopo aver finito di parlare. Dato che aveva compreso il concetto di vento il ragazzo fu molto rapido.


"Oh, Apprendista junior Lin, aspetti, riguardo ai fulmini nella camera... magnetica..."


La sua voce si affievolì a metà frase, Lin Ming era già scomparso dalla sua vita. Questo lo lasciò senza parole. Voleva capire cos'era accaduto dentro la camera magnetica...


Fortunatamente nella Valle del Tuono c'erano temporali per tutto l'anno. Quella sera c'era stata una tempesta e Lin Ming era riuscito ad assorbire quasi la metà dell'energia del fulmine che era lì.


Dato che il responsabile non riuscì a trovare una spiegazione ragionevole lasciò perdere.


Tuttavia già il secondo giorno le notizie dell'esplosione erano già arrivate a Ouyang Dihua.


"La tua fortuna è piuttosto buona! L'esplosione della Perla del Fulmine e del Fuoco Malvagio non ti ha ucciso! Tuttavia ora l'hai sprecata; come altro potresti resistere? Ora ucciderti sarà facile come ammazzare un cane o una gallina!"


Ouyang Dihua aveva già contattato il discepolo che era stato espulso dalla Fazione Raffinatori. Per la gioia di Ouyang Dihua, il complice era arrivato ad un passo dell'Houtian e lo aveva perfino sorpassato.


Sarebbe stato facilissimo per quel discepolo sbarazzarsi di Lin Ming che era solo agli inizi dell'Alterazione dei Muscoli.


"Lin Ming, la tua morte è già decisa!"
                                


                                



