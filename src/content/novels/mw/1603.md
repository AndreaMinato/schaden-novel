---
title: Capitolo 1603 – Simbolo del Fuoco della Tribolazione del Nirvana
pubDate: 2025-12-15T08:37:10.408Z
tags:
    - mw
---


Capitolo regolare
0 capitoli in coda, 0/5
-Schadenfreude


Lin Ming tirò fuori un po' dei materiali rimanenti nell'anello spaziale. Mentre rifletteva sui calcoli e le deduzioni che aveva appena fatto, il suo sguardo brillava sempre di più. L'energia del fuoco del simbolo non poteva adattarsi al Dao Celeste Asura, in realtà però il problema non era un difetto nel costrutto, erano le leggi del Fuoco di Lin Ming che non potevano raggiungere il livello del Dao Celeste Asura!


Se avesse preso in prestito le fiamme del nirvana di Xiao Moxian e le avesse aggiunte al suo fuoco della tribolazione, che risultato avrebbe ottenuto?


Lin Ming sentiva di aver capito il punto più essenziale. Mentre stava revisionando il simbolo del fuoco del caos, aveva limitato il suo punto di vista concentrandosi sulle strutture delle rune e la fusione del Dao Celeste Asura. Ma si era dimenticato della componente offensiva del simbolo: la fiamma distruttiva!


Il fuoco di Xiao Moxian derivava dal nirvana di una Fenice dell'Oscurità. Queste fiamme possedevano un attributo distruttivo, così come quelle della tribolazione di Lin Ming.


Se entrambe si fossero potute fondere, allora il simbolo avrebbe raggiunto il picco del suo livello!


Solo questo tipo di fuoco perfetto si addiceva al Dao Celeste Asura.


"Xian'er, lascia che prenda in prestito le tue fiamme del nirvana!" Lin Ming lanciò i suoi materiali rimasti nella formazione di raffinazione mentre parlava con entusiasmo.


Xiao Moxian capì che le sue ricerche avrebbero raggiunto un punto critico. Naturalmente non avrebbe giocato un brutto tiro per l'imbarazzo. Mosse un dito e una fiamma nera si accese sul suo palmo.


Questa fiamma sembrava avere una mente propria. Assunse diverse forme a mezz'aria, come una Fenice dell'Oscurità che danzava nel cielo.


Lin Ming mosse la mano e attivò la Forza del Dio Blasfemo. Così rilasciò le fiamme della tribolazione. In confronto a quelle di Xiao Moxian, il suo fuoco sembrava più violento, come se potesse bruciare perfino il vuoto.


I due tipi di fiamme si fusero lentamente.


In origine, questi due tipi di fuoco avevano una natura distruttiva e combinati insieme avrebbero causato un'esplosione. Ma Lin Ming e Xiao Moxian erano vissuti insieme come una coppia di mortali per più di vent'anni e da tempo i loro pensieri e i loro cuori si erano connessi. Inoltre, visto che stavano coltivando in coppia da così tanto tempo e si erano scambiati energia innumerevoli volte, i loro corpi erano già in perfetta armonia.


Così, le due fiamme si fusero completamente.


Il fuoco brillò di rosso e di bianco, e poi si calmò all'improvviso, bruciando silenziosamente. Non sembrava che emanasse calore. Non presentava nemmeno l'intelligenza del fuoco di Xiao Moxian, né la ferocia delle fiamme della tribolazione di Lin Ming.


Ma Lin Ming sapeva che questo fuoco dall'aspetto pacifico era terrificante. Non sembrava emettere calore perché era condensato moltissimo!


Guardando questo fuoco, Lin Ming mosse le dita e lanciò costantemente ogni sorta di materiale nella formazione, estraendo velocemente, riscaldando, macinando e trasformando i succhi per tracciare i simboli runici.


Lin Ming bagnò velocemente la sua penna runica con questi succhi e iniziò a disegnare.


Ormai Lin Ming aveva consumato una grande quantità di forza spirituale, ma il suo vivido entusiasmo aveva rimosso ogni segno di stanchezza dal suo sguardo ed era più che capace di completare questo simbolo.


Il tempo passò. Lin Ming disegnò il simbolo a mezz'aria, i suoi motivi gloriosi impressionarono Xiao Moxian.


Lin Ming terminò il processo dopo due ore!


L'intero simbolo brillò in modo accecante!


Lin Ming tirò fuori un talismano e ci sfregò sopra l'intrico di motivi, formando un simbolo runico completo. L'ultima fase, la fusione con il Dao Celeste Asura, era stata già dedotta innumerevoli volte da Lin Ming, lo aveva memorizzato appieno.


Lin Ming fece circolare tutta la vera essenza nel suo corpo seguendo il Sutra Asura. Innumerevoli rune di leggi si radunarono verso di lui, riversandosi nel simbolo del fuoco del caos. Dopo un bastoncino di incenso di tempo, il simbolo fu completato!


Lin Ming si riempì di ogni sorta di emozione guardandolo. Aveva consumato un'enorme quantità di tempo e sforzi per questa carta del simbolo lunga solo diversi pollici, e ora la sua perseveranza aveva portato i suoi frutti!


Anche questo prodotto finale aveva molti difetti. Questo perché il suo stato mentale e le deduzioni che aveva fatto non erano state ancora perfezionate. Così c'erano molte aree da migliorare.


Lin Ming immaginava che ci sarebbero voluti altri dieci giorni per creare un nuovo simbolo del fuoco del caos perfezionato!


"Per crearlo, bisogna raggiungere il concetto di settimo livello nella comprensione delle Leggi del Fuoco. Questo simbolo stesso contiene anche fiamme del nirvana e della tribolazione, quindi lo chiamerò Simbolo del Fuoco della Tribolazione del Nirvana."


Lin Ming inventò con noncuranza un nome. Questo simbolo rappresentava il picco delle sue arti runiche e della sua comprensione del Dao Celeste Asura.


Pensò che, una volta che avesse raffinato la pillola del lupo famelico e gli altri ingredienti per le Nove Stelle del Palazzo del Dao, avrebbe avuto bisogno di simboli medicinali. Così, sarebbe stato meglio se avesse accumulato esperienza nel campo, per poi usarli per aumentare più che poteva il grado della pillola. Almeno così avrebbe sprecato meno materiali preziosi.


"Ci sei riuscito?" Xiao Moxian sorrise contenta.


"Mm." Lin Ming annuì. Nonostante questa opera non fosse perfetta, tra dieci giorni sarebbe riuscito a disegnare un Simbolo del Fuoco della Tribolazione del Nirvana perfetto. "Andiamo a comprare altri materiali."


Per tracciare venti Simboli del Fuoco della Tribolazione del Nirvana, Lin Ming stimò che avrebbe avuto bisogno di altre 30 porzioni di materiali. Non era un progetto facile e aveva scelto questa quantità di materiali mettendo in conto le possibilità di fallimento.


Così Lin Ming tornò di nuovo nel reparto dei materiali. Ormai il prezzo era aumentato di un altro 50%, già il doppio del normale.


Lin Ming non cercò di contrattare. Pagò con le giade dei nove soli e ottenne i materiali.


Dopo essere tornato nella stanza, Lin Ming non iniziò subito a lavorare. Invece rimase seduto a meditare per 20 ore, regolando il suo respiro.


Poi si mise all'opera. Impiegò un totale di otto giorni per disegnare 21 simboli runici.


Il ventunesimo in più lo avrebbe tenuto da parte.


"Finalmente hai finito?"


Xiao Moxian chiese contenta quando vide i molti simboli.


"Ho finito!"


Ogni singolo segno conteneva il carattere Lin sul fondo.


Era il marchio lasciato dal creatore. Questa sorta di marchio veniva lasciato dalla percezione e, visto che le fluttuazioni dell'anima di una persona erano uniche, non potevano essere falsificate.


Per un famoso maestro di rune divine, questo segno era la loro firma. Finché fosse stato su un simbolo, il suo prezzo sarebbe aumentato drasticamente.


Lin Ming provò una profonda soddisfazione guardando il carattere Lin sulla parte destra del fondo dei simboli. Voleva imprimere la sua firma.


Durante questi dieci giorni, Lin Ming aveva fatto importantissime modifiche al Simbolo del Fuoco della Tribolazione del Nirvana. Queste variazioni avevano ridotto di molto il potere del simbolo del fuoco del caos, ma avevano anche creato un effetto incredibilmente speciale.


Se gli altri maestri di rune avessero saputo di questo effetto, ci sarebbe stato un grande trambusto nella città delle Rune Divine.


Se Lin Ming avesse voluto guadagnare 3 miliardi di punti, avrebbe dovuto puntare sulla qualità dei suoi simboli, non poteva contare sulla quantità.


Lin Ming raccolse uno dei simboli e portò gli altri venti nella divisione delle missioni.


Al momento era notte e la grande Divisione delle Missioni sembrava particolarmente desolata. C'erano solo una decina di persone circa.


Lin Ming vide subito Suya dietro al bancone alla fine della sala delle missioni.


Indossava un abito di seta rosso, simile ad un negligé. Il suo vestito non poteva nascondere le sue curve esplosive.


Era adagiata pigramente su un divano, i suoi occhi erano chiusi e le sue ciglia stavano tremando gentilmente, come se fosse profondamente stanca.


Accanto a lei c'era un piccolo tavolo fatto di rampicanti di vimini di ferro e su di esso era posato un calice di vino rosso.


Questo tipo di donna era una rara bellezza. Avrebbe incantato innumerevoli persone in continuazione.


Suya aveva già notato Lin Ming e lo ignorò.


Fu solo quando Lin Ming posò i venti Simboli del Fuoco della Tribolazione del Nirvana sul bancone che aprì gli occhi.


"Sono qui per consegnare gli oggetti della missione."


Disse con chiarezza Lin Ming.


Suya scorse con lo sguardo i venti simboli del Fuoco della Tribolazione del Nirvana, scambiandoli per normali simboli del fuoco del caos.


Anche Suya era un'esperta di rune, poteva vedere con una sola occhiata che non c'erano problemi in questi prodotti.


"Ha finito..." Suya guardò con sorpresa Lin Ming. Sollevò il calice, bevve un sorso con fare impassibile: "Dopo tre interi mesi, ha consumato 150 porzioni di materiali per creare 20 simboli del fuoco del caos..."


Suya descrisse il "buon lavoro" di Lin Ming.


Un normale maestro di rune al picco del quarto livello di solito ci avrebbe impiegato dieci giorni e avrebbe consumato trenta porzioni circa di materiali per disegnare venti simboli.


Lin Ming invece aveva usato una quantità di tempo e risorse otto-nove volte superiore. Era davvero patetico.


Anche così, Suya non credeva che Lin Ming avesse disegnato da solo questi simboli. Probabilmente aveva ricevuto l'aiuto di alcuni Anziani, altrimenti come poteva un giovane aver creato dei simboli del fuoco del caos al picco del quarto livello?


Credeva che Lin Ming stesse usando le missioni per allenare le sue arti runiche. Non aveva affatto una buona impressione di lui, specialmente dato che aveva una responsabilità così gravosa sulle spalle.


Tuttavia, non importava tutto questo, Lin Ming era comunque un giovane maestro di rune dal futuro brillante, altrimenti sarebbe stato impossibile per lui ottenere il riconoscimento dell'Anziano Xue. Questo non lo poteva negare.


Così non derise Lin Ming. Si limitò a dire pigramente: "Può lasciarli lì e andare."


I venti simboli del fuoco del caos, in confronto  a 80.000 simboli di quarto livello non erano nient'altro che una goccia d'acqua in un catino. Naturalmente non c'era bisogno di emozionarsi così tanto.


Comunque era una sorpresa che Lin Ming avesse completato questa missione. Tre mesi fa credeva che fosse venuto qui per sprecare il suo tempo e trastullarsi.


"Ehi, che sorta di atteggiamento è questo?!"


Gridò scontenta Xiao Moxian! Questi erano simboli per cui Lin Ming si era impegnato diligentemente e ardentemente negli ultimi tre mesi, senza mangiare, né dormire, eppure Suya sembrava completamente indifferente. Come poteva Xiao Moxian non esserne irritata?


Ai suoi occhi, questa donna sensuale non era nemmeno degna di essere la concubina di Lin Ming, così come poteva essere così arrogante?
                                


                                



