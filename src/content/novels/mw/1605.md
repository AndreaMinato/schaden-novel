---
title: Capitolo 1605 – Effetto Speciale
pubDate: 2025-12-15T08:37:10.409Z
tags:
    - mw
---


Capitolo regolare
0 capitoli in coda, 0/5
-Schadenfreude


Per la squadra guidata da Picco, un simbolo runico al picco del quarto livello era a stento sufficiente. Gli effetti erano di gran lunga inferiori a quelli di un vero simbolo di quinto livello.


I dieci erano tutti Sacri Lord e per uccidere i loro nemici avrebbero dovuto usare un simbolo runico di quinto livello, mentre uno di sesto non sarebbero riusciti nemmeno ad attivarlo data la loro coltivazione.


"Capitano, hanno rifiutato di mandarci i simboli del fuoco celeste che abbiamo chiesto. Ci hanno mandato solo questi piccoli simboli."


Un membro della squadra sbatté i venti simboli del fuoco del caos su un tavolo, sembrava un po' avvilito.


"Di cosa stai parlando? Come potresti definirli piccoli? Sono simboli del fuoco del caos al picco del quarto livello e i loro effetti non sono di molto inferiori a quelli di quinto. Dovremmo essere contenti di poterli usare. Sai quanto sono a corte di simboli e pillole adesso? Il fronte consuma un'enorme quantità di risorse e molte squadre come noi stanno combattendo coraggiosamente senza ricevere nessun aiuto da loro, mentre noi abbiamo così tanti rifornimenti da usare!"


"Rallegratevi ragazzi! Alcuni di voi provengono dalla Strada Asura esterna e altri dai 33 universi. Nei vostri universi avete qualcosa come i nostri simboli runici? Non combattevate normalmente? Quando lottiamo, lo facciamo principalmente con le nostre forze. Questi simboli servono solo come ruolo di supporto."


"Il capitano ha ragione!"


Dopo essere stati rimproverati dal capitano, gli altri membri della squadra sembrarono tirarsi su di morale e molti di loro si rianimarono. In effetti potevano ancora combattere senza simboli runici!


"Prendete ciascuno due simboli del fuoco del caos. Così potrete salvarvi la vita due volte. Fate attenzione quando li usate.


Il capitano fece un cenno con la mano e il resto della squadra lo seguì.


.....


La guerra era come un inferno ardente, un fuoco impetuoso, feroce e tragico!


Ogni giorno sarebbe morta un'enorme quantità di maestri. Se un'ordinaria Terra Sacra fosse rimasta coinvolta in questa guerra tra i due giganti, sarebbe stata spazzata via completamente.


Gli spirita delle Terre Sacre della Stella Estrema e i saggi delle Terre Sacre della Lotta Celeste avevano un feudo di lunga data. Ma ora, a causa di un'enorme miniera di minerali scoperta in un mare interno, gli intrichi e le ostilità si erano inasprite e avevano scatenato una guerra totale tra i due Sect!


Finché una fazione avesse soppresso l'altra, avrebbe potuto monopolizzare l'enorme miniera e poi espandersi!


I diversi capi principali di queste due organizzazioni erano tutti Empirei e nessuno di loro poteva attaccare gli altri. In tal caso, sterminare i sottoposti dei nemici era il metodo più efficace possibile. Se un Empireo avesse perso il suo palazzo celeste e le sue Terre Sacre, e tutti i suoi discepoli, seguaci e discendenti fossero stati uccisi, come potevano i loro Sect essere considerati al livello di un Empireo? Come avrebbero potuto monopolizzare una vena minerale ampia un milione di chilometri?


Così la guerra tra queste due grandi organizzazioni aveva coinvolto tutti i loro Re del Mondo, Sacri Lord e anche Lord Divino!


Questi guerrieri di livello intermedio si battevano in mezzo al mare e tra le innumerevoli isole circostanti, riempiendo l'aria dell'odore del massacro e del sangue! Le unità si sarebbero scontrate usando tattiche di guerriglia.


La squadra di Picco era piena di soldati esperti. Tutti conoscevano quali tattiche di combattimento avrebbero dovuto usare. Per quanto riguardava gli oggetti speciali come le pillole curative, erano tutti oggetti che prima o poi avrebbero esaurito. Dovevano conservarli il più possibile.


Per mantenere i loro assi nella manica, sceglievano le condizioni più favorevoli per loro in cui potevano lanciare attacchi a sorpresa. Ma in questo mondo di guerre e intrighi, come potevano evitare di essere colpiti alle spalle a loro volta? In quel momento la squadra di Picco fu circondata da un agguato nemico.


Quando videro un vecchio nemico che aveva quasi sterminato la loro unità la volta precedente, Picco mostrò un'espressione davvero scontenta.


"Vecchio amico, da quanto tempo, ahahah!"


Una risata audace e piena di disprezzo risuonò nell'aria. Un uomo con un'armatura nera e una profonda cicatrice sul volto si fece avanti. Quest'uomo aveva una sciabola enorme in spalla. La lama era alta quanto un uomo e mezzo, e lasciava una profonda impronta nel terreno ad ogni passo.


Dietro quest'uomo con la cicatrice c'erano anche venti Sacri Lord!


Questa era una combinazione di due squadre. L'altra unità apparteneva ad uno dei fratelli dell'uomo con la cicatrice ed era due volte più potente di quella di Picco in termini di forza combattiva. Se ci fosse stato uno scontro all'ultimo sangue oggi, allora l'unità di Picco avrebbe subìto una sconfitta disastrosa!


Avevano solo due strade da prendere. Un conto era rischiare la vita per infliggere gravi perdite al nemico, un altro era disperdersi e lasciare che il nemico uccidesse metà di loro senza che potessero reagire. Quando i membri dell'unità di Picco se ne resero conto, si accigliarono.


"Tiranno della Sciabola, sono sorpreso che tu non sia ancora morto!" Il tono di Picco era gelido.


"Ahah, come potrei morire prima di te? La scorsa volta tutti i miei fratelli sono stati uccisi a causa tua! Ora userò la tua vita per rendere omaggio alle loro anime. Andate, uccideteli tutti!"


Il Tiranno della Sciabola fece un cenno e la sua unità di venti persone si scontrò con quella di Picco!


Entrambe le fazioni attaccarono con tutte le loro forze. Per un po' si sollevarono delle onde terrificanti.


Tuttavia, l'unità di Picco era in netta minoranza numerica. Ciascuno del gruppo era costretto ad affrontare due nemici e presto entrarono in svantaggio.


In metà bastoncino di incenso di tempo soltanto, diversi membri dell'unità di Picco ricevettero gravi ferite!


Gli spirita erano di gran lunga inferiori rispetto ai saggi in termini di fisico. Anche se un saggio fosse rimasto ferito, non avrebbe influenzato troppo la sua forza combattiva. Ma una volta che uno spirita veniva ferito, la sua forza combattiva sarebbe stata penalizzata.


"Ahh!"


Un membro dell'unità di Picco perse il braccio sinistro!


Il braccio sinistro dalla pelle brillante fu scagliato via, il sangue schizzava nelle acque agitate sotto!


"Nuvola Cremisi!"


Picco vide uno dei suoi fratelli rimanere gravemente ferito. Sembrava che fossero spacciati. Iniziò a provare una profonda disperazione e rabbia.


"Uccideteli, uccideteli tutti! Ucciderne uno è sufficiente, se ne uccideremo due sarà un profitto!"


I soldati erano sempre un po' violenti. Picco non voleva essere inseguito come un cane fino alla morte. Incoraggiò la sua squadra nell'iniziare uno scontro all'ultimo sangue!


"Ahah, picchiatelo a morte!"


I due saggi sogghignarono mentre si precipitavano verso Nuvola Cremisi, che ormai non poteva più resistere.


Picco guardò impotente la situazione che precipitava. Non poteva andare ad aiutarlo perché stava affrontando due capitani, uno di loro era il Tiranno della Sciabola!


La luce della lama brillò. Nuvola Cremisi pensava che sarebbe morto. Tutto ciò che poteva fare era usare tutte le sue forze e cercare di trascinare uno dei suoi nemici nella tomba!


Tirò fuori i due simboli del fuoco del caos che aveva appena ottenuto ieri!


Questa sorta di simbolo runico al picco del quarto livello equivaleva quasi ad un colpo a tutta forza di Nuvola Cremisi. Il simbolo avrebbe avuto un effetto miracoloso solo quando sia lui che il nemico fossero rimasti feriti. Se lo avesse usato all'inizio dello scontro, allora non sarebbe stato troppo utile.


Al momento, Nuvola Cremisi era gravemente ferito e non poteva più usare nessuna tecnica. Poteva solo lanciare questi simboli del fuoco del caos e lottare!


Anche se non avesse potuto ucciderli, almeno li avrebbe feriti.


"State attenti! Sono simboli runici!"


I saggi sussultarono quando Nuvola Cremisi tirò fuori due simboli del fuoco del caos.


Durante la battaglia tra saggi e spirita, i saggi avevano sofferto molto a causa di questi simboli.


Visto che i saggi non potevano creare dei simboli, non avevano modo di ottenerli. Il loro vantaggio derivava dalle loro capacità di resistenza che permettevano loro di combattere a lungo. Ma quando si trattava di equipaggiamento, pillole e simboli runici, erano di gran lunga inferiori agli spirita. Molte volte gli spirita avevano utilizzato questi simboli per cambiare il corso di una battaglia.


Così certamente avevano paura di questi tesori.


"Difendetevi insieme!"


Gridarono i due saggi, facendo circolare a più non posso la loro essenza astrale per formare una barriera. E in quel momento i due simboli del fuoco del caos esplosero!


I motivi del Dao Celeste Asura si intrecciarono nel cielo. L'energia nel fuoco divampò in ogni direzione. Per un po' il cielo si illuminò di cremisi!


I due saggi furono respinti all'indietro mentre usavano la loro essenza astrale per resistere al calore ardente!


Dato che erano stati usati insieme, i due simboli equivalevano al doppio di un attacco a tutta forza di Nuvola Cremisi. Anche se i due saggi avevano unito le forze, avevano ancora difficoltà a resistere!


"Queste fiamme, come possono avere un potere corrosivo? Stanno corrodendo la nostra essenza astrale!"


Vedendo le loro barriere sciogliersi come cera al fuoco, i saggi impallidirono.


Avevano la sensazione che le fiamme di questi simboli fossero fuori dal normale. Avevano un attributo distruttivo!


<em>Ka ka ka!</em>


La loro essenza astrale protettiva si spaccò. I due saggi rimasero scioccati. Il potere di questi simboli del fuoco del caos erano fuori dal comune; avevano già bruciato la loro essenza astrale protettiva.


"Difese del corpo!"


I fisici dei saggi erano i più formidabili tra le varie razze; erano paragonabili alle antiche bestie feroci. Anche se la loro essenza astrale protettiva si era frantumata, potevano ancora usare il loro corpo per difendersi.


I loro fisici scatenarono la loro energia. Le ossa dei due saggi crepitarono! Ma in quel momento le fiamme distruttive si stavano già precipitando verso di loro.


<em>Peng!</em>


Le fiamme esplosero e il fuoco nero bruciò. I due saggi urlarono di dolore mentre venivano scaraventati via. I loro petti e le loro braccia erano stati carbonizzati, rivelando perfino le ossa sotto la pelle!


Tuttavia la forza vita dei saggi era fin troppo formidabile. Anche se erano stati carbonizzati, la loro forza combattiva era ancora ad un buon livello.


"Terrificante!"


I due saggi iniziarono a sudare profusamente. Queste ferite potevano guarire in uno o due giorni, e se avessero usato delle pillole la rigenerazione sarebbe stata ancora più veloce.


Tuttavia ebbero la sensazione che stesse per abbattersi una catastrofe su di loro. Questo perché non sapevano quando la forza distruttiva delle fiamme si sarebbe esaurita.


Fortunatamente non esaurirono le loro riserve di essenza astrale rima che il fuoco si spegnesse.


"Non è morto nessuno..."


Nuvola Cremisi sorrise con tristezza. Era già incredibile che un simbolo runico al picco del quarto livello avesse un effetto del genere.


Dipendere da due soli simboli simili per uccidere due Sacri Lord non era realistico. Un simbolo runico poteva mostrare i suoi effetti migliori quando la battaglia era nel suo culmine.


"Se solo fossero stati simboli runici di quinto livello..."


Nuvola Cremisi sputò una boccata di sangue, pallido. Era già al suo limite. Si odiava per la sua inutilità e per non essere riuscito ad alleggerire il peso per i suoi fratelli.


Proprio mentre pensò di poter bruciare la sua anima ed effettuare un attacco finale, accadde un evento incomprensibile!


Dopo che le fiamme del simbolo scomparirono, i motivi mistici che si erano diffusi nell'aria non svanirono. Anche le due carte del talismano che contenevano i simboli erano rimaste illese.


I motivi del Dao Asura continuarono a muoversi seguendo innumerevoli regole misteriose. Poi, sotto gli occhi increduli di Nuvola Cremisi, i simboli si ricomposero!


Sembravano due simboli del fuoco del caos mai usati prima!
                                


                                



