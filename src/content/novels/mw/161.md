---
title: Capitolo 161 - Inghiottire il Lingzhi Sanguigno
pubDate: 2025-10-16T07:28:18.444Z
tags:
    - mw
---


Lin Ming studiò con cautela la "Forza del Dio Blasfemo" e purificò la vera essenza del suo corpo. Nonostante la sua coltivazione non fosse salita di molto, le sue capacità combattive erano aumentate drasticamente!


Prima Lin Ming non possedeva una vera tecnica marziale.
Sebbene la sua vera essenza fosse incomparabilmente densa e il ragazzo avesse una velocità inumana, non possedeva un metodo d'attacco potente.
Ma ora che aveva scoperto per caso un modo per fondere l'energia del fuoco e del fulmine aveva creato una sua tecnica marziale.


Lin Ming la chiamò - "Annientamento Thunderfire."


Nota Traduzione: Thunderfire = Fulminefuoco


<em>'Il potere di Annientamento Thunderfire non è minore di una Perla del Fulmine e del Fuoco Malvagio. A meno che non sia al picco dello stadio, potrei tenere testa ad un maestro allo stadio Circolazione. Tuttavia non sarebbe un bene se gli altri venissero a sapere di questa mossa; nessuno crederebbe che sia stato io ad inventarla. Non devo usarla così facilmente a meno che non sia in pericolo di vita.'</em>


Nonostante Annientamento Thunderfire avesse un'enorme capacità offensiva, usarlo solo una volta avrebbe usato il 40-50% della sua vera essenza. Era un consumo davvero eccessivo. Prima di utilizzarlo avrebbe dovuto assicurarsi di poter uccidere il nemico con una sola mossa, altrimenti sarebbe finito in una situazione critica.


Mentre Lin Ming stava pianificando su come utilizzare al meglio la sua nuova abilità, si accese il talismano di trasmissione del suono.


Mentre le fiamme viola brillarono per poi dissiparsi, Lin Ming fu sorpreso dalla voce che sentì; era Qin Ziya, il Maestro del Palazzo delle Sette Arti.


Il messaggio era molto semplice. Voleva vedere Lin Ming nella foresta di bambù dietro le montagne.


Il ragazzo mise via la Lancia Pesante d'Argento Flessibile e si diresse immediatamente nel luogo d'incontro.


Era già sera. Il cielo oscuro pieno di stelle sembrava una tenda iridescente che era calata sul mondo. Nella foresta di bambù c'era un vento gelido che faceva frusciare le foglie cadute.


Mentre arrivava sul limitare della foresta, Lin Ming vide Qin Ziya con il suo Guqin. Aveva una postura dritta e la sua lunga barba e il suo abito blu danzavano con il vento. Aveva un portamento straordinario e senza tempo.


"Maestro del Palazzo." Lin Ming si inchinò rispettosamente.


Qin Ziya si girò lentamente "Sì. Ti ho chiamato per un po' di questioni...". La sua voce aveva lo stesso strano tono di calma della scorsa volta ed era molto confortevole.


Mosse le dita e una luce dorata cadde tra le mani di Lin Ming.


Il ragazzo <a href="https://www.google.it/search?q=wikipedia+%E4%BB%A4%E7%89%8C&amp;biw=1195&amp;bih=645&amp;source=lnms&amp;tbm=isch&amp;sa=X&amp;ved=0ahUKEwjy3sqGgYTRAhVCC8AKHSkMBtsQ_AUICCgB#tbm=isch&amp;q=%E4%BB%A4%E7%89%8C">gettone</a> dorato. C'erano due caratteri scritti su di esso - Sette Profound (七玄).


Che questo fosse... un Decreto dei Sette Misteri?


Lin Ming si ricordò di quando l'Anziano Wang gli aveva passato il Decreto dei Sette Misteri, anche allora aveva ricevuto un gettone simile a quello che aveva in mano.


Qin Ziya disse: "Sono molto soddisfatto delle tue attuali capacità.
Prendi questo Decreto dei Sette Misteri e dirigiti verso la Montagna della Sorgente Celeste della Nazione Huoluo. C'è una fonte d'acqua che contiene una vera essenza estremamente pura; è di grande beneficio per chiunque sia al di sotto dello stadio Houtian. Se ti ci immergerai potrà aiutarti ad avanzare allo stadio Circolazione. Tuttavia il potere della della sorgente è limitato; possono usarla tre o quattro persone ogni anno. È stato difficile per me ottenere questa opportunità; dovresti apprezzarla e puntare verso i più alti stadi di coltivazione."


"Tra un po' di tempo la setta principale manderà alcune persone per condurre un torneo tra i vari Palazzi delle Sette Arti del regno di Fortuna Celeste e degli altri paesi vicini. Quando verrà il momento vorrei che partecipassi per combattere per il mio Palazzo Marziale."


"Montagna della Sorgente Celeste?" Sentendo questo Lin Ming diventò subito vigile. Ne aveva già sentito parlare, la Montagna della Sorgente Celeste era una rara terra sacra e la sua cima, dov'era localizzata la Sorgente Celeste, era il centro di tutta l'essenza spirituale.


Chi sapeva quante persone avessero desiderato quest'acqua santa ogni anno? La Nazione Huoluo era molto più grande del Regno di Fortuna Celeste e possedeva anche molti più praticanti di arti marziali. Se c'era un limite di 3 o 4 persone, allora come poteva essere stato scelto lui?


Il Palazzo delle Sette Arti della Nazione Huoluo non sarebbe stato disposto a concedere una risorsa di coltivazione così preziosa al regno di Fortuna Celeste. Che metodo aveva usato il Maestro del Palazzo Marziale per ottenere un posto per lui?


Lin Ming si inchinò ringraziando mentre pensava che questo Qin Ziya non era né un suo parente, né un amico intimo. La sua gentilezza non era un po' troppo esagerata?


Il Torneo tra i Palazzi delle Sette Arti era davvero così importante per Qin Ziya?


Il Maestro del Palazzo Marziale aggiunse: "Prima di andare, vai all'ufficio di registrazione e dì che te ne andrai per due mesi per fare esperienza fuori. Assicurati di mantenere il riserbo sulla tua destinazione.
Al momento hai molti nemici. Il Palazzo delle Sette Arti può essere considerato una zona sicura, ma una volta che ne uscirai, sarai in pericolo, quindi non menzionare a nessuno che andrai alla Sorgente Celeste. Inoltre non dire a nessuno che mi hai visto stasera. Manderò un maestro a proteggerti lungo la via, quindi assicurati di mantenere un basso profilo e di non causare guai."


"Questo discepolo ha capito." Disse rispettosamente Lin Ming. Se un allievo del Palazzo delle Sette Arti se ne fosse andato per un lungo periodo per completare una missione o avventurarsi nel mondo esterno, avrebbe dovuto notificare tutto all'ufficio di registrazione. Altrimenti se fosse scomparso per troppo tempo senza dare una spiegazione, allora il Palazzo delle Sette Arti avrebbe indagato. Tutto questo per garantire la sicurezza dei discepoli.


"Tra tre giorni dirigiti verso il picco nella foresta; ci sarà qualcuno ad aspettarti. Ricorda: mantieni segreta la tua posizione." Disse Qin Ziya per poi allontanarsi.


"Sì, questo discepolo se lo ricorderà." Si inchinò Lin Ming.


A quanto pareva Qin Ziya sembrava avergli fatto un grandissimo favore oggi. Tuttavia Lin Ming sentiva che c'era qualcosa di strano, ma non sapeva cosa.


"Dopo che arriverò nella Sorgente Celestiale della Nazione Huoluo mi daranno davvero un posto grazie a questo gettone Sette Profound? Concederanno davvero una posizione così ubbidientemente? Non causerà dei guai dopo?"


Pensando a questo Lin Ming tornò nel suo alloggio.


Mentre si sedeva sul letto guardando il gettone, non poteva scordarsi questa strana sensazione, come se ci fosse qualcosa che non quadrava.


<em>'Il Maestro del Palazzo Marziale Qin mi ha offerto dei premi: la Lancia Pesante d'Argento Flessibile, il Lingzhi Sanguigno di 500 anni, la Pillola Miracolo Blu e l'<a href="https://it.wikipedia.org/wiki/Icore Depurativa">Icore</a> Depurativa.
Già questo mostrava il suo interesse e la sua fiducia nel mio valore. Ora mi ha anche dato l'opportunità di ottenere l'acqua santa della Sorgente Celestiale. Tuttavia questa risorsa appartiene alla Nazione Huoluo, per ottenere questa opportunità dovrà aver pagato un prezzo di uguale valore...'</em>


<em>'Il Maestro del Palazzo non è un mio parente, perché mi ha fatto questo favore? Solo perché ha fiducia nei miei futuri risultati? Questa spiegazione sembra un po' forzata.'</em>


Lin Ming si accigliò. La generosità di Qin Ziya era eccessiva. Era molto lusingato ma allo stesso tempo non poteva non avere qualche sospetto.


<em>'Quando lascerò la sede del Palazzo delle Sette Arti ad un certo punto correrò qualche rischio. Devo assolutamente essere il più cauto possibile e mantenere segreta la mia posizione, così non manderanno qualcuno ad inseguirmi e ad assassinarmi. Dovrò usare questi tre giorni per aumentare il più possibile la mia forza. Così sarò sicuro di potermi proteggere.'</em>


Pensando a questo, Lin Ming tirò fuori il Lingzhi Sanguigno di 500 anni dal suo anello spaziale.


Aveva già temprato e fuso le impurità nella sua vera essenza; gli effetti collaterali delle due pillole che aveva assunto prima erano stati rimossi completamente. Ora era arrivato il momento di prendere questo materiale.


Un Lingzhi Sanguigno di 500 anni era in grado di potenziare la vitalità del sangue di un praticante di arti marziali, aumentandone la forza e la coltivazione.


Lin Ming ingoiò il Lingzhi Sanguigno. Un comune Lingzhi sapeva di sughero e ci sarebbe voluto molto tempo per masticarlo. Tuttavia questo Lingzhi Sanguigno di 500 anni era come un buon pezzo di carne; era denso, soffice e scivolò senza problemi nella sua gola.


Quando raggiunse il suo stomaco, Lin Ming sentì un'energia sanguigna vigorosa diffondersi dalla sua pancia fino ai meridiani e ai suoi arti.


Un'enorme quantità di energia forte e vivace fluì verso l'alto e Lin Ming si sentì stordito. Era una sensazione simile a quella di chi rimaneva troppo a lungo in una sauna.


A causa del continuo afflusso di energia Lin Ming si sentì sempre più stordito, come se gli stesse scoppiando la testa. Il suo viso si arrossò e sputò fuori del vapore caldo dalla bocca.


Il suo corpo iniziò ad emanare un intenso calore e la sua pelle si stava arrossando sempre di più. Sembrava stesse sanguinando da migliaia di piccole ferite. Il sangue dentro di lui era troppo potente e aveva iniziato a fuoriuscire dai suoi vasi sanguigni.


Lin Ming cominciò a sudare e perfino il suo sudore era tinto di rosso. Vedendo questo, il ragazzo chiuse immediatamente tutti i pori del suo corpo per prevenirlo. Il sangue che stava fuoriuscendo conteneva il potere del Lingzhi Sanguigno; sarebbe stato un vero peccato sprecarne anche una goccia.


Nonostante Lin Ming stesse sanguinando, non sentiva alcun dolore; solo un leggero stordimento.


In confronto al Lingzhi Sanguigno, la Pillola del Midollo Draconico Oro-cremisi e la Pillola Serpe Oro-cremisi erano medicine estremamente pericolose e potenti. La prima era estremamente calda e la seconda molto fredda e per questo venivano utilizzate per depurare i muscoli e purificare il midollo. Il Lingzhi Sanguigno aveva degli effetti collaterali più leggeri visto che poteva solo potenziare la vitalità del sangue.


Lin Ming cominciò a far circolare la 'Formula True Primal Chaos' e così, si sedette in meditazione per cinque ore finché non era sorto il sole. L'arrossamento sul suo corpo cominciò a sparire lentamente. Lin Ming aveva assorbito circa il 70-80% della vitalità del Lingzhi Sanguigno.


In quel momento il ragazzo scoprì che ce n'era una grande carenza di vera essenza nel suo corpo.


Questa mancanza non era dovuta al consumo di vera essenza, era il corpo di Lin Ming ad essere diventato più potente e di conseguenza poteva accomodare più vera essenza.


Paragonando la vera essenza all'acqua, il corpo era come una cisterna che faceva da contenitore.
Ad ogni stadio di coltivazione il serbatoio sarebbe diventato sempre più grande.


Ma ora, nonostante la coltivazione di Lin Ming non fosse aumentata, il suo corpo era come una stufa piena di energia. Per questo il serbatoio di vera essenza era molto più ampio e profondo di quelli allo stesso livello di coltivazione.


Non solo, a causa dell'energia nel suo sangue, anche la sua vitalità era aumentata, accrescendo la sua resistenza e la sua forza fisica.


Sebbene la coltivazione di Lin Ming non fosse ancora aumentata, era diventato molto più potente.


<em>'Rimangono solo due giorni prima della partenza. Con così poco tempo non posso potenziare di molto la mia forza a meno che non riesca a completare il simbolo di iscrizione per la mia Lancia Pesante d'Argento Flessibile.'</em>


Il motivo per cui Lin Ming non aveva ancora applicato il simbolo sulla sua arma, era perché era stato troppo occupato a coltivare e per la rarità dei materiali.


<em>'Pochi giorni fa ho mandato una comunicazione ufficiale tramite l'Associazione Iscrizionisti. Mi chiedo quanti materiali sono stati radunati finora.'</em>


Lin Ming aveva soltanto messo l'annuncio in cui informava che avrebbe scambiato le sue iscrizioni per dei materiali.
Dato che l'aveva annunciato per pochi giorni non credeva di averli raccolti così velocemente. Tuttavia non si aspettava che, durante il pomeriggio di quello stesso giorno, Wang Yuhan gli avrebbe mandato un messaggio tramite il talismano di trasmissione del suono informandolo che i materiali erano pronti e che Lin Ming poteva andare a prenderli quando voleva.


Questo sorprese il ragazzo.


Quando arrivò all'Associazione Iscrizionisti Wang Yuhan aveva già organizzato tutti i materiali mettendoli tutti in una scatola. Sul lato del contenitore c'era una nota con una lista di nomi che spiegavano da dove provenissero tutti i materiali.


Circa il 20% dei materiali provenivano da clienti. Avevano mandato i materiali per ottenere un simbolo di iscrizioni come compenso.


Per quanto riguarda gli altri, il 40% era stato mandato da un messaggero del Principe Ereditario e il resto da Bai Jingyun.


"Bai Jing della città di Fortuna Celeste... Bai Jingyun?"


Lin Ming rimase ancora più sorpreso di prima. I materiali del simbolo Astrale non erano rari o costosi come quelli del simbolo del corpo. Tuttavia per radunare così tanti materiali in così poco tempo doveva aver richiesto molti soldi e molte connessioni...
                                


                                



