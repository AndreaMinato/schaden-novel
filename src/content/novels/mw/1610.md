---
title: Capitolo 1610 – Granmaestro Yi Liu
pubDate: 2025-12-15T08:37:10.410Z
tags:
    - mw
---


<em>Capitolo sponsorizzato, ringraziamo Fabio!
3 capitoli in coda, 0/5
-Schadenfreude</em>


Suya fu scioccata dalle parole di Lin Ming. In effetti le Terre Sacre della Stella Estrema potevano acquistare i simboli potenziati solo da lui, ma Lin Ming non avrebbe dovuto necessariamente venderli a loro.


Questa sorta di simbolo del fuoco del caos poteva essere utilizzato 200-300 volte e poteva essere attivato quattro volte in battaglia. Era un effetto speciale sconvolgente. C'erano molti Sacri Lord che sarebbero stati disposti a comprare un simbolo del genere per poterlo usare come asso nella manica.


Un Saggio Lord negli stadi iniziali avrebbe potuto difendersi da un nemico al suo stesso livello ma nelle fasi intermedie del suo stadio grazie a questo simbolo!


Se fosse andato all'avventura in un regno mistico e avesse rischiato la vita lottando contro dei rivali, avrebbe voluto comprare ad ogni costo uno o due di questi simboli.


Inoltre questi simboli del fuoco del caos revisionati avevano l'attributo speciale di poter essere usati diverse volte; questo era un attributo quasi completamente unico. C'erano molti maestri di rune divine che adoravano collezionare ogni sorta di simbolo e che avrebbero desiderato ardentemente di comprarli. Inoltre molti ricchi membri della giovane generazione di potenti organizzazioni avrebbero voluto comprare un simbolo runico così raro.


Sarebbe stato un segno del proprio prestigio.


Così, anche se Lin Ming avesse venduto pubblicamente questi simboli, il loro prezzo sarebbe salito precipitosamente. Il loro prezzo avrebbe perfino superato quello di 200-300 simboli del fuoco del caos!


Pensando a questo, Suya capì che forse non ci sarebbe stata nessuna transazione.


Il prezzo offerto dalle Terre Sacre della Stella Estrema non sarebbe stato sufficiente.


Si alzò e disse con disperazione: "Signor Lin, signorina Xian'er, mi scuso per avervi disturbato oggi. Mi congederò. Signor Lin, tornerò a porgerle visita in futuro."


Suya era così infelice. I suoi occhi grandi sembravano contenere decine di migliaia di parole, tutte toccanti.


Perfino Lin Ming, che era abituato a vedere donne splendide, non poté che riconoscere quanto era straordinaria.


Suya e Xiao Moxian erano due tipi di bellezza diverse. La prima aveva curve esplosive, perfettamente tonde e morbide. Nonostante fosse una bellezza scioccante come Xiao Moxian, emanava un'atmosfera fuori dal comune. Attirava costantemente gli sguardi degli uomini anche con il movimento più lieve.


Così Suya si allontanò. Dall'inizio alla fine aveva mostrato una bellezza femminea gentile e docile. Sembrava completamente diversa dalla figura altera distesa sul divano di solo un mese fa.


"Fratellone Lin, sembra che tu abbia rifiutato." Disse Xiao Moxian dopo che la donna se ne andò.


"Non c'è bisogno di preoccuparsi, ho troppi problemi di cui occuparmi ora. Devo fare ricerche su come trasformare un simbolo di quinto livello e devo anche raffinare una pillola per il recupero spirituale per Senior Nebbia Divina. Non ho molto tempo libero. Se disegnassi simboli del fuoco del nirvana e della tribolazione dovrei crearne a decine. Quando qualcosa è raro, diventa molto più prezioso. Se li vendessi a così poco, allora non sarebbero di valore."


Disse Lin Ming. Ci aveva già riflettuto. Quando usciva un nuovo prodotto sul mercato, nessuno avrebbe saputo il suo vero valore. Il costo sarebbe stato stabilito artificialmente dagli altri.


Se avesse venduto pochi simboli del fuoco del nirvana e della tribolazione, allora gli acquirenti avrebbero aumentato il più possibile il suo prezzo, così che valessero di più.


Una volta che il prezzo fosse aumentato, avrebbero potuto rivenderli.


Il prossimo acquirente avrebbe avuto un'idea simile. Con il passare del tempo, il costo sarebbe aumentato sempre di più fino ad aumentare il suo valore originale.


Lin Ming sarebbe stato contento di vedere accadere una scena simile.


.....


Era ancora notte, Suya era tornata nella sua stanza e aveva attivato una formazione di trasmissione del suono a lunga distanza, tentando di mandare un messaggio all'emissario degli affari interni del palazzo celeste della Stella Estrema: il saggio Ming Yang.


Suya riferì tutte le sue esperienze di oggi. Il saggio Ming Yang si accigliò sentendo il suo rapporto.


"Questo giovane vuole 750.000 punti contributo per uno solo dei simboli? È insaziabile!"


Il saggio Ming Yang si incupì. Dopo un periodo di riflessione, sogghignò e rispose: "Non c'è bisogno che ti preoccupi di questo. Quel moccioso probabilmente pensa che non possiamo fare a meno dei suoi simboli. Che bambino ingenuo! Dato che è così avido, allora non gli farò ottenere nemmeno un punto."


Suya sussultò. Che il palazzo celeste volesse attaccare Lin Ming?!


Il giovane stava vivendo nella gilda dei maestri di rune e aveva una posizione estremamente delicata. Se le Terre Sacre della Stella Estrema avesse attaccato un membro della gilda senza essere provocato, allora ci sarebbero state gravi conseguenze!


Avrebbe potuto perfino fare fallire l'alleanza tra loro e la città delle Rune Divine.


Dopotutto rapire un esperto e costringerlo a raffinare dei simboli era il tabù più assoluto per ogni maestro di rune. Era qualcosa che tutti loro detestavano.


Inoltre si diceva che Lin Ming avesse un Empireo al picco del suo stadio come maestro!


Se avessero offeso un Empireo del genere per dei meri simboli potenziati, allora per risparmiare pochi soldi avrebbero subìto gravi perdite. Sarebbe stata una decisione incredibilmente stupida. Non ci sarebbe stato bisogno che le Terre Sacre della Stella Estrema continuassero la guerra. Avrebbero perso sicuramente se un Empireo al picco del suo stadio si fosse coalizzato con la fazione nemica.


Suya non pensava che il Palazzo Celeste avrebbe fatto una decisione così imprudente, ma temeva che il saggio Ming Yang non sapesse delle origini di Lin Ming.


Presto ottenne una risposta. Il tono del vecchio era estremamente cupo: "Naturalmente non faremmo o nulla che possa causare ostilità con la gilda. Ma questo non significa che non abbiamo dei modi per fronteggiarlo. Abbiamo già invitato il granmaestro Yi Liu..."


Il granmaestro Yi Liu?


Suya era sbalordita. Aveva già sentito questo nome prima.


Nel mondo dei maestri di rune divine, la maggior parte di questi esperti era estremamente orgogliosa e famosa, erano figure rispettabili onorate dagli altri.


Ma altri maestri avevano intrapreso la strada della disonestà, non facevano ricerche, ma plagiavano i risultati degli altri.


Se qualcuno avesse sviluppato un simbolo estremamente prezioso, naturalmente ci sarebbero stati degli individui che avrebbero tentato di appropriarsi di queste tecniche. Dopotutto questi simboli avrebbero permesso di ottenere un'enorme quantità di benefici!


Generalmente parlando, un esperto avrebbe disposto delle misure per impedire di decifrare la struttura interna del simbolo. Inoltre queste opere avrebbero contenuto rune complesse e strutture interne ardue da comprendere, la fusione con il Dao Celeste Asura avrebbe creato flussi di energia di diversa intensità. Volerlo ricreare era quasi impossibile.


Ma esisteva un tipo di maestro di rune specializzato in questo campo.


Proprio come nel mondo mortale esistevano ladri scassinatori, c'era un tipo di esperto detestato da tutti gli altri.


Tuttavia, incoraggiato dagli enormi benefici che si potevano ottenere usando questo metodo, alcuni maestri di rune avrebbero intrapreso questa strada.


Avrebbero avuto le loro eredità, che però si concentravano in particolare nello svelare la struttura dei simboli degli altri.


E questo Yi Liu era un granmaestro tra tutti questi maestri di rune divine disonesti!


Da ciò che Suya sapeva, il granmaestro Yi Liu era al picco del sesto livello! Se avesse scelto la via ortodossa, allora avrebbe ottenuto grandi risultati.


Ma il granmaestro Yi Liu era conosciuto per la sua abilità di decifrazione. Il solo problema per lui era avere abbastanza tempo e risorse.


Nonostante molti maestri di rune avessero la loro tecnica finale, il granmaestro Yi Liu non era interessato ad esse. Dopotutto svelare i segreti di un simbolo avrebbe richiesto un'enorme quantità di materiali rari e preziosi, insieme a costose formazioni. Il prezzo nel farlo avrebbe lasciato stupefatti.


<em>'Svelare... se potremo davvero svelare i segreti di questo simbolo del fuoco del caos potenziato, allora le nostre Terre Sacre della Stella Estrema ne otterrebbe grandissimi vantaggi!'</em> Pensò Suya. Non sapeva perché, ma aveva uno strano presentimento. Nel breve momento di prima in cui aveva parlato con Lin Ming, non sapeva perché, ma quel giovane gli aveva dato una sensazione di mistero e imprevedibilità.


Il granmaestro Yi Liu sarebbe riuscito a comprendere il simbolo runico di Lin Ming?


Suya sapeva che a questo punto non poteva più fare nulla. Poteva solo attendere con calma nella sua area della divisione delle missioni e fare il suo lavoro...


.....


Due giorni dopo, nelle Terre Sacre della Stella Estrema...


 Le Terre Sacre della Stella Estrema erano localizzati sopra l'oceano stellare di Miluo della Strada Asura. Questo oceano stellare era costellato da innumerevoli isole ampie 100.000 chilometri e, nonostante fossero definite isole, in realtà non erano molto più piccole dei continenti di alcuni pianeti.


Questi territori erano avvolti da una notte infinita. Nel cielo si trovava sempre un oceano sconfinato di stelle.


Sotto questa volta celeste, un palazzo blu cupo fluttuava in alto nel cielo. Era il Palazzo Celeste della Stella Estrema!


Questo era il quartier generale delle terre sacre e la residenza dei suoi due Empirei!


E quel giorno le porte del palazzo erano aperte. L'emissario degli affari interni, il saggio Ming Yang stava aspettando personalmente l'arrivo del granmaestro Yi Liu!


Il granmaestro Yi Liu era un Grande Re del Mondo e, con il passare degli anni, aveva accumulato una ricchezza inimmaginabile. Nonostante fosse un individuo crudele e famigerato, incuteva comunque paura e venerazione in molte persone!


Questa era la sensazione di pressione causata dalla forza!
                                


                                



