---
title: Capitolo 1620 – Duca del Vuoto Divino
pubDate: 2025-12-15T08:37:10.412Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Signore, come posso aiutarla?"


Una splendida assistente diede il benvenuto a Lin Ming e a Xiao Moxian. Il trattamento della sala VIP era completamente diverso rispetto a quello all'esterno.


"Vorrei una lista dei tesori nella sala VIP."


Lin Ming gettò un'occhiata verso la donna. Le assistenti indossavano tutte uniformi e avevano l'emblema dell'associazione di scambio delle pillole runiche ricamato sul petto.


Ben presto la donna consegnò una tavoletta di giada a Lin Ming. Proprio quando il giovane stava per esaminarla, si raggelò. Aveva sentito la percezione di qualcuno passare con agilità e delicatezza su di lui.


Qualcuno stava cercando di sondarlo di nascosto. Se non fosse stato per la sua potente forza spirituale, Lin Ming non l'avrebbe notato.


Lin Ming si accigliò. Chi stava indagando su di lui?


Quel breve passaggio d'energia era gelido, come se serbasse cattive intenzioni.


Lin Ming tenne la tavoletta di giada tra le mani e sondò con cautela la folla nella sala. Ma non riuscì a capire dov'era il nemico.


Questo rese sempre più sospettoso Lin Ming. Questo significava che la forza di quella persona era superiore perfino alla sua!


<em>'Se è così formidabile sarà un Grande Re del Mondo?'</em>


Lin Ming era perplesso. Era vissuto in isolamento nella setta della Luna Blu per oltre 20 anni, studiando solo le arti runiche e l'alchimia. Dopo che era partito, era andato nella città delle Rune Divine, dove aveva fatto ricerche per oltre un anno.


Durante questo periodo di tempo non credeva di aver creato conflitti. I suoi nemici precedenti, Tian Mingzi e Naqi, erano già stati uccisi da lui e la Rete Celeste non avrebbe avuto nessun motivo per attaccarlo dopo che lo avevano ignorato per vent'anni. Inoltre, se avessero voluto mirare a lui, avrebbero dovuto valutarne a fondo le conseguenze.


Lin Ming aveva la sensazione che nessuno si sarebbe dovuto concentrare su di lui, quindi come mai qualcuno lo stava sondando mentre stava per comprare dei materiali?


"Fratello Lin, cosa succede?"


Chiese Xiao Moxian. Aveva notato la reazione insolita di Lin Ming.


"Niente, solo che qualcuno sta curiosando sui miei affari e la sua coltivazione è molto alta." Disse Lin Ming, in all'erta nel caso trovasse qualcuno di strano. "Ma non c'è bisogno di preoccuparsi. Finché staremo nella città delle Rune Divine non potrà farci nulla. Dobbiamo solo prestarci un po' di attenzione e andrà bene. Questa persona salterà fuori dal suo nascondiglio di sua spontanea volontà prima o poi."


Mentre parlava, lo sguardo di Lin Ming si accese. A causa di quella percezione ostile non aveva prestato molta attenzione alla tavoletta di giada, ma ora che la rileggeva aveva trovato diversi oggetti interessanti.


Tra di essi c'era un tesoro spirituale di massimo livello chiamato contratto del drago e il materiale usato per raffinare questo tesoro spirituale era il corno di drago di giada di cui Lin Ming aveva bisogno!


"Una giada di drago di cento milioni di drago con il sangue del midollo completamente preservato, è estremamente rara! Sfortunatamente è stata già resa un tesoro spirituale, così è diventata molto più costosa. Anche così, devo comprarla. Questo tipo di materiale raro e prezioso può essere trovato solo per un colpo di fortuna."


Lin Ming voleva solo ottenere il corno di drago di giada per raffinarlo. Avrebbe dovuto invece scartare il tesoro spirituale, non importava quanto fosse buono. Era davvero un peccato.


"Sembra che i due miliardi di punti contributo che ho radunato non saranno sufficienti... ci sono molte cose di cui ho bisogno in questa lista. Allora sarebbe un peccato se spendessi tutti i miei punti in materiali e perdessi l'occasione di prendere altro..."


Lin Ming fece un calcolo veloce. I due miliardi di punti che aveva radunato all'improvviso non erano sufficienti.


Gli mancavano troppi punti contributo!


"Xian'er, vediamo com'è la qualità di quel corno di giada di drago."


"Va bene!" Disse Xiao Moxian. Così i due camminarono verso la vetrina dove era esposto il contratto del drago.


Non troppo lontano da Lin Ming c'era una stanza VIP coperta da formazioni intricate che isolavano da ogni percezione.


Il pavimento stilizzato era coperto da tappeti di pelliccia di antiche bestie feroci. Diversi uomini e donne circondavano un tavolino, stavano tutti sorseggiando lentamente del tè.


Una splendida domestica si inginocchiò sul tappeto, versando tè per tutti i presenti. I suoi movimenti erano intricati ed eleganti.


"Ho solo comprato un po' di tè del fiore della pioggia scuro alla fiera. 100.000 punti per un'oncia. I fiori della pioggia scuri possono essere raccolti ogni 10.000 anni e possono essere trattati solo dopo essere stati cotti con 72 materiali celesti diversi. Questo tè è meraviglioso. Non è stato affatto uno spreco."


La persona che stava parlando era un giovane dall'abito blu. Era vestito in modo semplice e sembrava uno scolaro mortale. La sua coltivazione era nascosta ed era difficile vederne le profondità.


E seduti accanto a lui c'erano diversi giovani. Queste persone portavano tutti vesti di massimo livello e corone dorate. Le fondamenta della loro coltivazione erano solide e il loro aspetto era sbalorditivo; era chiaro che fossero membri d'élite assoluti, ma nonostante questo chiaramente stavano guardando l'uomo vestito di blu con rispetto.


Attorno al tavolo da tè, a parte i diversi giovani, c'era anche un vecchio avvolto da un mantello nero. Il suo intero corpo emanava un'aura cupa e sembrava davvero misterioso.


"Vecchio Huo, cosa c'è... sembra assorto..." L'uomo con l'abito blu guardò sorridendo il vecchio: "È un tè meraviglioso, presto si raffredderà."


"Niente. Ho solo visto qualcuno che mi fa molto piacere vedere..." Disse con tono feroce il vecchio con il mantello nero. Nonostante il suo viso fosse avvolto dall'oscurità, si poteva ancora vedere un paio di occhi dallo sguardo tagliente, come quello di un'aquila.


Mentre il vecchio parlava, l'uomo dall'abito blu alzò le sopracciglia: "Chi potrebbe rendere scontento il vecchio Huo?"


"Eheh..." Le labbra del vecchio fremettero e ridacchiò: "Un giovane che viene da chissà dove, è riuscito a creare un simbolo runico di quarto livello che può essere usato più volte. Si chiama simbolo del fuoco del nirvana e della tribolazione. Duca Haoyue, deve aver sentito già parlare di questa persona."


"È Lin Ming?"


"Esatto, è lui!" Disse il vecchio con il mantello nero, non troppo disposto a menzionare il suo nome. Il duca Haoyue iniziò a ridere: "Vecchio Huo,  sembra che se la sia presa per non essere riuscito a copiare il simbolo del fuoco del nirvana e della tribolazione. Può essere definito il numero uno tra i maestri di rune divine più inortodossi, ma non può essere biasimato per il suo fallimento. Immagino che dev'essere un problema dovuto all'eredità di questo giovane di nome Lin Ming..."


Disse con sincerità il duca Haoyue. Il vecchio con il mantello nero seduto di fronte a lui era il granmaestro Yiliu, la persona che aveva fallito nel tentativo di copiare il simbolo del fuoco del nirvana e della tribolazione.


Il nome del granmaestro Yiliu era Huo Yi Liu, ma pochissimi conoscevano il suo nome.


La fiera tenuta dalla gilda era uno degli eventi più importanti della Strada Asura interna. In quanto maestro di rune divine della via inortodossa, naturalmente Yi Liu non si sarebbe perso una festività del genere. Stava anche cercando dei rari e preziosi materiali.


Ma la sua reputazione era pessima. Molti maestri di rune divine più onesti quasi non potevano coesistere con quei copiatori. Se Huo Yiliu avesse voluto partecipare alla fiera, avrebbe dovuto nascondere la sua identità.


"Eredità..." Gli occhi di Huo Yi Liu brillarono di luce fredda. Anche lui aveva pensato ad un'eventualità del genere.


Huo Yi Liu ormai detestava Lin Ming.


Nonostante il giovane non l'avesse mai provocato deliberatamente, aveva perso 200 milioni di punti in formazioni a causa dei suoi simboli! Non solo, la sua reputazione aveva subìto un duro colpo!


Ora tutta la comunità di maestri di rune inortodossi sapeva che il granmaestro Yi Liu aveva perso contro un moccioso. Questo lo avviliva ancora di più.


E gli altri esperti, visto che appartenevano alla gilda, avevano iniziato a deridere Huo Yi Liu.


Come poteva Huo Yi Liu esserne contento? Tutti gli eventi sfortunati che gli erano capitati erano dovuti a Lin Ming. Quindi, anche se Lin Ming non aveva lasciato la gilda da oltre un anno, era comunque riuscito inspiegabilmente a farsi un nemico.


In questi ultimi mesi, Huo Yi Liu aveva raccolto informazioni proprio su Lin Ming. Aveva visto il suo aspetto usando un'immagine registrata e così era riuscito a riconoscerlo.


"Lin Ming... simbolo del fuoco del nirvana e della tribolazione..." Il duca Haoyue mescolò il tè con il coperchio della tazza, le sue labbra si incurvarono formando un sogghigno.


Vedendo la sua espressione, Huo Yi Liu capì le sue intenzioni.


"Duca Haoyue, l'eredità di Lin Ming la incuriosisce?"


"Ahah!" Il duca Haoyue rise fragorosamente. "Esatto, questo giovane di nome Lin Ming sembra aver iniziato a studiare le arti runiche da poco. Dovrebbe possedere un'eredità unica completamente diversa dalle nostre. E apprezzo molto questa eredità! Se Lin Ming ha migliorato il simbolo del fuoco del caos, dev'essere stato grazie a questa eredità. Il vecchio Huo non è mai entrato in contatto con le tecniche della scuola di Lin Ming e così non ha capito questo tipo di eredità, così è naturale che abbia fallito."


"Quindi non ha perso contro un giovane con Lin Ming, ma contro la misteriosa eredità che possiede!"


L'umore di Huo Yi Liu migliorò leggermente. Dopotutto non credeva che un membro della giovane generazione come Lin Ming potesse superarlo nelle arti runiche. Se aveva perso, doveva essere a causa di questa strana eredità.


Il duca Haoyue disse: "Sospetto che questa eredità abbia un metodo speciale per permettere ai simboli di essere usati ripetutamente. Ma Lin Ming è riuscito solo a trasformare un simbolo del fuoco del caos e il suo valore non è troppo sbalorditivo. Non importa quanto è forte un simbolo al picco del quarto livello, è comunque al quarto livello."


"È uno spreco che questa eredità rimanga nelle sue mani. Se potessi usarla io potrei sfruttarla appieno!"


Disse il duca Haoyue con lo sguardo che brillava.


Huo Yi Liu ridacchiò contento: "Il duca Haoyue è proprio audace. Anche io desidero ottenere l'eredità di questo ragazzo, ma sembra che abbia un potente maestro, così non ho osato commettere imprudenze."


Sentendo questo, il duca Haoyue rise con noncuranza, senza darci troppo peso: "Il suo maestro è solo un Empireo, vero? Anche una grande organizzazione come la gilda dei maestri di rune o le Terre Sacre della Stella Estrema non oserebbero offendere un Empireo, ma per il mio regno del Vuoto Divino non è niente di che."


Il duca Haoyue era sicuro di sé e aveva il capitale per esserlo. Nonostante fosse forte solo quanto un Re del Mondo, aveva il supporto del regno del Vuoto Divino, un'organizzazione al livello di una Vera Divinità!


In passato, i due Empirei più potenti tra gli spirita erano Nebbia e Vuoto Divino!


I due erano fratelli, ma dopo Nebbia Divina era scomparso e Vuoto Divino era diventato una vera divinità. Da allora era nato il mito del regno del Vuoto Divino!


Il duca Haoyue si alzò e disse: "Ce ne andiamo. Vecchio Huo, andiamo ad incontrare questo Lin Ming!"
                                


                                



