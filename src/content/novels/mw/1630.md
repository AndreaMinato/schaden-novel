---
title: Capitolo 1630 – Lancia Dorata Viola
pubDate: 2025-12-15T08:37:10.415Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Secondo le regole dell'asta, il termine di scadenza per il pagamento era dieci giorni dopo la fine dell'asta.


Ci sarebbero state gravi pene per chi aveva ottenuto tesori che non poteva pagare, la città delle Rune Divine avrebbe imprigionato il colpevole per migliaia di anni o anche decine di millenni.


Generalmente parlando, nessuno l'avrebbe fatto. Questo perché, prima di partecipare, bisognava verificare la propria identità usando la tessera apposita. Persone dalla reputazione e dall'importanza considerevole certamente non avrebbero fatto qualcosa di così spudorato.


"Allora iniziamo con il secondo oggetto!"


Diverse donne vestite in modo elegante portarono una scatola in legno di sandalo alta decine di piedi. Quando Song Wen la aprì, videro tutti che era una dimora portatile.


Lin Ming non aveva nessun interesse in un oggetto simile; aveva già il suo palazzo di Primordius.


Il prezzo di partenza di questo tesoro era di 20 milioni di punti. Dopo che l'asta finì, ci furono un po' di offerte sparse tra il pubblico. Alla fine fu un praticante di arti marziali in un posto ordinario nell'arena a vincerlo. Questo oggetto era arrivato a 35 milioni di punti.


Dopo la dimora, fu il turno di tesori mistici, bestie da contratto, medicine, pillole, armi magiche e ogni sorta di oggetto prezioso.


Alcuni tra di essi destarono l'interesse di Lin Ming, ma considerato il loro prezzo, non fece offerta perché non valeva la pena pagare così tanto.


L'asta continuò per un intero mese ed era divisa in diverse parti. Solo la prima fase dell'asta sarebbe durata tre giorni e tre notti.


Per un praticante di arti marziali, questo periodo di tempo era inferiore a quello trascorso in una sola sessione di meditazione.


Mentre porgeva attenzione agli oggetti messi all'asta, Lin Ming allenò anche il mantra di Nebbia Divina. Il motivo per cui era arrivato fino a questo punto, a parte la sua fortuna e la sua determinazione, riguardava tutto la sua diligenza e il suo duro lavoro. Ora la coltivazione di Lin Ming era una corsa contro il tempo e non poteva smettere di coltivare per un intero mese.


In quel momento però Song Wen rivelò uno scrigno di pietra nera che attirò il suo interesse.


Questo contenitore sembrava ordinario e semplice, ma Lin Ming percepì l'aura lieve e vasta che proveniva dalla scatola. Un freddo intento omicida lo fece tremare. Quando vide la luce nera, sentì qualcosa che risuonava con il suo spirito... potenziale di lancia!


"Quella è una lancia..."


Lin Ming era un veterano delle lance. La Lancia del Sangue della Fenice l'aveva accompagnato durante le sue battaglia, per poi essere temprata e diventare un tesoro spirituale. Era un'arma potente che sarebbe continuata a crescere con lui.


Così, quando si trattava di lance, Lin Ming aveva una capacità di valutazione sorprendente.


In una delle suite VIP, il duca Haoyue fissò l'oggetto nel contenitore, ugualmente eccitato. La risonanza che sentiva però era più debole di Lin Ming e includeva un po' di incertezza.


"Una lancia da Empireo?"


Gli occhi del duca brillarono.


"Un tesoro spirituale di un Empireo? Sei già allo stadio di Re del Mondo e usi le lance. L'arma che stai usando non è altro che un ordinario artefatto che non può seguire la tua rapida ascesa. Questo tesoro sembra perfettamente adatto al duca. Devi riuscire ad ottenerlo!"


L'apprendista junior Qing si appoggiò al duca Haoyue facendo una risatina. Anche se era stata respinta violentemente da lui, non osò mostrare nessuna irritazione. Il rapporto tra lei e il duca Haoyue era come quello tra una concubina e un imperatore mortale; da quando avrebbe potuto perdere il controllo di fronte a lui?


Il duca Haoyue sembrò non sentirla. Si limitò a fissare la scatola nera.


Song Wen armeggiò con lo scrigno. Strane rune si accesero attorno al contenitore, scatenando ondate di energia mentre si apriva. Poi si irradiò un intenso bagliore mentre il torrente di energia si levò al cielo!


Una lancia dorata rivelò la sua aura simile a quella di un drago, ronzando nel vuoto ed emettendo una pressione forte come quella di un oceano!


"Questo è un altro oggetto prezioso che sarà venduto oggi, il tesoro spirituale di un Empireo ritrovato in alcune rovine: la lancia dorata viola! Il prezzo di partenza è 800 milioni di punti!"


800 milioni era estremamente esagerato come costo, ma un tesoro spirituale del genere era degno di questo prezzo! Non era stato forgiato per diventare così, era stato cresciuto e coltivato da un Empireo.


Ci volevano milioni di anni di dedizione per trasformare lentamente il tesoro. Gli Empirei avrebbero potuto farne crescere diversi, ma non più di dieci durante i loro 100 milioni di anni di vita.


Ad esempio, la Lancia del Sangue della Fenice rientrava in questa categoria. Una volta che Lin Ming sarebbe diventato un Empireo e avesse usato ogni sorta di materiale celeste per raffinare l'arma, avrebbe potuto conservarla nel suo mondo interno e nutrirla con la sua essenza fino a farla diventare un tesoro spirituale da Empireo.


Ma questo era un processo molto lungo, era impossibile completarlo senza aspettare milioni di anni.


Lin Ming cresceva troppo velocemente. Anche se la Lancia del Sangue della Fenice aveva superato una tribolazione celeste insieme a lui e aveva sviluppato un suo spirito, non poteva tenere il passo con la velocità stravolgente del suo proprietario.


Un Empireo non avrebbe venduto i tesori che aveva coltivato nemmeno per 10 miliardi di punti, questo perché solo un'arma che aveva cresciuto di persona sarebbe stata la più adatta da utilizzare.


Solo quando un Empireo moriva i suoi tesori diventavano senza padrone per poi essere ritrovati in alcune rovine da i suoi discendenti ed essere venduti.


Song Wen prese la lancia dorata. Mentre la teneva, aveva la sensazione di aver afferrato un drago dorato.


Quest'arma era lunga dodici piedi e sembrava quasi una picca da quanto era lunga.


L'asta era ricoperta da motivi mistici, la punta era color nero e rosso, ed emetteva un bagliore tagliente che poteva accecare.


"L'asta è coperta da motivi di leggi Asura, ma che peccato... mancano delle parti..."


La comprensione di Lin Ming del Dao Celeste Asura era sempre più profonda. Con una sola occhiata notò i difetti nell'asta.


Il Dao Celeste Asura era incredibilmente misterioso per i praticanti di arti marziali della Strada Asura; nessuno poteva comprenderlo appieno. Anche un maestro di rune di settimo livello poteva solo sintetizzare le conoscenze dei suoi predecessori per incidere formazioni, ma in realtà non capivano l'essenza del Dao Celeste Asura.


Per questo era impossibile per loro tracciare dei motivi del Dao perfetti.


"Che sfortuna. Quell'aura assassina è incredibile e non ho idea di quanto sangue abbia bevuto. Inoltre è stata cresciuta da un Empireo per milioni di anni e ha sviluppato un terrificante intento omicida. È meravigliosa sotto quasi ogni aspetto. Si trasformerebbe in modo radicale se i suoi motivi del Dao venissero perfezionati!"


Lin Ming sospirò profondamente, provava un po' di rimpianto. La struttura di questa lancia ormai era stata stabilita ed era impossibile cambiare i motivi del Dao Celeste sull'asta. Se uno avesse provato a correggerli, avrebbe fatto solo più errori e ne avrebbe peggiorato la qualità.


Inoltre l'asta era forgiata con cristalli dorati color viola rossastro. Erano un materiale estremamente costoso e duro. Se fosse stata sostenuta da una formazione, allora perfino un Grande Re del Mondo si sarebbe potuto scordare di distruggerla.


Nonostante questo però i cristalli mancavano di elasticità. In altre parole, era una lancia rigida e agli occhi di Lin Ming, era molto meno funzionale.


Una lancia priva di flessibilità non avrebbe avuto modo di disperdere la forza di un impatto. Durante una collisione, sarebbe stato facile venire feriti dal contraccolpo.


Naturalmente, nonostante questi due svantaggi, questa lancia dorata viola era comunque superiore alla Lancia del Sangue della Fenice!


Sarebbe stato certamente disposto a cambiare arma. Dopotutto la Lancia del Sangue della Fenice ci avrebbe messo troppo tempo per crescere.


Lin Ming immaginò che il prezzo finale di questa lancia sarebbe stato di circa 1,2-1,4 miliardi di punti, ma per lui sarebbe stato troppo elevato in confronto al costo. Poteva al massimo accettare di spendere un miliardo, ma questa cifra sarebbe bastata solo ad acquistare l'asta.


Lin Ming gettò un'occhiata al pubblico nell'arena. Intravide fanatica avidità negli occhi degli altri praticanti di arti marziali mentre fissavano la lancia dorata viola. Era chiaro che desiderassero comprare quest'arma!


Un tesoro spirituale da Empireo era sorprendentemente raro! Nemmeno in quest'asta ce ne sarebbero stati così tanti.


Si poteva trovare un tesoro spirituale da Empireo adatto solo con un colpo di fortuna.


"Che l'asta abbia inizio!" Proclamò ad alta voce Song Wen.


Ma proprio mentre la sua voce si spegneva, qualcuno gridò da una delle suite VIP: "850 milioni!"


"860 milioni!"


Molti volevano comprare quest'arma.


Erano per lo più Re del Mondo o anche Grandi Re del Mondo. Solo questo tipo di persona avrebbe potuto sfruttare i poteri di quest'arma. Le persone con una coltivazione inferiore non se la sarebbero potuto permettere.


"900 milioni!"


L'offerta continuò a salire. Nonostante i praticanti di arti marziali nelle suite VIP fossero tutti figure di alto livello, nessuno comprendeva il Dao Celeste Asura come Lin Ming, così non potevano vedere i difetti della lancia dorata viola. Per loro quest'arma era un'arma di massimo livello. Sarebbe valsa la pena di acquistarla anche esaurendo tutte le loro ricchezze!


Mentre l'offerta continuava a salire, il duca Haoyue si riempì di ambizione. Doveva assolutamente vincere questa lancia.


"Non ha intenzione di fare un'offerta?" Huo Yi Liu sorrise. Poteva intuire le intenzioni del duca.


"Eheh, non c'è fretta. Stanno solo sprecando fiato quelli là fuori. Questa lancia sicuramente vale di più. Non basterebbero nemmeno 1,5 o 1,6 miliardi!"


Le capacità di valutazione del duca Haoyue erano di gran lunga inferiori a quelle di Lin Ming. Aveva stabilito un prezzo di 1-2 milioni in più.


"Ho sentito che anche Lin Ming usa la lancia. Speravo di surclassarlo durante quest'asta, ma non ha detto nulla. Che noia..."


"Duca, quanti punti ha quel povero idiota? Un nessuno come lui può solo osservare da lontano questo tesoro spirituale da Empireo, come potrebbe permetterselo?" L'apprendista junior Qing ridacchiò appoggiata sul suo petto.


"Eheh, hai ragione mia cara, sicuramente non oserebbe acquistare tesori così costosi." Il duca Haoyue fece un sorrisetto. Sporse una mano per massaggiare il seno abbondante dell'apprendista junior Qing.


"1,2 miliardi!"


Gridò all'improvviso il duca Haoyue.


Una cifra del genere fece perdere coraggio a molti offerenti. Per un po' l'intera arena si calmò.


Il duca Haoyue divenne più che soddisfatto di questo effetto. Rivolse un'occhiata verso Lin Ming, mostrando un sorriso eloquente.


Ma un momento dopo la sua espressione si irrigidì. Dalla stanza di Lin Ming sentì chiaramente: "1,21 miliardi!"
                                


                                



