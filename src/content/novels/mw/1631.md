---
title: Capitolo 1631 – La risposta di Lin Ming
pubDate: 2025-12-15T08:37:10.415Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


1,21 miliardi era solo 10 milioni superiore all'offerta del duca Haoyue. Sembrava che Lin Ming lo stesse sfidando.


"Come sarebbe degno di opporsi a me questo moccioso?!"


Il duca Haoyue si accigliò. Pensava che Lin Ming non sarebbe stato in grado di competere con lui, ma in realtà aveva fatto un'offerta. "Non dovrebbero rimanergli molti punti. Se ha fatto questa offerta, deve essersi fatto carico di un grande debito! Vuole prendere in prestito dei soldi per competere; crede davvero di potermi battere?"


Il duca Haoyue non considerò nemmeno questa offerta perché non lo considerava un degno avversario. Se Lin Ming non avesse comprato l'antica pillola senza nome, allora sarebbe stato una minaccia, ma ora avrebbe potuto fare un rialzo un paio di volte prima di venire schiacciato come un piccolo grillo.


"Eheh, si sta solo umiliando da solo. Il mio duca può battere facilmente persone come lui. Non potrà più causare trambusto."


L'apprendista junior Qing ridacchiò mentre avvolgeva le braccia al collo del duca.


L'uomo rise. Gridò: "1,25 miliardi!"


Tuttavia, proprio mentre la sua voce si spegneva, dalle stanze ordinarie Lin Ming ribatté subito: "1,26 miliardi!"


Il tono di Lin Ming era tranquillo, come se non gli importasse di questi punti.


Il duca Haoyue si incupì.


Si alzò, il suo sguardo ardeva mentre fissava la stanza di Lin Ming. I suoi occhi sembravano poter trapassare la formazione isolante attorno alla camera e uccidere tutti i suoi ospiti.


"1,3 miliardi!"


Un'altra persona fece un'offerta. Non era Lin Ming, né il duca Haoyue. Proveniva da un'altra suite VIP. Questa voce era profonda e sonora, accompagnata da un'aura misteriosa; doveva essere un maestro.


Molti Re del Mondo e Grandi Re del Mondo presenti usavano la lancia. Avrebbero desiderato sicuramente questo tesoro spirituale da Empireo.


Il duca Haoyue si ammutolì, non rispose immediatamente. Pareva che stesse aspettando che Lin Ming facesse un'altra offerta. Sapeva che anche Lin Ming usava la lancia e certamente avrebbe continuato a persistere.


Dopo aver aspettato un po' di tempo, Song Wen iniziò il conto alla rovescia. Questo fece fremere le palpebre del duca per la rabbia.


Era chiaro che Lin Ming lo avesse preso di mira!


"1,35 miliardi!" Gridò il duca Haoyue.


E proprio come pensava, Lin Ming aggiunse subito: "1,36 miliardi!"


Il suo tono rimase tranquillo, ignorava completamente la rabbia crescente del duca Haoyue.


I due uomini erano in netta competizione!


"È impossibile! Da dove ha preso così tanti punti?" Huo Yi Liu aggrottò le sopracciglia. Dalle informazioni che aveva ottenuto, Lin Ming doveva avere circa 1-2 miliardi di punti. Dopo aver comprato l'antica pillola senza nome, dovevano rimanergli 700-800 milioni di punti. Anche se ne avesse presi in prestito, sarebbe stato incredibile se avesse potuto ottenerne 300-500 milioni, così come poteva fare un'offerta così astronomica?


"Potrebbe aver fatto delle offerte apposta per farmi pagare di più!"


Dal suo punto di vista, Lin Ming avrebbe desiderato alla follia questa lancia dorata viola, ma dato che non poteva permettersela, avrebbe colto questa opportunità per imbrogliarlo!


Prima il duca Haoyue aveva mostrato chiaramente di volerlo imbrogliare e adesso Lin Ming stava ricambiando!


"Duca, cosa farà? Si arrenderà? Vuole che Lin Ming cada nella sua stessa trappola, perda i requisiti per partecipare dall'asta e che venga punito dalla gilda dei maestri di rune?"


"No! Devo vincere ad ogni costo! E questo Lin Ming è ben apprezzato dalla gilda. Anche se lo punissero, non sarebbe niente di troppo serio."


Il duca Haoyue si alzò, irritato. Stava camminando avanti e indietro per la sua suite.


Gli era sempre mancata una buona lancia. Oggi doveva comprare quella lancia dorata viola, ad ogni costo.


Questo perché tra circa altri vent'anni sarebbe iniziata la prova finale!


La prova finale era il regno mistico più prezioso nell'intera Strada Asura, il luogo che conteneva la maggior parte dei tesori più incredibili. Era un luogo unico. Il duca non si sarebbe perso sicuramente questa occasione!


Tuttavia, perfino il regno del Vuoto Divino aveva una quota limitata di persone che poteva portare.


Haoyue era solo un duca sottoposto delle province dei Nove Inferni. Era considerato un talento eccellente lì, ma non era così eccezionale per l'intero regno. Era un territorio fin troppo grande e c'erano geni ovunque. Era difficile spiccare in mezzo a così tanta competizione!


Date le attuali capacità del duca Haoyue, aveva solo il 30% di possibilità di risaltare. Ma con questa lancia dorata viola sarebbe arrivato al 60-70%!


Per questo non poteva permettersi di farsi sconfiggere qui!


Una terza persona che aveva alzato la posta di 1,3 miliardi gridò all'improvviso: "1,4 miliardi!"


Questo offerente poteva sentire quanto era accesa l'atmosfera tra Lin Ming e il duca Haoyue. Anche lui non vedeva l'ora di vederli lottare.


"Bene! Molto bene! Volete competere contro di me, allora vi mostrerò quali sono i vostri limiti! 1,6 miliardi!" Gridò il duca Haoyue, aumentando la posta di 200 milioni!


1,6 miliardi era il prezzo ideale per lui, secondo le sue stime, il costo dell'arma non avrebbe dovuto superare questa cifra.


Molti rimasero sbigottiti sentendo questa offerta improvvisa.


Bisognava sapere che tutte le persone interessate al tesoro spirituale da Empireo erano quasi tutti al di sopra o allo stadio di Re del Mondo. Solo gli Empirei non avrebbero partecipato perché avevano armi che avevano coltivato personalmente e che erano più adatte a loro.


1,6 miliardi era un prezzo sufficiente a costringere un Re del Mondo a ritirarsi. Solo Grandi Re del Mondo relativamente ricchi se lo sarebbero potuto permettere.


Per un po' l'arena rimase silenziosa e pacifica. Sembrava che nessuno fosse disposto ad offrire di più.


Visto che era in gioco una quantità così spaventosa di soldi, perfino il duca Haoyue aveva difficoltà a mantenere la calma. Raccolse un bicchiere di vino dal tavolo e iniziò a sorseggiarlo, calmandosi.


Doveva comprare assolutamente quell'arma e temeva che qualcuno ne avrebbe aumentato ulteriormente il prezzo.


"1,6 miliardi, chi offre di più?"


Gridò Song Wen. Nessuno rispose, ma il presidente sembrava molto paziente. Cercò di incitare la folla e così il duca Haoyue iniziò ad avere l'impulso di precipitarsi da lui a dargli un pugno in faccia.


"1,6 miliardi, uno!"


Song Wen iniziò il conto alla rovescia.


"1,6 miliardi, due..."


Song Wen parlò con deliberata lentezza, sperando che qualcuno alzasse la posta.


E in quel momento la voce calma di Lin Ming riecheggiò:


"1,61 miliardi."


L'aveva fatto con leggerezza e indifferenza. Non sembrava che stesse partecipando ad un'asta, ma che stesse dicendo un numero a caso.


"Cosa?!"


Il duca Haoyue spaccò il bicchiere che aveva in mano. Il vino rosso brillante schizzò a terra come del sangue!


Pensava che 1,6 miliardi fosse il limite e perfino il Re del Mondo che si era unito all'asta si era ammutolito, senza osare fare un'altra offerta.


Ma Lin Ming aveva risposto subito, come se i punti non fossero altro che della terra sporca.


Il duca Haoyue si illividì per la rabbia. Aprì le porte della suite VIP e si precipitò fuori.


Tutte le suite fluttuavano nel cielo sopra l'arena. Dopo essere uscito, il duca Haoyue volò sopra il pubblico.


Per un po' la gente lo guardò, incerta del motivo per cui fosse venuto allo scoperto.


Il duca Haoyue era cupo e lanciò un'occhiata piena d'odio in direzione di Lin Ming. Poi disse lentamente: "Sospetto che stia mentendo. È impossibile che abbia così tanti punti!"


L'intera arena fu colta dal trambusto.


Il duca Haoyue non era una persona facile da gestire. Sapeva che Lin Ming voleva comprare questa lancia dorata viola, ma che non poteva permettersela. Lui aveva bisogno di questa lancia e non poteva rinunciarvi, così aveva deciso di smascherarlo.


Mentre il duca Haoyue parlava, tutti rivolsero gli occhi verso Lin Ming e la sua stanza.


"Hai già speso un miliardo di punti per l'antica pillola senza nome, ma ora hai aggiunto 1,6 miliardi di punti. Hai davvero 2,6 miliardi di punti? In tal caso, allora tirali fuori, così potremo darci tutti una bella occhiata."


Il duca Haoyue era aggressivo e minaccioso!


Nella stanza privata, Xiao Moxian si agitò: "Cosa facciamo ora? Quell'insetto non è facile da ingannare, ah... abbiamo solo poco più di 1,9 miliardi di punti, è di molto inferiore a 2,6."


Lin Ming si accigliò e poi si alzò.


Il duca Haoyue rise fragorosamente: "So che non hai così tanti punti! Da quello che so, la persona in quella cabina fa parte della gilda dei maestri di rune! Sospetto perfino che stia cercando di aumentare deliberatamente il prezzo!"
                                


                                



