---
title: Capitolo 165 - Essenza di Fuoco Falsa
pubDate: 2025-10-16T07:28:18.445Z
tags:
    - mw
---


Il cuore del Guqin di Qin Ziya era simile a quello di un praticante di arti marziali. Era un'irremovibile incarnazione della sua volontà.


La prima volta che Lin Ming aveva visto Qin Ziya, aveva sentito una leggera aura di giustizia che sembrava quasi provenisse dalle profondità del suo cuore. Quello era il Cuore del Guqin di Qin Ziya.


Ma la seconda volta la sensazione era stata diversa. Nonostante il suo aspetto, la sua voce, il temperamento e perfino l'odore erano gli stessi, non aveva il Cuore del Guqin!


"Capisco, allora era così. Era qualcuno che si era travestito!
Che genere di tecnica è così realistica? E ha osato addirittura fingere di essere Qin Ziya! Questa persona deve aver saputo che il Maestro del Palazzo Marziale se n'era già andato, altrimenti non avrebbe avuto il coraggio di fingere di essere lui.
Qin Ziya viaggia così velocemente che nemmeno l'Associazione Commerciale può scoprire dove sia. Può averlo saputo soltanto qualcuno del Palazzo delle sette arti, come Ouyang Dihua! Potrebbe aver imparato qualche tecnica di trasfigurazione misteriosa dalle Sette Valli Misteriose per ingannarmi.


"Sembra che il Decreto dei Sette Misteri sia falso e che la faccenda riguardo alla Sorgente Celeste nella Nazione Huoluo sia stata inventata da lui.


Lin Ming prese il 'Decreto dei Sette Misteri' dal suo anello spaziale e sorrise mestamente. Aveva dato solo un'occhiata all'oggetto, così non era riuscito a capire se fosse vero o falso.


Mentre Lin Ming stava iniziando a capire cos'era successo, sentì un improvviso tremore nel petto; il suo cuore cominciò a battere rapidamente e sentì del sangue affluire nei suoi arti.


"Eh? Essenza di Fuoco?"


Lin Ming sondò il suo corpo e scoprì che l'Essenza di Fuoco del Seme del Dio Blasfemo era davvero eccitata, come se avesse incontrato qualcosa di nuovo. Era come un cucciolo felice che continuava a saltellare senza potersi calmare.


Lin Ming pensò che era peculiare. "Questo piccoletto, cosa sta facendo?"
In realtà era l'Anima di Tuono ad essere più vivace e attiva e l'Essenza di Fuoco più calma, quindi perché era così agitata? Ripensandoci, quando aveva usato l'Annientamento Thunderfire un momento fa l'Essenza di Fuoco era incredibilmente entusiasta e le fiamme che aveva prodotto erano molto più formidabili rispetto al passato!


Che fosse... la Fiamma del Loto Rosso Demoniaco!


Naturalmente! Era stato così stupido! Dato che l'Essenza di Fuoco era in grado di assorbire la lava, allora poteva assorbire altri tipi di fuoco. Non aveva pensato che la tecnica della Fiamma del Loto Rosso Demoniaco fosse un tipo di energia che poteva essere assorbita.


Ma ora che Huo Gong era morto come poteva assorbirla...


"L'Essenza di Fuoco non dovrebbe essere così entusiasta senza un buon motivo. Deve aver trovato qualcosa di interessante..."


Lin Ming iniziò a sondare il cadavere di Huo Gong con la sua forza dell'anima.


Dato che Huo Gong era morto, la sua anima si era dissipata, e quindi Lin Ming poté immergere direttamente la sua forza dell'anima nel corpo per indagare.


"Eccola!"


Lin Ming estrasse un pugnale e punzecchiò la mano destra di Huo Gong.


Uscì immediatamente una perla rosso fuoco.


Nonostante questa perla fosse seppellita nella carne di Huo Gong, non c'era alcuna traccia di sangue a macchiarla.


Quando la perla apparve volò verso l'alto cercando di scappare; tuttavia Lin Ming l'aveva già intrappolata con la sua vera essenza.


Una volta ottenuta la perla, l'Essenza di Fuoco nel Seme del Dio Blasfemo di Lin Ming divenne ancora più agitata, come se non potesse aspettare di divorarla.


"Anche questa è un'Essenza di Fuoco?"


Lin Ming guardò la perla e scoprì che c'era inciso un bellissimo fiore di loto, ovviamente era il cosiddetto Loto Rosso.


"No, questa non è un'Essenza di Fuoco. Questa dovrebbe essere una Falsa Essenza di Fuoco."


Un'Essenza di Fuoco non era facile da creare. Il solo motivo per cui si era formata nel corpo di Lin Ming era a causa della Forza del Dio Blasfemo, che era così potente da infrangere le leggi naturali.


C'erano molti raffinatori e alchimisti che avevano cercato per tutta la vita un'Essenza di Fuoco invano.


La coltivazione di Huo Gong aveva toccato a stento lo stadio Houtian.
Con la sua coltivazione il solo modo in cui poteva ottenere un'Essenza di Fuoco era avere un colpo di fortuna.


Tuttavia dato che era un raffinatore Huo gong doveva avere un modo per controllare il fuoco.


Era riuscito ad ottenere una lingua di Fiamma del Loto Rosso Demoniaco. Nonostante fosse un fuoco di alto grado, alla fine una mera fiamma era pur sempre una fiamma; era impossibile che fosse eterna come una vera Essenza di Fuoco. Si sarebbe estinta gradualmente col tempo.


Se non si voleva che scomparisse, allora bisognava raffinarla costantemente.


Huo Gong aveva pagato un caro prezzo per raccogliere vari materiali di attributo fuoco per raffinare e stabilizzare la lingua della Fiamma del Loto Rosso Demoniaco. Durante questo periodo aveva dovuto anche rubare un materiale dal suo Sect, infrangendo così le regole della setta e finendo espulso, per poi essere costretto a fuggire dalle Sette Valli Misteriose.


Dopo aver raffinato tutti i preziosi materiali in una fiamma di alto grado, alla fine sarebbe diventata un'Essenza di Fuoco Falsa, altrimenti nota come Essenza di Fuoco Artificiale.


Un'Essenza di Fuoco Falsa poteva esistere per centinaia di anni. Durante questo periodo, per mantenere il suo grande potere, bisognava costantemente raffinare dei materiali.


Un'Essenza di Fuoco Falsa era di molto inferiore all'originale.


Una vera Essenza di Fuoco del Loto Rosso Demoniaco povera rilasciare tranquillamente delle fiamme, solo ottenendone una lingua e aggiungendoci dei materiali si poteva creare un'Essenza di Fuoco Falsa!


Ovviamente le fiamme rilasciate non sarebbero state allo stesso livello dell'originale, invece sarebbero state leggermente superiori al fuoco comune.
Altrimenti con la sua coltivazione Lin Ming come avrebbe potuto resistere?


"Nonostante sia un'Essenza di Fuoco Falsa, ci sono innumerevoli materiali esotici di tipo fuoco e dei tesori al suo interno; è una fiamma estremamente nutritiva. Chissà che prezzo abbia pagato quell'uomo morto per crearla, invece io l'ho ottenuta così facilmente. Allora mi servirò."


Lin Ming fu brusco; assorbì direttamente l'Essenza di Fuoco del Loto Rosso Demoniaco Falsa, che venne risucchiata nel suo cuore, dove finì soverchiata immediatamente dalla forza brutale del Seme del Dio Blasfemo.


Subito dopo l'Essenza di Fuoco divenne come un gattino avido che si precipitava sulla preda, era già molto impaziente.


<em>Puff!</em>


La piccola Essenza di Fuoco si immerse nella perla del Loto Rosso che era migliaia di volte più grande di lei.


L'essenza di Fuoco Falsa cominciò a tremare violentemente cercando di resistere mentre continuava a tremolare come lo stoppino di una candela nel vento. Lottò violentemente, ma non importava quanto si dimenasse, i suoi sforzi furono del tutto inutili.


Questo processo durò per metà bastoncino di incenso. L'Essenza di Fuoco Falsa cominciò a rimpicciolirsi, diventando sempre più piccola fino a venire risucchiata dall'Essenza di Fuoco.


La piccola Essenza di Fuoco sembrava cresciuta, all'inizio aveva le dimensioni di una scintilla, ma ora era diventata grande quanto un sesamo.


Questo lasciò Lin Ming senza parole.


La perla del Loto Rosso poteva non essere grande, ma l'energia di tipo fuoco era molto più pura e potente della lava della caverna.


Dopotutto proveniva da un maestro di arti marziali ad un passo dell'Houtian ed era anche il risultato di decadi di un'estenuante accumulazione di materiali e altri rari oggetti.


Comunque la piccola Essenza di Fuoco era cresciuta di poco, sembrava che per promuovere la sua crescita avrebbe dovuto impegnarsi molto.


Se quella piccola Essenza di Fuoco fosse cresciuta, il suo potere sarebbe stato terrificante.


Ad esempio un'essenza di fuoco di alto livello come quella del Loto Rosso Demoniaco era un sogno a cui nemmeno un leggendario maestro Xiantian avrebbe osato aspirare!


Una volta che questa Essenza di Fuoco fosse apparsa, avrebbe provocato una tempesta apocalittica.


Lin Ming non poté non pensare alle allettanti possibilità del futuro. Se fosse riuscito ad ottenere un'Essenza di Fuoco del Loto Rosso Demoniaco e avesse lasciato che questa piccola Essenza di Fuoco l'assorbisse? Cosa sarebbe accaduto allora?


O se avesse potuto ottenere qualche sorta di esotica Anima del Tuono, ad esempio qualche genere di Fulmine Divino o un Tuono Viola Scaccia-spiriti e se lasciasse che la sua piccola Anima del Tuono l'assorbisse, che genere di effetti avrebbe avuto allora?


Se avesse usato il suo Annientamento Thunderfire che effetto avrebbe avuto?


Lin Ming non poté non essere ispirato. Forse anche un potente maestro Xiantian sarebbe stato immediatamente distrutto!


Mentre Lin Ming stava pensando a tutti questi fantastici scenari, intravide una lunga sciabola che sporgeva dal terreno. Era l'arma di Huo Gong.


Lin Ming la tirò fuori dal terreno e la osservò. La sciabola era bianca come la neve ed emanava una luce iridescente.


"Bella sciabola!"


Lin Ming non poté non ammirare un'arma del genere. Questo era un tesoro di grado Human di alta qualità. Era qualcosa che proveniva da un grande Sect; il suo potere era terrificante.


"Quel tipo era pieno di soldi."


Lin Ming prese la sciabola e la mise nel suo anello spaziale. Poi il suo sguardo cadde sull'anello spaziale che Huo Gong aveva fatto cadere.


Se avesse ucciso qualcuno e non avesse preso i suoi oggetti, sarebbe stato un grande spreco.


"Uh? Un anello spaziale di grado Human di media qualità?"


Lin Ming era pieno di gioia. Lo spazio in questo anello era almeno cinque o sei volte più grande del suo anello spaziale di grado Human bassa qualità. Non solo, era anche più stabile e sarebbe durato per sette o ottomila anni in più.


Questo genere di tesoro era molto pratico.


Mentre raccoglieva sempre più oggetti Lin Ming scoprì che stava iniziando a mancargli spazio nel suo anello.


Visto che le piccole dimensioni non erano compatibili l'una con l'altra, non poteva porre un anello spaziale in un altro anello spaziale. Aveva una manciata di anelli spaziali in mano, ma non era molto conveniente.


Lin Ming immerse la sua forza dell'anima nell'anello spaziale. Mentre frugava in giro, sussultò. Oh cielo! C'erano diverse decine di tesori all'interno.


La maggior parte erano tesori di grado Human di bassa qualità. Tuttavia c'erano anche due tesori di grado Human di media qualità.


Questi due erano nuovi e non avevano iscrizioni, ma sembravano utili.


"Sì, sembra che questo tipo fosse stato un raffinatore. Solo un raffinatore o un alchimista spenderebbe così tanto tempo per coltivare una propria Essenza di Fuoco Falsa."


"Ci sono circa 30 tesori di grado Human di bassa qualità nuovi. Li deve aver raffinati lui. Per quanto riguarda i tesori di grado medio, non dovrebbero essere opera sua.


Normalmente uno dovrebbe essere un maestro Houtian per creare un tesoro di media qualità.


Per quanto riguarda quelli di grado Human alta qualità, potevano essere creati solo da un maestro Xiantian ed era per questo che il prezzo era esorbitante.


Lin Ming continuò a sondare l'anello spaziale. A parte i tesori c'erano anche diverse decine di migliaia di banconote d'oro e anche una pesante borsa di pietre di vera essenza.


Tirò fuori la borsa. C'erano oltre 100 pietre di vera essenza che valevano circa 1000 liang d'oro all'interno.


"Questo raffinatore era davvero ricco." Disse felice Lin Ming. Queste pietre di vera essenza erano una scorta che gli sarebbe bastata per molto tempo. "Dovrei vendere i tesori che ha fatto questo tizio e scambiarli per pietre di vera essenza e altri oggetti."


Nonostante un raffinatore avesse molti soldi, li avrebbero spesi velocemente perché doveva acquistare diversi materiali da raffinare. Questo tizio aveva anche comprato molti ingredienti di tipo fuoco per raffinare la sua essenza. Queste non erano piccole spese.


A parte questi tesori non c'era nient'altro di valore. C'era una tavoletta di giada con un metodo di coltivazione al suo interno e anche altri materiali di tipo fuoco.


Lin Ming li assorbì e li trasformò in nutrienti per l'Essenza di Fuoco.


Per quanto riguarda la tavoletta di giada, ci diede una sola occhiata, non era troppo interessato. Era un metodo di coltivazione di grado Human media qualità. Naturalmente se l'avesse venduto avrebbe potuto guadagnare molti soldi.


Dopo che Lin Ming fece l'inventario di tutto quanto, le cose più preziose che aveva trovato erano state la sciabola e l'anello spaziale stesso.


Lin Ming mise via l'anello spaziale e usò la sua Essenza di Fuoco per cremare Huo Gong. Tuttavia in quel momento divampò una fiamma dalla mano di Lin Ming.


"Oh" Lin Ming rimase stupito.


