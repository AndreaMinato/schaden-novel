---
title: Capitolo 1658A – Entrare nella valle della disperazione
pubDate: 2025-12-15T08:37:10.421Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda, 0/5
-Schadenfreude</em>


La Strada Asura comprendeva diverse zone pericolose molto famose, ad esempio la Cresta del Cimitero degli Dei, la valle della Morte Tragica, il Mare Tempestoso e le Isole Fluttuanti, e così via...


Tra questi luoghi, il più pericoloso era la valle della Morte Tragica da cui era impossibile andarsene. Perfino un Empireo di massimo livello sarebbe perito lì.


Per quanto riguardava la valle della disperazione Yin Yang e la Tomba dei Mortali Abbandonati, la loro reputazione non era ugualmente terrificante, ma avevano comunque le loro peculiarità. Erano terre avvolte da un velo di mistero e magia. La gente sapeva solo che questi posti erano localizzati nelle profondità delle grandi Terre Desolate, ma era impossibile trovarle senza avere informazioni accurate.


Era anche per questo motivo che Lin Ming aveva cercato informazioni dal Segreto Celeste.


Riguardo ai rischi della valle della disperazione Yin Yang e la Tomba dei Mortali Abbandonati, Lin Ming non era troppo preoccupato. Visto che capiva le leggi del Dao Celeste Asura, poteva gestire abbastanza bene i pericoli nella Strada Asura.


Il capo del padiglione rifletté per un momento e poi disse: "Riguardo al prezzo delle informazioni, sono 5 miliardi di rune d'energia Origin o 300 milioni di punti contributo della gilda dei maestri di rune divine..."


Il padiglione del Segreto Celeste di solito usava una valuta comune come le rune d'energia origin per le sue transazioni, ma dato che il suo quartier generale era nella città delle Rune Divine, poteva accettare anche punti contributo.


I punti contributo in altri mondi sarebbero stati convertiti in oggetti. Usarli sarebbe stato come barattare. La gilda dava dei punti come compenso a seconda delle risorse e dei materiali ottenuti. Se uno avesse avuto abbastanza punti, avrebbe potuto acquistare qualsiasi materiale nel deposito della gilda.


300 milioni di punti?


Le labbra di Lin Ming fremettero. Il prezzo era molto più elevato rispetto alle informazioni che aveva ottenuto la scorsa volta. 300 milioni di punto era in media un costo leggermente inferiore a metà di un tesoro spirituale da empireo.


Lin Ming guardò il superiore del padiglione, che intuì cosa stava pensando. Disse: "Solo pochissime persone hanno informazioni riguardo alla valle della disperazione Yin Yang. È un posto che si sposta sempre, scompare e riappare nelle grandi Terre Desolate. Abbiamo dovuto pagare un caro prezzo per ottenere informazioni al riguardo..."


"Il mio Segreto Celeste si basa sull'onestà e la buona fede dalla nostra parte. Non vendiamo mai false informazioni, né stabiliamo prezzi inappropriati. Ogni nostro dato vale il suo costo. Se non ha abbastanza soldi, può radunarne la quantità necessaria per poi tornare qui." Disse il vecchio, chiaramente non era intenzionato a fare sconti.


"Va bene." Lin Ming annuì. Come aveva detto il capo del padiglione, il Segreto Celeste esisteva da innumerevoli centinaia di migliaia di anni e aveva un'ottima reputazione. Lin Ming era rimasto soddisfatto dalle informazioni che gli erano state fornite la scorsa volta.


Il giovane tirò fuori una tavoletta di giada con 300 milioni di punti.


Non era una cifra da poco. Il superiore del padiglione fu sorpreso dal fatto che Lin Ming non aveva avuto bisogno di tempo per radunarli e cercò di capire l'identità del giovane di fronte a lui.


Dopo aver ricevuto il pagamento, il vecchio si sporse in avanti e disse con voce bassa: "Troverai il posto che cerchi alla fine della strada, dove scompare la luna rossa, dove vivono i giganti della cresta tortuosa e il mare cade dal cielo per sprofondare in un abisso."


Queste parole in codice strane e misteriose risuonarono nelle orecchie di Lin Ming.


"Luna rossa? Giganti della cresta tortuosa?"


"Sì, i giganti della cresta tortuosa sono un'antica razza delle grandi Terre Desolate. Nonostante sembrino umani, in realtà sono bestie feroci dell'antica era. Possono arrivare a centinaia di piedi d'altezza e la loro specie può distruggere catene montuose. I loro antenati hanno sperimentato un'età dell'oro magnifica, il loro potere era alla pari con le Bestie Divine. Ma da allora sono andati incontro ad un lento declino. La valle della disperazione Yin Yang è la terra che proteggono, ma nessuno sa perché lo facciano..."


"Se desidera entrare nella valle della disperazione Yin Yang, allora trovare i giganti della cresta tortuosa la condurrà nel luogo che cerca. Tuttavia..."


Il superiore del padiglione cambiò tono e disse: "Nonostante i giganti della cresta tortuosa non siano più terrificanti come un tempo, i loro guerrieri più potenti possono rivaleggiare con un Re del Mondo ordinario. Per quanto riguarda lei..."


Il superiore guardò Lin Ming, pensava che la coltivazione del giovane fosse troppo bassa.


"La ringrazio per il consiglio." Lin Ming sorrise lievemente e si alzò. Poteva contendere con un'ordinaria bestia feroce allo stadio di Re del Mondo, ma se ne avesse incontrate troppo, allora la situazione sarebbe diventata difficile. Si poteva dire che gran parte dei pericoli della valle della disperazione Yin Yang fossero dovuti al fatto che era localizzata nelle profondità delle grandi Terre Desolate, dove vivevano potenti mostri ed esistenze mistiche.


.....


Le grandi Terre Desolate erano vaste e sconfinate.


Nel mondo della Strada Asura, erano nati geni sorprendenti tra innumerevoli generazioni. Tra di loro, erano apparsi anche individui straordinari, Vere Divinità, i geni orgogliosi favoriti dal cielo.


Tuttavia non c'era mai stato nessuno che fosse arrivato alle estremità delle grandi Terre Desolate.


Nessuno sapeva, né poteva indagare su cosa si nascondesse al confine delle grandi Terre Desolate. Terrificanti Bestie Divine, sconfinate tempeste spaziali e trappole temporali, tutto questo scoraggiava chiunque anche solo a pensare di avvicinarsi.


Alcuni sospettavano perfino che la Strada Asura interna e quella esterna fossero due mondi diversi completamente separati dalle grandi Terre Desolate e che non fossero connessi.


Sia i geni incredibili che gli Empirei non erano più riusciti a tornare dalle profondità delle grandi Terre Desolate.


Lin Ming portò con sé Xiao Moxian e volò basso. Erano già trascorsi dieci interi giorni.


Durante questo periodo di tempo, sorvolarono molte montagne e zone pericolose. Avevano assistito a molte scene sanguinose nelle profondità delle grandi Terre Desolate.


Era davvero un mondo privo di leggi e senza morale; solo i più forti sopravvivevano qui.


Dieci giorni dopo, raggiunsero una sconfinata catena montuosa che si levava in alto nel cielo. Torreggiava di fronte a Xiao Moxian e a Lin Ming.


La neve bianca e pura brillava sui picchi sconfinati, emettendo un bagliore radioso.


Questa montagna era alta più di 100.000 piedi. In cima soffiavano venti celesti incredibilmente forti. Le anime dei coltivatori leggermente più deboli sarebbero state strappate via da queste correnti e non sarebbe rimasto nemmeno un osso del loro corpo sotto questo impatto.


"Questa è la catena montuosa della Luna Rossa. Dopo che il sole tramonta dietro questa catena montuosa, l'intera Strada Asura precipiterà nell'oscurità..."


Xiao Moxian stava tenendo una semplice mappa delle grandi Terre Desolate, indicando un posto distante mentre stava parlando.


Le grandi Terre Desolate erano il territorio più brutale nell'intera Strada Asura. Qui avvenivano innumerevoli omicidi ed era costellato da pericoli. Inoltre questa atmosfera era costante, non c'era mai riposo.


Questo era il motivo per cui la mappa delle grandi terre Desolate era incompleta. Ogni piccola parte di questa cartina era stata creata unendo gli sforzi di innumerevoli sfidanti che avevano affrontato pericoli per completare le loro missioni.


Lin Ming aveva pagato un caro prezzo per acquistare dieci mappe diverse e poi le aveva messe insieme, riuscendo a stento a formare un quadro delle aree principali delle terre desolate.


Prima aveva scoperto che l'indovinello datogli dal padiglione del Segreto Celeste, "alla fine della strada, dove scompare la luna rossa" doveva riferirsi a questo luogo: la catena montuosa della Luna Rossa.


Qui avrebbero dovuto trovare i giganti della cresta tortuosa.


Questa razza era una delle molte terrificanti specie di creature che risiedevano nelle grandi Terre Desolate. Erano grossi come colline e le leggende dicevano che potevano contare sui loro potenti fisici per lottare contro le Bestie Divine.


Lin Ming tirò fuori silenziosamente il palazzo celeste di Primordius.


<em>Shua!</em>


Il palazzo delle dimensioni di un palazzo si levò all'improvviso al cielo. In quel momento, un'aura maestosa dell'energia primordiale si espanse attorno, sibilando nel vento.


Una pressione immensa si irradiò nelle vicinanze.


I corpi di Lin Ming e Xiao Moxian brillarono mentre entravano nel palazzo celeste.


Dopotutto,, questa catena montuosa della Luna Rossa era incredibilmente strana. In confronto ad altri luoghi, i suoi forti venti celesti possedevano una forza ancora più incredibile.


Inoltre conteneva strani poteri. Le anime divine di alcune avventurieri si sarebbero destabilizzate e avrebbero perfino rischiato di impazzire.


Così perfino la gente della Strada Asura sapeva poco delle terre oltre la catena montuosa della Luna Rossa.


Per impedire che accadessero incidenti, farsi strada usando il palazzo celeste di Primordius era la scelta migliore.


<em>Bang!</em>


Il palazzo di Primordius si alzò di quota. Ondate di rune demoniache apparirono in mezzo al vento, mischiate ad un'intensa energia primordiale vorticante.


Così Lin Ming si precipitò verso i picchi della catena montuosa.


Non molto tempo dopo, il palazzo di Primordius tremò violentemente come una barca colpita da delle onde alte.


"In effetti c'è qualcosa di strano qui."


Uno specchio liquido apparì di fronte a Lin Ming, mostrando tutto quello che stava succedendo fuori dal palazzo di Primordius.


Lo spazio qui era estremamente distorto, come se qualcuno stesse lanciando numerosi pugni e lo stesse danneggiando.


Lin Ming vide le onde magnifiche e violente che vorticavano attorno a lui. Fluttuazioni di energia spirituale, forza mentale e anche intenti offensivi ululavano nell'aria, formando linee cristalline. Incredibilmente, queste energie si erano trasformate in correnti devastanti.


Tutte queste forze sembravano essere state preservate nel tempo, diventando alla fine parte dell'energia che aveva protetto questa catena montuosa.


Le formazioni protettive del palazzo di Primordius erano sotto un assalto costante. Tuttavia venivano riparate rapidamente dall'energia primordiale.


"Perfino il palazzo di Primordius ridotto in condizioni del genere... queste correnti non sono un po' troppo forti?" Sussurrò Xiao Moxian, sbigottita.


Era ben consapevole che non sarebbe resistita a lungo cercando di sopravvivere a questo assalto strano ed esplosivo.


Fortunatamente, il palazzo di Primordius era estremamente veloce. In pochi respiri di tempo superarono questo spazio distorto sopra la catena montuosa della Luna Rossa.


Immediatamente, quella forza selvaggia svanì. Il palazzo di Primordius attraversò i picchi nivei e fluttuò verso l'alto.


Di fronte a loro, le grandi Terre Desolate si estendevano a vista d'occhio. Nell'orizzonte distante, si levava una luna rossa e rotonda nel cielo, sembrava che stesse per sprofondare nell'oscurità da un momento all'altro. Era uno spettacolo inquietante e al tempo stesso splendido.


"...I giganti della cresta tortuosa, li ho trovati!" Le pupille di Lin Ming rimpicciolirono mentre un lampo elettrico brillò nei suoi occhi.
                                


                                



