---
title: Capitolo 166 - Sorelle Streghe
pubDate: 2025-10-16T07:28:18.445Z
tags:
    - mw
---


Il ragazzo vide che la fiamma aveva assunto un color rosso granato e i serpenti di fuoco sembravano dei petali di un fiore di loto. Ovviamente le fiamme avevano preso alcune delle caratteristiche della Fiamma del Loto Rosso Demoniaco.


Anche con un po' di fuoco creava un calore fischiante che inondava l'area. Lin Ming si entusiasmò. Tirò fuori un pugnale d'acciaio dal suo anello spaziale e lo passò tra le fiamme. In pochi respiri di tempo il filo della lama era diventato rosso e si era ammorbidito per poi sciogliersi in acciaio liquido.


Lin Ming era esultante; le nuove fiamme che poteva evocare erano di livello molto più alto rispetto al fuoco della lava.
Nonostante la lava fosse calda non era capace di sciogliere l'acciaio.


Lin Ming fece un cenno con la mano e una lingua di fuoco cadde sul cadavere di Huo Gong. Con uno sfrigolio fu avvolto dalla fiamma oscura. Dato che questo fuoco poteva facilmente sciogliere l'acciaio, si poteva immaginare che effetti avrebbe avuto su un corpo umano.
In un attimo Huo Gong si trasformò in cenere, non rimase neppure un osso.


Lin Ming scosse la manica con noncuranza e una brezza fredda soffiò via le ceneri. Il cadavere era sparito senza lasciare alcuna traccia.


Dopodiché Lin Ming cominciò a cercare Arcobaleno Penetrante. Questa lancia era rimasta insieme a lui nella buona e nella cattiva sorte. Nonostante ultimamente non l'avesse usata, non era disposto a buttarla via in quel modo.


Tuttavia era più facile a dirsi che a farsi cercarla in questa vasta foresta. Fortunatamente Lin Ming aveva usato Arcobaleno Penetrante per un po' di tempo e vi aveva riversato ripetutamente la sua vera essenza, così doveva esserci ancora un residuo nell'arma.


Lin Ming riuscì a seguire questa piccola traccia. Alla fine trovò Arcobaleno Penetrante sommerso nel fango tra un mucchio di erbacce.


Dopo aver recuperato la lancia, Lin Ming cominciò a formulare un piano per affrontare Ouyang Dihua.


Sia per potere che per influenza, il suo nemico era in vantaggio su tutti i campi. Se fosse tornato nel Palazzo delle sette arti così, avrebbe perso facilmente e forse sarebbe perfino stato ucciso da Ouyang Dihua.


"Forza. Devo ottenere più forza e poi tornare nel Palazzo delle sette arti per vendicarmi!"


Lin Ming decise di rimanere nella Landa Selvaggia del Sud. Questo era un buon posto per acquisire esperienza e crescere.


...................


La Landa Selvaggia del Sud si estendeva per 100.000 chilometri quadrate ed era localizzata nel sud-ovest del Regno di Fortuna Celeste.


La terra qui non era nella sfera d'influenza delle Sette Valli Misteriose.
Non c'erano dei paesi nella Landa Selvaggia del Sud, invece c'erano delle tribù sparse in giro.


La gente della terra centrale considerava queste tribù dei barbari e pensava che fossero privi di principi e mangiassero carne cruda.


Era vero che avevano una morale diversa; ma non mangiavano carne cruda.


Le persone della Landa Selvaggia del Sud spesso sposavano dei parenti stretti. Per le persone che vivevano nella terra centrale, questo era oltraggioso e sacrilego.


Le ragazze della Landa Selvaggia del Sud vestivano in modo audace. Spesso indossavano solo pelli di animali o tele di lino sottili per coprire le parti importanti. Con abiti del genere non rimaneva nascosto molto e spesso faceva sognare ad occhi aperti chi le guardava.


Le ragazze della Landa Selvaggia del Sud avevano la pelle di un sano color grano. La maggior parte era alta e magra, con gambe sottili e slanciate. Avevano dei pugnali legati alle loro gambe con delle pelli di animali e attorno al collo e ai polsi indossavano dei gioielli d'avorio che provenivano da ossa di bestie feroci; avevano un fascino esotico.


Lin Ming era rimasto nella Landa Selvaggia del Sud per cinque giorni. Si era diretto verso sud per tutto il tempo e finalmente aveva visto la sua prima tribù.


In quegli ultimi giorni Lin Ming aveva ucciso quasi un centinaio bestie feroci. Ora era nel confine a sud di una grande catena montuosa. Le bestie feroci non erano troppo potenti; le più forti che aveva incontrato erano equivalenti ad un maestro al Forgia delle Ossa.


Questa sorta di bestia feroce non poneva alcuna minaccia a Lin Ming.


Dopo che aveva camminato per la foresta per così tanto tempo, finalmente il ragazzo vide del fumo in lontananza che segnalava la presenza di esseri umani. Lin Ming sospirò di sollievo e non aggiunse altro. Era semplicemente stanco del cibo che aveva mangiato in questi giorni. A parte la carne di bestie feroci, c'erano solo frutti selvatici. Il problema maggiore era che non aveva sale, così era tutto insipido.


Questa tribù probabilmente aveva poco più di mille persone.


Mentre Lin Ming entrava nel villaggio, sentì un'atmosfera esotica e avventurosa.


Qui c'erano capanne e tende, grandi e piccole. Tutte le tende appuntite erano ricamate con motivi accattivanti, come bestie feroci, totem, mitici re dei demoni e fenici.


Tra le tende c'erano dei commercianti che indossavano degli abiti tipici del sud e che portavano dei pali di bambù. Vendevano un'ampia varietà di prodotti, come dei fini gioielli d'ossa, dei coltelli fatti a mano, archi e frecce, rari pelli di animale, cappelli piumati e altro ancora.


Tra la gente del sud che Lin Ming aveva incontrato lungo la strada, la maggior parte si allenava nelle arti marziali. Nella Landa Selvaggia del Sud le foreste erano piene di vegetazione e spine e le bestie feroci infestavano queste terre. Le persone della Landa Selvaggia del Sud dovevano spesso combattere contro delle bestie feroci e, gradualmente, nel tempo questo aveva fatto sì che il talento di coltivazione e la forza fisica della gente del sud fosse superiore a quella della zona centrale.


Mentre stava cercando un venditore per comprare un po' di jin di sale, Lin Ming vide una giovane snella sui 16 o 17 anni che con un sorriso smagliante gli fece cenno di avvicinarsi. Puntò su sé stessa e poi puntò verso l'interno della sua tenda.


Lin Ming ne fu momentaneamente scioccato prima di riprendersi. I costumi sociali della Landa del Sud erano molto aperti e permissivi. A parte alcune persone importanti di clan e tribù, le persone comuni non si sposavano.
Avrebbero implementato una sorta di zou hun.


<em>Nota Traduzione: zou hun (走婚) sarebbe "walking marriage" letteralmente "matrimonio che cammina": in pratica ognuno resta nella propria famiglia e dei figli se ne occupa la madre e la sua famiglia, un sistema simile ma non uguale a quello dei <a href="https://it.wikipedia.org/wiki/Mosuo">Mosuo</a>, probabilmente l'autore si è ispirato a loro.</em>


Quando una donna e un uomo erano attratti l'uno all'altra, l'uomo avrebbe trascorso una piacevole notte nel posto in cui dormiva la donna e poi se ne sarebbe andato all'alba del giorno dopo. Se fosse nato bambino, allora sarebbe stata la famiglia della sposa ad allevarlo.


Questa era la prima volta che Lin Ming aveva incontrato una situazione del genere. Imbarazzato le fece segno di diniego: non aveva intenzione di lasciare un bambino nella Landa Selvaggia del Sud e poi di ignorare le sue responsabilità.


La ragazza ne rimase delusa e tirò giù le tende con amarezza.


Lin Ming era sbalordito; non sapeva se ridere o piangere.


In quel momento sentì qualcosa. Notò che non troppo lontano c'erano due ragazze e due uomini.


I due uomini sembravano avere 30 o 40 anni. Uno era pelato e sembrava feroce. Era grosso ed alto e portava una mazza lunga dieci piedi sulla sua schiena.


L'altro era proprio l'opposto. Era snello e dalla costituzione più minuta e indossava un'armatura di pelle. C'era una piccola ascia sulla sua schiena. Il suo volto era magro e infossato, non molto diverso da quello di una scimmia.


Ciò che sorprendeva Lin Ming era che questi due uomini rozzi avessero una coltivazione formidabile al picco della Forgia delle Ossa.


Era piuttosto insolito che apparissero dei praticanti di arti marziali di quel livello in una piccola tribù di mille persone.


Lo sguardo di Lin Ming cadde sulle ragazze. Nonostante avessero soltanto circa 14 o 15 anni, la loro coltivazione aveva già raggiunto lo Stadio delle Viscere.


Per Lin Ming questo era sbalorditivo.


Questo ritmo di coltivazione di solito poteva essere raggiunto solo da chi apparteneva ad una famiglia aristocratica del regno di Fortuna Celeste, avendo almeno un talento di quarto livello di grado superiore.


Era troppo strano che due ragazze con un talento del genere e due uomini al Forgia delle Ossa apparissero in una piccola tribù.


"Forse anche quei due sono estranei..." Si immaginò Lin Ming.


Quando il ragazzo notò i due combattenti al Forgia delle Ossa, anche loro notarono Lin Ming.


Il tizio pelato mandò un messaggio attraverso la vera essenza all'uomo con la faccia da scimmia: "Fratellone, questo ragazzo è all'Alterazione dei Muscoli. Soddisfa i nostri requisiti."


L'uomo con la faccia da scimmia annuì e rispose allo stesso modo:"Quanto siamo fortunati. Sembra che anche lui abbia solo 15 o 16 anni. Con una coltivazione del genere probabilmente è il figlio di qualche grande famiglia aristocratica. Questo ragazzino è inesperto e arrogante; sarà facile farlo cascare nel nostro tranello."


"Eheh. Andiamo a chiamarlo. Una volta che questa faccenda sarà finita lo uccideremo. Ci sono sicuramente molte cose buone sul suo corpo. Dopo che le ruberemo tutte, noi fratelli otterremo tutti i benefici."


"Sì. Aspetta finché non sarà uscito da qui prima di parlargli. Non sarà un bene se saremo visti da altre persone. Questo ragazzo sicuramente ha qualche sorta di potente origine. Se verremo scoperti sarà la fine per noi."


"Va bene. Lo so." Il tizio pelato si leccò le labbra con un po' di impazienza.


Anche l'uomo con la faccia da scimmia lo fece e poi si girò verso le due ragazze che erano dietro di lui.
Parlando alla ragazza più grande di fronte sorrise e disse:"Signorina Na Yi, riposeremo qui per stasera. Domani dovrete farci da guida di nuovo. Non ti preoccupare, se troveremo la Terra Sacra dello Stregone, libereremo te e la tua sorellina. Naturalmente se hai intenzione di giocare degli sporchi trucchi, allora... ahah non biasimarci se diventeremo cattivi. Forse non lo sai, ma possiamo vendere un paio di streghe ad un prezzo altissimo nella Nazione Huoluo."


L'uomo con la faccia da scimmia sorrise in modo lascivo e la giovane di nome Na Yi poté solo fissarlo. Il suo sguardo era freddo come nove strati di abisso e la sua sorellina Na Shui impallidì.


Se fosse stata da sola, Na Yi non avremme avuto paura di combattere fino alla morte. Tuttavia c'era la sua sorellina e non poteva fare altro che sottomettersi a questi due uomini malvagi.


Delle due, una era la sorella maggiore, Na Yi che aveva 15 anni. La più giovane si chiamava Na Shui e aveva 14 anni. Queste due ragazze provenivano dalle tribù di streghe della Landa Selvaggia del Sud.


La maggior parte delle tribù del sud avevano una società matriarcale. Il potere supremo era rappresentato da una donna che era nota con il nome di Regina delle Streghe.


La maggior parte dei clan e delle tribù nella Landa Selvaggia del Sud credevano nello stregone e la Regina delle Streghe era considerata una sua messaggera e di conseguenza il più grande capo della tribù.


Una strega era una candidata per diventare la prossima Regina delle Streghe.


La Regina delle Streghe non era una posizione ereditaria, per diventarlo bisognava soddisfare una complessa serie di requisiti.


Le due ragazze erano state identificate come streghe alla nascita. Se non fosse accaduto alcun incidente, allora sarebbero entrate nella Terra Sacra dello Stregone e avrebbero ereditato il misterioso potere dello Stregone. Poi, a seconda della decisione dello Stregone, una delle due sarebbe diventata la prossima Regina delle Streghe.


Tuttavia quando Na Yi aveva solo 14 anni, la tribù era stata sterminata da una rara invasione di bestie feroci.


Nella Landa Selvaggia del Sud c'erano innumerevoli creature. Occasionalmente ci sarebbero stati dei tumulti che avrebbero formato un'invasione di bestie feroci. In un'ondata in larga scala ci potevano essere decine di milioni di mostri. Era abbastanza per sterminare completamente una tribù forte di milioni di persone.


Dopo che la tribù Na era stata decimata, non era rimasto quasi nessuno, nemmeno il 10% era sopravvissuto.


In quel momento la vicina tribù dei Vermi di Fuoco si era approfittata delle loro condizioni per lanciare un attacco. La Tribù dei Vermi di Fuoco praticava lo Sciamanesimo, quindi avevano delle credenze diverse. Non solo, avevano avuto anche molti conflitti e c'era sempre stata ostilità tra i due gruppi.


Dato che l'invasione l'aveva già indebolita, la tribù Na non poté resistere all'avanzata della Tribù dei Vermi di Fuoco e di conseguenza era stata completamente sterminata.


Tuttavia le due sorelle Na Yi e Na Shui erano la speranza della tribù Na. Prima dello scoppio della guerra erano già state mandate via, ma avevano lasciato che i lupi entrassero nella tana della tigre. Le due sorelle erano state rapite dal tizio pelato e dall'uomo con la faccia da scimmia.


Il loro obiettivo era semplice. Era la Terra Sacra dello Stregone.
                                


                                



