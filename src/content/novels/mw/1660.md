---
title: Capitolo 1660 – Completare la Pillola
pubDate: 2025-12-15T08:37:10.422Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda, 0/5
-Schadenfreude</em>


Lin Ming era impegnato in numerosi calcoli. Sporse un dito e lo passò per la fornace del vuoto, facendo brillare le linee del Dao Celeste Asura.


Il cielo iniziò a gonfiarsi. Un'enorme ondata di energia letale esplose nella volta celeste e fu trascinata verso il basso, sembrava una montagna nera al contrario.


<em>Bang!</em>


Lo spirito del drago che si stava dimenando nell'aria sopra la fornace fu colpito dalla marea di energia.


L'impatto scosse il corno del drago.


Un'aura crudele e brutale fuoriuscì dalla cistifellea del serpente divoratore del cielo.


Una serpe lunga 100 piedi si manifestò a mezz'aria, cercando di mordere l'energia letale, riuscì perfino a strapparne metà!


Anche lo spirito dell'erba della saliva del drago si destò. Anche la quintessenza primordiale iniziò ad emettere energia color terra. Questa forza divampò in ogni direzione, come se volesse distruggere disperatamente la fornace del vuoto e farla esplodere.


Ogni impatto creava terrificanti onde d'urto.


La fornace del vuoto era formata da innumerevoli fili di leggi Asura legati insieme. Ma questa energia selvaggia la stava gonfiando costantemente.


Dopo che le linee del Dao Celeste Asura avevano assorbito tutte queste forze e avevano continuato ad espandersi, avevano mantenuto le loro forme senza dare segno di rompersi.


Lin Ming batté con calma il palmo a terra.


<em>Bang!</em> Un enorme buco apparì nel suolo, facendo fuoriuscire un flusso d'energia color terra.


Qualsiasi ostacolo incontrasse questa corrente, veniva invaso dal potere della terra. Era la forma più pura del potere della terra; la sua essenza!


L'Essenza della Terra era simile agli Elementali del Fuoco e alle Fonti del Fulmine, era una forza meravigliosa che nasceva dalle profondità del suolo. Le Essenze della Terra contenevano l'energia più pura e densa. Normalmente erano nascoste a centinaia di milioni o miliardi di chilometri di profondità, risiedendo nelle piscine di magma. Erano estremamente difficili da individuare.


Ma visto che Lin Ming aveva compreso a fondo le leggi del Dao Celeste Asura, poteva contare su di esse per prendere in prestito ogni fonte di energia nella valle della disperazione Yin Yang.


Non appena aveva percepito l'Essenza della Terra celata sottoterra, l'aveva evocata, guidandola in superficie.


Le sue dita tracciarono linee trasparenti nel vuoto che corrispondevano alle leggi Asura, come se stessero costruendo un ponte.


L'Essenza della Terra era stata attirata lentamente verso l'alto, scalando lentamente questo posto ed entrando nella fornace del vuoto.


In mezzo all'energia selvaggia e impetuosa, la pura Essenza della Terra sembrava una tartaruga nera dotata di grande forza e stabilità, conteneva un'aura indomita che opprimeva spietatamente ogni energia!


Con un rimbombo, lo spirito del serpente della cistifellea, l'aura dell'erba della saliva del drago e la forza spirituale della quintessenza primordiale furono colpite da questo potere che proveniva da sottoterra.


Sembravano lance affilate che impattavano contro uno scudo indistruttibile.


Il serpente e dal drago spirituali cercarono di mordere inutilmente l'Essenza della Terra e iniziarono perfino a perdere le forze.


Lentamente cominciarono ad erodersi. Il bagliore color terra era riuscito perfino a consumare la loro forza spirituale. I due grandi spiriti all'inizio erano pieni di vitalità ed emettevano una luce radiosa, ma ora si erano indeboliti ed erano spenti.


Un'altra massa di colore marrone si levò al cielo, impattando contro l'Essenza della Terra. Spalancò le sue enormi fauci e la morse.


<em>Crack! Crack!</em>


Il potere spirituale stava divorando la terrificante Essenza della Terra come se fosse uno spuntino.


Dopo tre o quattro morsi, il potere spirituale marrone si espanse rapidamente e si avventò sulle pareti della fornace del vuoto.


Lin Ming sussultò. Per raffinare la pillola del Lupo Famelico ci volevano moltissimi materiali di massima qualità, e ora queste risorse avevano iniziato una guerra.


La quintessenza primordiale era un oggetto spirituale che era vissuto al centro di un mondo per miliardi di anni e anch'essa aveva uno spirito di tipo terra. Per questo, era riuscito ad assorbire il potere dell'Essenza della Terra. Se la quintessenza primordiale si fosse espanse come desiderava, anche se non sarebbe riuscita a liberarsi dalla fornace, avrebbe comunque reso molto difficile raffinare la pillola.


Lin Ming iniziò a mormorare un mantra. Dietro di lui apparì lentamente l'immagine di un enorme albero divino. Mentre si manifestava, il potere del fulmine e del fuoco della tribolazione esplosero! Una luce emise un bagliore forte quanto quello di migliaia di soli, tutti seguivano le vie delle leggi del Dao Celeste Asura. I raggi scintillanti infilzarono impietosi i punti deboli dello spirito della quintessenza.


In mezzo a questo mare impetuoso di saette e fiamme, la quintessenza primordiale iniziò a diminuire rapidamente di dimensioni.


Senza esitare, Lin Ming scagliò un pugno, lacerando lo spazio.


Lo spazio qui era già instabile e, vista la sua comprensione del Dao Celeste Asura, per lui non sarebbe stato affatto difficile danneggiarlo.


Presto creò una tempesta spaziale che formò un percorso che portava alla quintessenza primordiale.


<em>Rip!</em>


L'aura della quintessenza primordiale si disperse come burro sotto il sole cocente.


Energia letale, spirituale, tempeste spaziali, la forza dell'Essenza della Terra, il potenziale della Lancia del Sangue della Fenice, le fiamme nere del nirvana...


Tutti i poteri che potevano essere evocati nella valle della disperazione Yin Yang furono trascinati al centro della fornace del vuoto.


Non solo, Lin Ming mosse di nuovo le mani e l'aria tornò a manifestare la forza misteriosa delle Leggi del Dao Celeste Asura. Sfruttandole, iniziò ad evocare un enorme vortice.


Così tutto fu trascinato dal mulinello di vento. La quintessenza primordiale e tutti gli altri materiali celesti furono soppressi spietatamente!


Ogni tipo diverso di energia si agitò come un fiume di stelle multicolori, formando delle onde.


Le varie energie nella valle della disperazione Yin Yang furono trascinate via e fuse insieme. Perfino le lievi tracce di energia della morte emanate dai cadaveri dei giganti tra le montagne gelide furono radunate dal vortice.


<em>Bang! Bang! Bang!</em>


Praticamente tutta l'energia nella valle della disperazione Yin Yang stava premendo sugli spiriti dei diversi tesori celesti.


La fornace del vuoto resistette a questa forza tirannica, gonfiandosi rapidamente come un palloncino.


Perfino Xiao Moxian fu sorpresa dall'impatto di questa energia selvaggia. Balzò subito all'indietro di dieci chilometri come un coniglietto saltellante.


Solo Lin Ming continuò a fluttuare nel cielo come prima, spalancando le braccia. Ogni sorta di linea d'energia si intrecciava attorno a lui, riparando e aiutando costantemente la fornace del vuoto, continuando a farla girare.


In mezzo al calderone, lo spirito del drago fu il primo ad arrendersi. Il suo corpo si irrigidì e iniziò a frantumarsi.


Ben presto lo spirito della cistifellea del serpente divoratore del cielo fu divorato e smantellato, trasformandosi in un fluido sinuoso.


L'erba della saliva del drago, la quintessenza primordiale... furono polverizzate sotto la pressione, riducendosi in essenza.


Bruciata dalle fiamme del nirvana e della tribolazione, questa energia fu catalizzata dalle altre forze spirituali e iniziò a fondersi insieme.


Rosso, bianco, blu... tinte multicolori di liquido si mescolarono, attaccandosi costantemente...


Lin Ming era seduto in meditazione, i suoi occhi erano serrati mentre manipolava con cautela i poteri che fluttuavano sopra di lui, trasformandoli tutti in fuoco virtuale.


Non erano vere e proprie fiamme, ma erano energia. Questa forza fluiva costantemente da tutta la valle della disperazione Yin Yang. Alcune lingue di fuoco bruciavano impetuosamente, altre erano spettrali ed eteree, oppure emettevano un'aura spaventosa. Tutte quante entrarono nella fornace del vuoto e sciolsero i materiali al suo interno.


In mezzo a tutta questa energia, anche se stava solo raffinando una pillola, Lin Ming doveva continuare a mantenere un flusso costante di forza.


Era in una situazione confortevole. Non importava quanti calcoli dovesse fare o quante leggi del Dao Celeste Asura dovesse manipolare o quanta forza spirituale utilizzasse, non si sentiva affatto stanco.


Questa valle della disperazione Yin Yang era esistita da miliardi di anni ormai. La forza conservata al suo interno era allarmante.


Lin Ming rimase in questo stato per tre interi anni. Nel frattempo i poteri nella valle della disperazione Yin Yang non diminuirono minimamente.


Per quanto riguardava la fornace del vuoto, tutta l'energia trainata via da Lin Ming si era trasformata in fuoco spettrale color azzurro, era un fenomeno che accadeva solo quando le fiamme raggiungevano temperature terrificanti.


Una grande quantità di materiali ed essenze medicinali avevano iniziato ad assorbire lentamente i diversi tipi di energia. Al centro di questa sconfinata efficacia medicinale, sembrava che stesse nascendo una forma di vita. Questa esistenza era rosso sangue ed emanava un'aura piena di intensa vitalità.


Lin Ming sapeva che presto la pillola del Lupo Famelico si sarebbe condensata!


Dopo un altro mese, l'ultima goccia di liquido si fuse a questa forma di vita.


Un'ondata potentissima di energia eruttò, scioccando perfino Lin Ming. Proveniva dall'esistenza nella fornace del vuoto.


Lin Ming alzò lo sguardo. Una luce brillante si riflesse nel suo sguardo come una saetta nell'oscurità.


Un simbolo runico bianco come la neve, il simbolo medicinale runico, fu gettato verso quella forma di vita, che iniziò ad emanare un calore ardente. Archi di luce accecante illuminarono la sua superficie...


Infine, dopo un crepitio, nella fornace del vuoto apparì un medicinale rosso sangue grosso quanto un cuore.


Quando la pillola apparì, fu circondata dalle correnti d'energia del dao, dandole un'atmosfera sovrannaturale e strana.


La fragranza medicinale rosso sangue si trasformò in un liquido e la pillola iniziò a nuotarci dentro, emanando un'aura formidabile.


La pillola iniziò a pulsare come un cuore che batteva, forte come un tuono.


Più che una pillola, sembrava il cuore di una Vera Divinità.


Lin Ming si riempì di gioia. Questa era la pillola del Lupo Famelico! Finalmente ci era riuscito!


All'improvviso il medicinale iniziò a sfrecciare via, cercando di scappare dalla fornace del vuoto.


Lin Ming ne fu sorpreso. Dopo che l'efficacia medicinale era stata raffinata, la pillola aveva ottenuto una sua coscienza e stava cercando di fuggire. Alcune pillole, dopo essere scappate, potevano perfino diventare una creatura spirituale!


Questo era successo perché i materiali che Lin Ming aveva usato erano estremamente preziosi. Inoltre il simbolo medicinale ne aveva aumentato la qualità.


Sotto il suo controllo, l'intera fornace iniziò a rimpicciolirsi e a comprimersi su sé stessa. Tutte le enormi fiamme formate dall'energia della valle si condensarono insieme ad essa, riversandosi nelle leggi del Dao Celeste Asura.


Immediatamente, visto che la fornace del vuoto era stata fusa da una forza infinita, iniziò a brillare.


Ogni linea del Dao Celeste Asura era piena di un'energia incredibile che legò la pillola del Lupo Famelico!
                                


                                



