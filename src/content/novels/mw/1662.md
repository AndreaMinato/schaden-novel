---
title: Capitolo 1662 – Sbloccare il palazzo della Punizione Divina del Dao
pubDate: 2025-12-15T08:37:10.422Z
tags:
    - mw
---


<em>Capitolo sponsorizzato, ringraziamo Fabio!
2 capitoli in coda, 0/5
-Schadenfreude</em>


Rune grigio cenere volarono dalle dita di Lin Ming, sfrecciando attorno a lui.


Prima di avanzare di stadio avrebbe dovuto fare i suoi ultimi preparativi.


Queste rune grigie erano state create usando la Ruota Karmica delle Miriadi di Demoni del Sutra Asura. L'energia letale al loro interno seguiva le leggi del Dao Celeste Asura, completamente in armonia con l'atmosfera della Tomba dei Mortali Abbandonati.


Dopotutto in quest'area, a parte il potere del Dao Celeste Asura che permeava ogni angolo di questo mondo, l'energia più grande proveniva dall'aura delle anime dei morti.


Queste rune si dispersero nel cielo come meteore, creando un'immagine simile ad un'enorme runa nera che si estendeva per 10.000 chilometri.


Impiegando un intero mese, Lin Ming formò un milione di rune e creò un'enorme formazione che l'avrebbe protetto, ma che avrebbe avuto anche la funzione di radunare energia.


Non importava quanto fossero formidabili, i poteri nella Tomba dei Mortali Abbandonati dovevano seguire le leggi del Dao Celeste Asura. Questo avrebbe permesso a Lin Ming di attivare una porzione della loro energia e sfruttarne la forza.


Stavolta, un raggio nero composto da forza spirituale partì da Lin Ming e iniziò ad espandersi. Era la formazione oscura di raduno dell'energia spirituale.


Per avanzare di stadio e sfruttare l'energia del mondo, doveva essere flessibile ed adattarsi ad ogni situazione.


Lin Ming aveva osservato la Tomba dei Mortali Abbandonati e aveva scoperto di poter usare le rune della Ruota Karmica delle Miriadi di Demoni per creare una formazione che sarebbe entrata in risonanza con le leggi del Dao Celeste Asura.


<em>Rumble rumble rumble!</em>


La formazione si attivò, emettendo una luce mortale nera come la pece. Innumerevoli fili si levarono dalla barriera, simili ad innumerevoli mani, e iniziarono ad agitare l'energia delle antiche bare di bronzo a milioni di chilometri di distanza. Perfino la forza spirituale delle tartarughe nere iniziò a radunarsi in questo punto focale.


La forza che Lin Ming poteva evocare in questo cimitero era solo un milionesimo del potere presente, ma anche così era un risultato più che sorprendente!


Xiao Moxian sussultò mentre guardava un infinito numero di immagini di tartarughe giganti apparire attorno a Lin Ming per poi svanire.


Dopo un quarto d'ora, Lin Ming estrasse la pillola del Lupo Famelico dal suo anello spaziale e la inghiottì.


Subito ebbe la sensazione di aver divorato un sole. Era sul punto di esplodere di energia da un momento all'altro.


Una forza cocente come la lava si agitò e imperversò tra i meridiani e le ossa di Lin Ming, seminando il caos ovunque andasse.


Lin Ming aveva già aperto le Otto Porte Nascoste e aveva anche formato il Tempio Viola del Palazzo del Dao. In termini di robustezza, era decine di volte più formidabile di un'antica bestia feroce.


Nemmeno un pianeta sarebbe riuscito a schiacciarlo.


Ma un fisico così potente stava iniziando a crepitare a causa della pillola del Lupo Famelico e della sua forza simile a quella di una galassia. La sua pelle, la sua carne e le sue ossa tremarono, come se il suo corpo fosse sul punto di essere fatto a pezzi.


Iniziò a gonfiarsi come un palloncino.


Allo stesso tempo, ondate di essenza medicinale invasero ogni parte del suo organismo, riempiendolo di felicità e spensieratezza.


Sentiva la forza che permeava il suo corpo. La sua pelle, i suoi meridiani, la sua carne, il suo sangue, tutto stava iniziando a trasformarsi... ad evolvere...


Tuttavia questa forza si concentrò in nove punti in particolare.


Questi nove punti sembravano enormi vortici. Al loro interno apparirono rune misteriose in cui ribolliva l'aura del Grande Dao.


Xiao Moxian vide che questi nove punti nel corpo di Lin Ming avevano iniziato a brillare di luce rosso sangue.


Questo bagliore era così intenso da trapassare ogni cosa che toccava. Iniziò ad entrare in risonanza con uno strano potere nell'oscurità, evocandolo.


<em>Woosh! Woosh! Woosh!</em>


Raggi di luce meravigliosi caddero dal cielo, avvolgendo Lin Ming potenziandolo ancora di più.


Ancora una volta si ritrovò nello spazio nero come la pece che apparteneva alle Nove Stelle del Palazzo del Dao.


In mezzo all'aria fredda e calma sopra di lui, al centro dell'universo, brillavano nove stelle che celavano poteri arcani.


Questi astri emanavano una luce gentile che riecheggiava con i nove punti sul corpo di Lin Ming, instillandogli la loro forza.


Lin Ming sentì una sensazione così confortevole che quasi gli sfuggì un gemito. Il potere della pillola del Lupo Famelico nel suo corpo era stata soppressa un po'.


Tuttavia non perse la concentrazione in mezzo a questa gloriosa luce stellare, il suo sguardo puntò dritto verso una stella in particolare.


La stella del Lupo Famelico!


In quel momento era indubbiamente quella che brillava di più. Il suo bagliore strano e spettrale entrò in risonanza con un punto del corpo di Lin Ming, riversandovi il potere astrale.


Quando questo raggio entrò nel suo corpo, Lin Ming si mantenne in allerta anche se sentiva la sua forza aumentare. Non era facile assorbire la luce stellare del Lupo Famelico. Doveva mantenere una concentrazione assoluta per prepararsi ad ogni cambiamento improvviso!


Lentamente il suo fisico iniziò a trasformarsi. L'efficacia medicinale si trasformava in forza, permettendogli di arrivare a nuovi livelli.


La sua pelle iniziò a brillare e ad emanare calore. Sembrava un antico pezzo di giada che era stato appena lucidato, mostrando il suo splendore nascosto. Dai suoi pori iniziò a fuoriuscire un po' di aura medicinale.


In quel momento però risuonò uno stridio nelle orecchie di Lin Ming. Era apparsa una potentissima aura spirituale che pareva essersi destata da un sonno profondo.


<em>Bang!</em>


La calma efficacia medicinale che stava trasformando il suo fisico all'improvviso divenne selvaggia. La sua pelle crepitò e i suoi capillari si ruppero, facendo schizzare sangue ovunque!


"Mm?!"


Lin Ming tossì con fatica. Mentre sondava il suo corpo, scoprì che lo spirito della pillola del Lupo Famelico era resuscitato a causa della luce della sua stella!


Forse i raggi stellari avevano destato apposta lo spirito che Lin Ming aveva cancellato!


Quando il giovane se ne rese conto, sussultò!


Una luce brillò nelle sue pupille come un fulmine, questo era un momento critico, stava cercando di domare le sue spoglie mortali per attaccare e assorbire la stella del Lupo Famelico. Una ribellione interna avrebbe causato una grande catastrofe!


Se fosse stato assalito sia dall'esterno che dal suo corpo sarebbe esploso!


Mosse le mani e tracciò a mezz'aria le linee nere come la pece delle leggi del Dao Celeste Asura.


L'energia immagazzinata nella formazione oscura iniziò a divampare mentre veniva attivato dalla trazione delle leggi!


Lin Ming aveva impiegato una grande quantità di tempo ed energia per creare una formazione che avrebbe radunato il potere del mondo e l'aveva fatto proprio per prepararsi ad una situazione del genere.


Con un forte ruggito, una fluttuazione d'energia a forma di tartaruga balzò dalla formazione, trasformandosi in un raggio nero. Con un ululato, si precipitò verso Lin Ming.


Il flusso di energia scintillò e scomparì nel suo corpo.


Nonostante fosse solo l'aura lasciata da una Bestia Divina morta, grazie all'aiuto della formazione e dell'energia attorno, il suo potere era più che sufficiente per contendere con la stella del Lupo Famelico!


All'improvviso, l'aura della tartaruga nera iniziò a lottare con lo spirito della pillola nelle profondità del corpo di Lin Ming.


Un potere era sotto il suo controllo e voleva domare ogni forza estranea, l'altro non voleva essere incatenato e cercava di scappare.


<em>Rumble rumble rumble!</em>


Durante questo combattimento violento, l'efficacia medicinale della pillola del Lupo Famelico si scioglieva costantemente. Lin Ming colse l'opportunità per assimilarla e inviarla in ogni angolo del corpo.


I suoi muscoli furono inondati costantemente da potente efficacia medicinale. La sua forza aumentò rapidamente.


Allo stesso tempo, guidò simultaneamente le linee del Dao Celeste Asura nella pillola del Lupo Famelico con l'intenzione di estrarre altra efficacia medicinale.


Alla fine le leggi del Dao Celeste Asura nella pillola collassarono. All'esterno erano bersagliate dagli attacchi della tartaruga nera.


La pillola del Lupo Famelico fu ridotta così in ondate di liquido medicinale che esplosero.


Il mare impetuoso di efficacia medicinale che serpeggiava come dei draghi invase il corpo di Lin Ming, fondendosi appieno con il suo organismo.


Ogni suo poro iniziò a brillare mentre la sua forza raggiungeva nuovi livelli.


Occasionalmente, del sangue schizzava dalle sue ferite, accecante e simile a delle saette.


Anche l'albero del Dio Blasfemo iniziò a brillare. Divenne maestoso e solenne, emanando il potere di innumerevoli rune.


<em>Roar!</em>


Mentre la forza di Lin Ming arrivava al limite, il suo corpo sembrava sul punto di esplodere. Il suo capo si sporse all'indietro mentre due raggi di energia fuoriuscivano dai suoi occhi, come colonne nere che si levavano al cielo! Poi l'energia lo sollevò da terra.


La sua pelle era percorsa da scariche elettriche. Sfrecciò verso la stella del Lupo Famelico come un drago che solcava la volta celeste!


Nel momento in cui si era levato in volo, la terra sotto i suoi piedi iniziò ad ululare mentre l'energia si radunava in un punto focale. Con un crepitio, la formazione sembrò rompersi come vetro!


La missione della formazione oscura era stata completata. Tutta la forza che conteneva si era fusa con Lin Ming!


Aiutato da questo slancio, Lin Ming volò sempre più in alto ad una velocità incredibile. La sua vitalità traboccava, il suo corpo era percorso da fiamme abbaglianti dovute alla frizione dell'aria.


Ovunque andasse, anche il vuoto si deformava, sul punto di rompersi da un momento all'altro a causa dello slancio soverchiante.


Quando Lin Ming fu sul punto di avvicinarsi alla stella del Lupo Famelico, il vuoto attorno iniziò a tuonare.


Un'aura vasta e strana si era manifestata.


Lin Ming rimase in allerta. Aveva la pelle d'oca, una reazione istintiva dovuta ad un senso inspiegabile di pericolo.


Come l'ultima volta che aveva cercato di sbloccare le Nove Stelle del Palazzo del Dao, apparirono dei motivi del Grande Dao che formarono un diagramma.


Su di esso apparì ogni sorta di immagine, galassie, stelle, montagne, fiumi e miriadi di forme di vita.


Al centro di ogni motivo brillavano innumerevoli piccole rune.


Durante questo secondo tentativo, Lin Ming sfrecciò senza esitare verso il diagramma. Radunò le forze e la vitalità del sangue si gonfiò. Il suo pugno creò delle onde soniche tonanti.


Ora che la pillola del Lupo Famelico aveva temprato il suo corpo, riempiendolo di forza infinita, era pieno di sicurezza.


<em>Bang!</em>


Attraversò il vuoto e aumentò di velocità. Il suo pugno che pareva potesse distruggere ogni ostacolo arrivò davanti al diagramma.


Questo diagramma rappresentava la volontà del Dao Celeste. Ogni runa brillante conteneva infinite variazioni, ognuna di esse conteneva un frammento delle leggi.


Questa era una forza capace di sopprimere ogni energia.


Il pugno di Lin Ming avanzò con uno slancio inarrestabile mentre si abbatteva sul diagramma!
                                


                                



