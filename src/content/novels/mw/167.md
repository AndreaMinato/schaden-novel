---
title: Capitolo 167 - Mandare l'Agnello nel Tana della Tigre
pubDate: 2025-10-16T07:28:18.445Z
tags:
    - mw
---


<em>Scusate la discontinuità, di solito li traduco tutti insieme ma devo regolarmi un po' con i capitoli della settimana.
-Schadenfreude</em>


<em>Nota Traduzione: 送 che significa "mandare" e 羊入虎口 che si traduce con "un agnello nella Tana della Tigre", cioè "entrare in un territorio pericoloso".</em>


La Terra Sacra dello Stregone era un luogo consacrato di cui solo l'attuale Regina delle Streghe e i suoi successori conoscevano la posizione. Questa era la massima eredità della tribù; all'interno erano contenuti i misteriosi poteri dello Stregone.
Gli estranei non potevano assolutamente entrare, altrimenti avrebbero dissacrato la terra e avrebbero profanato il suo nome.


Nonostante la sua tribù fosse perita, Na Yi sarebbe morta per mantenere la gloria perduta della sua gente. Purtroppo però sua sorella era caduta nelle mani di queste due bestie e pensare al tragico destino che si sarebbe abbattuto su sua sorella era come un coltello incandescente che trafiggeva il cuore di Na Yi. Non poteva far altro che temporeggiare per proteggerla.


L'uomo con la faccia da scimmia aveva scoperto le intenzioni di Na Yi e così le aveva dato un avvertimento prima.


"Eheh fratellone, se non daremo loro un assaggio di cosa possiamo fare, non sapranno quanto noi due Demoni della Landa Selvaggia del Sud siamo tremendi. Stasera porterò la ragazza più giovane in una stanza ad allenarsi per bene e mostrarle cosa significa essere donna..."


Mentre diceva questo, il tizio pelato guardò Na Shui con fare lascivo.


La povera Na Shui impallidì, nascondendosi dietro Na Yi tremando.


"Se osi toccarla distruggerò immediatamente i miei meridiani e morirò!" Disse Na Yi mentre arretrava, con una mano proteggeva la sua sorellina e l'altra la tenne stretta contro il petto. Strinse i denti e cominciò a far circolare la vera essenza nel suo corpo. Sembrava un piccolo leopardo mentre lanciava uno sguardo truce all'uomo pelato.


Non c'era dubbio, era una persona che poteva mantenere la sua promessa.


L'aura dell'uomo pelato si indebolì mentre Na Yi lo fissava. Arretrò con amarezza. Nonostante la sua forza sorpassava di gran lunga Na Yi, non era in grado di reprimere la sua aura.


"Numero due, non fare il furbo con le sorelle. Solo la sorella maggiore conosce la via per aprire la Terra Sacra dello Stregone. Se si suicida non riusciremo ad ottenere nulla. Quando riusciremo ad ottenere il potere dello stregone, allora la tua forza avanzerà allo stadio Circolazione e potrai avere qualsiasi donna che desideri. Puoi concentrarti su quell'obiettivo." Disse l'uomo con la faccia da scimmia in una trasmissione di vera essenza.


"Stavo solo pensando che..." Mormorò l'uomo pelato mentre si leccava con lascivia le labbra:"Non mi importa davvero di quella più giovane, ma non ho mai visto una come quella strega Na Yi. Mi piace il suo temperamento forte. Voglio portarmela a letto, è davvero un bel bocconcino!"


.........


Quella sera Lin Ming trascorse la notte in una locanda nella piccola tribù. Il giorno dopo comprò una tenda, una corda, una varietà di antidoti e vino sulfureo prima di rientrare nella foresta.


<em>Nota Traduzione: vino sulfureo (硫磺酒) in inglese era "deworming wine" che letteralmente significa "vino devermificante", mentre il dizionario dal cinese mi dà vino/liquore sulfureo.
Può darsi che si chiami così proprio il tipo di vino in cinese, ma non avendo trovato il corrispondente in inglese e in italiano mantengo la traduzione più letterale.


Se ne sapete qualcosa ditemi pure.</em>


La foresta non era troppo densa, era costellata di larghi tratti di praterie e paludi.


Lin Ming si allontanò la tribù e camminò per un quarto d'ora. Gradualmente i dintorni divennero sempre più desolati. All'improvviso sentì un debole suono di zoccoli dietro di lui. Dopo un po' arrivarono quattro persone che montavano su quattro cavalli di montagna dal manto rosso. Erano i due uomini e le due ragazze che aveva visto ieri.


"Queste quattro persone probabilmente mi stavano seguendo." Lin Ming aveva una forte percezione. Quando stava comprando degli oggetti per la strada, aveva notato che i due uomini si erano nascosti nella locanda e occasionalmente avrebbero sbirciato all'esterno per osservarlo.


Quando raggiunsero Lin Ming, i due uomini fermarono i loro cavalli e sorrisero con calore mentre smontavano. Il tizio pallido con la faccia da scimmia chiese:"Fratello, sei fuori per un avventura?"


Lin Ming mise le mani a coppa salutando e disse:"Sì, ho sentito che la Landa Selvaggia del Sud era ricca di tesori nascosti, così sono venuto qui a tentare la fortuna. Vorrei trovare delle erbe medicinali che posso usare per produrre elisir e acquisire un po' di esperienza."


Sentendo questo, l'uomo pelato sorrise e disse con un tono di voce smorzato:"Fratello, sei venuto al posto giusto. La Landa Selvaggia del Sud è incredibilmente vasta. Ci sono innumerevoli uccelli e bestie qui e un'infinita quantità di materiali e tesori preziosi. Ah, tuttavia ci sono molti pericoli e il percorso è intricato; è molto facile perdersi qui. Fratello, se è la prima volta che vieni qui, allora che ne dici di viaggiare con noi? Siamo familiari con le aree attorno e la nostra forza è discreta. Che ne dici?"


Mentre i due uomini parlavano, Lin Ming notò che la ragazzina dietro di loro si stava mordendo il labbro con fare ansioso. Lo stava guardando con gli occhi spalancati e nel suo sguardo sembrava ci fosse una traccia di confusione e paura.


Lin Ming pensò:<em>'Sembra che questa ragazzina abbia qualcosa da dire, ma non può farlo. È perché ha paura di questi due uomini? Umh, sembra che la relazione tra di loro non sia amichevole.'</em>


Mentre rifletteva, Lin Ming sondò in segreto la forza dei due uomini.
Avevano un'aura molto forte e sembravano avere fretta di portare Lin Ming con loro; erano molto sospetti.


Altrimenti perché due praticanti di arti marziali avrebbero fatto questa proposta un ragazzo all'Alterazione dei Muscoli?
Sarebbe stato praticamente come cercare dei guai.


<em>'Interessante. Cosa vogliono queste persone? Uccidermi e derubarmi?'</em> Lin Ming mantenne un'espressione composta. Non accettò né rifiutò. Con la sua attuale forza non sarebbe stato un problema uccidere questi due uomini al picco della Forgia delle Ossa, quindi non temeva che avessero qualche sorta di diabolico piano in mente.


L'uomo con la faccia da scimmia vide Lin Ming esitare e disse frettolosamente: "Non desideri esplorare le profondità della Landa Selvaggia del Sud? Ci sono molte erbe vecchie di centinaia di anni, come Ginseng, Lingzhi e altre piante.
Noi fratelli stiamo andando ad una caccia al tesoro in un antico sito, ma c'è una formazione che necessita di almeno tre praticanti di arti marziali ad uno stadio uguale o superiore all'Alterazione dei Muscoli. Se andrai con noi allora se riusciremo ad ottenere il tesoro, te ne daremo il 20%. Che ne dici?"


L'uomo con la faccia da scimmia fornì velocemente una spiegazione dato che aveva scoperto che Lin Ming sembrava sospettare di loro.


Ma nel frattempo Lin Ming aveva già usato messaggi di vera essenza per parlare alle ragazzine dietro di lui. Chiese:"Questi due uomini sono vostri compagni?"


Vedendo che le due ragazze non rispondevano, Lin Ming pensò che non fossero in grado di rispondere mandando un messaggio di vera essenza.


Aggiunse:"Se sì, allora batti una palpebra. Sennò battile entrambe."


La ragazza più grande rimase impassibile, ma quella che sembrava più piccola batté entrambe le palpebre.


Lin Ming capì la situazione.


Questi due uomini erano malvagi.


"Vi stanno trattenendo con la forza? Se sì, batti una palpebra, sennò battile entrambe."


La ragazzina batté una palpebra, erano davvero prigioniere di questi due.


Lin Ming pensò che le cose si stavano finalmente facendo interessanti. Che motivo c'era per questi due di rapire le due giovani? Avevano intenzione di venderle a dei praticanti di arti marziali?


"È vero che andranno in qualche antico sito a cercare tesori?"


Stavolta la ragazzina batté subito un occhio. Sembrava che questo fosse vero.


"Ha detto che c'è bisogno di tre praticanti di arti marziali ad uno stadio uguale o superiore all'Alterazione dei Muscoli per aprire la formazione. Anche questo è vero?"


La ragazzina batté di nuovo un occhio. Stavolta la ragazza più grande le diede un'occhiataccia facendole abbassare timidamente la testa, come una bambina che aveva appena fatto qualcosa di sbagliato.


Lin Ming era un po' perplesso. Cosa stava succedendo tra queste quattro persone?


In quel momento la voce di una ragazza risuonò nella sua mente. Nonostante fosse giovane era davvero agghiacciante. "Se non vuoi morire allora sbrigati e vattene. Se te ne vai ora potrebbe non essere troppo tardi.


Lin Ming guardò la ragazza più grande con incredulità.
Inconcepibile. Ovviamente poteva usare messaggi di trasmissione tramite la vera essenza, quindi perché non gli aveva parlato prima?


Non pensava che questa ragazza dall'aspetto innocuo gli avrebbe parlato con un tono così gelido la prima volta che aveva aperto bocca.


In quel momento i due uomini capirono che Lin Ming stava parlando a Na Yi tramite la vera essenza.


Il tipo con la faccia da scimmia sorrise astutamente. Lui e il suo compagno avevano già assunto una manovra a pinza e gli avevano bloccato il cammino. Chiese con fare ben disposto:"Fratello, che ne dici, vorresti venire con noi?"


L'uomo pelato aggiunse:"Fratello, dovresti considerarlo seriamente, altrimenti potresti pentirtene."


Nonostante stessero sorridendo le loro espressioni false contenevano un lieve intento omicida. Non avevano mai considerato Lin Ming una minaccia. Per loro era solo un ragazzino all'Alterazione dei Muscoli, mentre loro due erano maestri al Forgia delle Ossa. Ucciderlo sarebbe stato molto facile per loro.


Tuttavia questi due non sapevano che anche Lin Ming aveva un piano simile. Con il suo Annientamento Thunderfire poteva uccidere un maestro allo stadio Circolazione e questi due uomini erano solo al picco della Forgia delle Ossa. Probabilmente non avrebbe nemmeno dovuto usare l'Annientamento Thunderfire per ucciderli.


Ciò a cui era interessato era l'antico sito. Se li avesse uccisi ora, allora non l'avrebbero portato lì.


Ascoltando i due, a quanto pareva era vero che fossero necessari tre maestri di arti marziali ad uno stadio uguale o superiore all'Alterazione dei Muscoli per far funzionare la formazione. Se li avesse eliminati non avrebbe avuto alcun modo per entrare.


Lin Ming decise di usare il loro piano contro di loro. Avrebbe finto di essere qualche giovane ricco e inutile di una grande famiglia che non aveva mai visto il mondo e avrebbe fatto abbassare loro la guardia.


Se questi due uomini avessero cercato di ucciderlo una volta che avessero raggiunto l'antico sito, allora Lin Ming avrebbe dato loro una mano e li avrebbe mandati all'inferno. Naturalmente avrebbe preso anche il tesoro già che c'era.


Al momento il messaggio della ragazza dal tono di ghiaccio risuonò nella sua mente:"Ti ho detto di andartene, eppure non l'hai fatto e hai detto così tante assurdità. Ora sospettano che tu sappia qualcosa, è impossibile che ti lascino andare. Puoi solo sperare per il meglio d'ora in poi."


Dopodiché la ragazza non parlò più. Il suo bel volto era diventato freddo come il ghiaccio.


Lin Ming pensò che era piuttosto divertente. Non aveva rifiutato, né aveva accettato. In realtà era pronto a fare un bel viaggio con questi due.


Che tesoro ci sarebbe stato alla fine di questo antico sito? Quali erano i rischi e quali i pericoli?


Lin Ming aveva molti dubbi, ma sembrava che la ragazza più grande non volesse più rispondergli. Quella più piccola sembrava più disposta a dialogare, ma poteva solo sbattere le palpebre. Sarebbe stato impossibile ottenere una risposta chiara in quel modo.


Pensando a questo Lin Ming si finse imbarazzato e disse con un sorriso pieno di gratitudine:"I due fratelli sono davvero gentili. Questa è davvero la prima volta che sono venuto nella Landa Selvaggia del Sud e non ho familiarità con questa terra e con le persone. Inoltre la mia coltivazione non è alta e la strada è piena di pericoli. Sarebbe ottimo se foste disposti a farmi viaggiare con voi."


Sentendo questo, l'uomo con la faccia da scimmia rimase spiazzato. <em>Questo tipo era stupido o fingeva di esserlo?</em>
                                


                                



