---
title: Capitolo 1670 – Il Regno Mistico si Apre
pubDate: 2025-12-15T08:37:10.423Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il Mare Asura era pieno di gente. In mezzo a questo mare di persone, una piccola squadra di tre uomini e due donne andavano a cavallo di marionette volanti.


Lin Ming e Xiao Moxian facevano parte di questa unità.


A parte loro, gli altri tre erano Mu Lingyun e i due compagni che aveva portato.


Solo diversi giorni fa, Lin Ming e Mu Lingyun si erano contattati usando il metodo che avevano stabilito 50 anni fa. Poi si erano precipitati insieme verso il Mare Asura.


Oggi Mu Lingyun indossava un abito marziale di colore rosso e stretto che era in contrasto con la sua figura snella. Al suo fianco c'era un uomo che portava un cappello a cono di bambù.


Sembrava un mortale sui trent'anni. Era severo e cupo, i suoi occhi erano illuminati da saette. Sulle spalle portava una pesante sciabola che era alta la metà di una persona normale. La sua aura era composta e il suo passo era felpato come un leopardo. Era evidente che fosse un maestro dell'assassinio esperto nell'occultamento.


Il nome in codice di quest'uomo era Mille Massacri e la sua coltivazione era al picco di un ordinario Re del Mondo.


Anche lui era un assassino come Mu Lingyun. Nonostante non potesse essere considerato un talento di massimo livello, la sua vera forza combattiva era sorprendente. Secondo Mu Lingyun, Mille Massacri sicuramente era capace di affrontare tre coltivatori del suo stesso livello solo grazie alla sua ricca esperienza e il suo istinto.


Durante un agguato, Mille Massacri sarebbe stato ancora più efficiente. Il suo potere d'attacco era incredibile.


Il motivo per cui Mille Massacri voleva partecipare a questa prova finale era per trovare un punto di svolta per diventare un Grande Re del Mondo.


Un coltivatore come Mille Massacri di solito proveniva da gruppi di coltivatori vaganti o poteva essere stato un cittadino comune. Persone del genere dovevano lottare ad ogni passo per crescere e la loro vita era molto più ardua rispetto ai discepoli di altre grandi organizzazioni. Praticamente si era fatto strada a colpi di sciabola.


Una possibilità così preziosa di partecipare alla prova finale di solito era monopolizzata da molte grandi organizzazioni; uomini come lui non avevano quasi mai l'occasione di esservi ammessi.


Dietro Mille Massacri c'era un uomo raffinato e femmineo che sembrava avere appena 20 anni. Aveva un aspetto incredibilmente bello e la sua voce era calma e neutra. Era difficile capire il suo genere guardandolo.


Il suo nome era Fan Huahua. Anche se era un uomo, aveva un fisico del puro Yin estremamente raro. Questo avrebbe destato l'invidia di molte donne, perché una coltivatrice con una costituzione del genere sarebbe stata incredibilmente bella e sarebbe stata estremamente attraente per il sesso opposto. Inoltre, questo fisico dava un raro talento nella coltivazione. Molti coltivatori sognavano di poter coltivare in coppia con una donna dal fisico di puro yin.


Le donne con una costituzione del genere erano già estremamente rare; e uomini nelle stesse condizioni erano ancora più rari.


Questo Fan Huahua coltivava una tecnica del puro yin più adatta alle donne e questo gli aveva dato un aspetto ancora più femmineo.


Nonostante sembrasse delicato, in una vera battaglia era ancora più arduo da affrontare rispetto a Mille Massacri. Le sue tecniche erano strane e imprevedibili.


"Così tante persone..."


Xiao Moxian fu sbalordita dai fiumi di persone attorno. Da ciò che sapeva, questa prova finale sarebbe stata estremamente pericolosa e solo diverse decine di persone avrebbero potuto parteciparvi. E sarebbe stato il destino a decidere la sopravvivenza di chi entrava nel regno mistico.


Ma non si sarebbe mai immaginata una scena del genere.


"Naturalmente... è un evento importante. Durante ogni prova finale emergeranno numerosi talenti impareggiabili, così molte grandi organizzazioni manderanno delle persone a partecipare alle cerimonie d'apertura. Potranno radunare informazioni sui loro rivali, ma potrebbero anche reclutare coltivatori senza affiliazioni o che provengono da piccoli Sect dispersi..."


"Allora è così. Non c'è da meravigliarsi che perfino le persone meno importanti della Strada Asura sapessero del Sacro Figlio di Zaohua e della misteriosa donna spirita che hanno ottenuto un tasso di completamento pari o superiore all'80%."


Disse Lin Ming. Naturalmente si stava riferendo ad Hunbai. Era stato il primo a parlargliene.


Mentre Lin Ming rifletteva, all'improvviso, nel distante est, apparì un'enorme raggio di luce lungo 100.000 piedi.


Da lontano si poteva vedere apparire una montagna divina meravigliosa, la sua vetta si addentrava tra il mare di nuvole. Mentre avanzava, faceva risuonare dei rimbombi.


Ovunque andasse, sollevava enormi tsunami.


Sulla magnifica montagna divina c'era un milione di guerrieri argentati immersi tra strane rune che brandivano lance gelide.


Questi uomini erano alti e forti, le loro fattezze erano nascoste dal bagliore radioso della montagna.


"Quella è... la Divina Montagna Sconfinata del regno di Vuoto Divino!"


"È davvero la Divina Montagna Sconfinata! Che dimostrazione di potere spaventosa!"


Gridò qualcuno tra il mare di praticanti di arti marziali.


Ma tutti sapevano che il motivo per cui avevano portato la montagna era per mostrare la loro potenza. I regni del Vuoto Divino e dell'Unione Celeste erano i protagonisti di questo evento; gli altri non potevano che sentirsi intimiditi. I due Regni Divini avrebbero iniziato una lotta brutale all'ultimo sangue durante questo evento.


"La Divina Montagna Sconfinata?" Chiese Lin Ming. Accanto a lui, Mu Lingyun disse: "Si dice che questa Divina Montagna Sconfinata sia un tesoro spirituale al picco dello stadio di Empireo. Dopo un altro milione di anni di raffinazione, potrebbe arrivare allo stadio successivo! Questo tesoro cambia incessantemente, contiene 10.000 variazioni. È una fortezza offensiva e difensiva e si dice che sia il tesoro spirituale più prezioso dell'Imperatore Spirituale Vuoto Divino."


"L'Imperatore Spirituale Vuoto Divino..." Lin Ming divenne pensoso. Era la nemesi di Nebbia Divina.


"Diventare un tesoro da Vera divinità in cento milioni di anni? Non è molto meglio del palazzo di Primordius?"


Mormorò Xiao Moxian arrossendo.


Lin Ming sorrise: "L'Imperatore Spirituale dopotutto è una Vera Divinità. Non sarebbe strano che i tesori che raffina raggiungano il picco dello stadio di Empirei... e l'Empireo Primordius non ha avuto un destino abbastanza potente. Se non fosse andato incontro ad incidenti, probabilmente sarebbe diventato una Vera Divinità prima o poi."


Disse Lin Ming. Ma Xiao Moxian all'improvviso cambiò argomento. Ridacchiò e disse: "100 milioni di anni per raffinare un tesoro da Vera Divinità? Potrebbe non avere così tanto tempo. Allora chissà chi sarà a raffinare quella Divina Montagna Sconfinata? Cosa ne pensi fratellone Lin?"


Xiao Moxian sorrise giocosamente, il suo splendido viso era radioso. Fortunatamente aveva comunicato con Lin Ming usando una trasmissione del suono. Se l'avesse detto a voce alta, allora le persone attorno a lei sarebbero impazzite di rabbia e avrebbe attirato una calamità su di sé!


Solo Lin Ming poteva capire il significato dietro le parole di Xiao Moxian. In un certo senso, l'Imperatore Spirituale Vuoto Divino era un nemico di Lin Ming. Xiao Moxian era sicura che, nell'arco di 100 milioni di anni, il giovane sarebbe diventato più potente di lui e forse l'avrebbe perfino ucciso! Allora, la Divina Montagna Sconfinata avrebbe cambiato proprietario.


Per questo aveva osato fare una dichiarazione del genere.


"Questo tesoro è davvero ottimo. Potrebbe essere un buon sostituto del palazzo di Primordius."


Disse di nuovo Xiao Moxian. Lin Ming rimase senza parole. L'Imperatore Spirituale Vuoto Divino era praticamente una divinità nell'intera Strada Asura interna. Se una persona normale l'avesse visto, sarebbe rimasta in silenzio e si sarebbe inginocchiata di fronte ad un'esistenza di così alto livello. Ma Xiao Moxian aveva intenzione di ucciderlo e derubarlo. Chissà che espressione avrebbe fatto se l'Imperatore Spirituale avesse scoperto che una ragazza al picco del Lord Divino realm stava pensando di annientarlo e sottrargli i suoi tesori.


Mentre Lin Ming era disorientato, un'aura vasta e misteriosa emerse dal centro del mare.


Nuvole rosee riempirono l'aria di nebbia dalla luce splendida. Queste strane nubi erano emerse dal nulla nel vuoto.


Nel cielo iniziò a radunarsi un enorme banco di nuvole nere straordinarie, erano piene di fulmini ed erano percorse da scie terrificanti.


Contenevano le Anime del Fulmini più pure al mondo.


Lo spazio iniziò ad agitarsi come le onde del mare sotto.


"Questo è..." Lin Ming rimase sbalordito. Sembrava che un mondo estraneo stesse cercando di introdursi in questo piano e che il cielo e la terra se ne fossero accorti!


"Che la prova finale stia per iniziare?"


Mormorò tra sé e sé Lin Ming, scioccato. Accanto a lui, anche Mu Lingyun stava assistendo all'apertura della prova finale per la prima volta. In passato, aveva mantenuto un basso profilo, così quando avrebbe avuto il tempo o il desiderio di unirsi alla folla a vedere un evento simile?


Mentre il mondo iniziava a fremere, la gente tra i padiglioni di osservazione iniziò a gridare allarmata.


Molte di queste persone erano giovani coltivatori. Anche se erano forti, non erano abbastanza importanti, né avevano i requisiti per entrare nella prova finale. Ora che l'evento stava per iniziare, nonostante non potessero entrare, volevano comunque avvicinarsi e vedere personalmente l'inizio di questo evento. Dato che lo spazio era estremamente instabile, se non fossero stati attenti, sarebbero stati risucchiati e uccisi dalla tempesta, senza lasciare nemmeno un osso del proprio corpo.


La prova finale era localizzata in un mondo separato che non si era ancora rivelato. Ma gli innumerevoli tuoni che scuotevano il cielo erano già sconvolgenti.


Gradualmente, sempre più persone arrivarono al centro del mare, rendendo l'atmosfera sempre più animata.


Dopo un giorno d'attesa, lo spazio sigillato della prova finale non si era mosso molto.


Solo allora un numero di strane energie iniziarono ad apparire, un'aura di fuoco pura che sembrava provenire dalle profondità di un vulcano e una densa energia nera della morte. L'intera area sembrò trasformarsi in un inferno spaventoso...


Ma i grandi talenti che provenivano da potenti organizzazioni non temevano queste energie, anzi, iniziarono a gioire.


Molti usarono tecniche segrete adatte alla situazione e cominciarono a trarre supporto da queste forze formidabili per iniziare a coltivare.


Al terzo giorno...


<em>Rumble rumble rumble!</em>


Risuonò il rumore di una grande porta che veniva aperta lentamente da una forza mistica.


Al centro del mare, nel vuoto, iniziò ad apparire una fenditura nera come la pece.


Questa fessura si espandeva costantemente, rivelando un'oscurità illuminata ad intermittenza dalle saette.


La fenditura iniziò ad espandersi rapidamente, oscurando perfino il cielo. Innumerevoli rune primordiali apparirono, facendo ribollire forze primordiali yin yang, vulcani, fulmini e altro ancora.


Molti in quella fenditura scorsero innumerevoli fili di forza spirituali che formavano catene montuose brillanti.


Era un diagramma sconfinato e delle rune grandi quanto edifici che dissipavano la vasta oscurità. Queste rune sembravano contenere le infinite possibilità di cambiamento del grande universo, celando pericoli e occasioni fortunate...


Tutti erano scioccati e anche entusiasti: finalmente era iniziata la prova finale della Strada Asura.
                                


                                



