---
title: Capitolo 1676 – La Porta delle Leggi
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
17 capitoli in coda (Matteo), 0/5
-Schadenfreude</em>


Luce blu brillò per le vaste lande desolate. Fiori di ghiaccio e pruni nivei crescevano ovunque...


L'Imperatrice Spirituale Sheng Mei atterrò sul fiore di loto più grande. Il suo corpo snello sembrava non avere nessun peso, come una farfalla.


"Imperatrice Spirituale!"


Il duca Haoyue si inchinò frettolosamente, pieno di attenzione.


Che figura era l'Imperatrice Spirituale Sheng Mei? Perfino Vuoto Divino doveva trattarla con rispetto. Si poteva dire che fosse un'esistenza al suo stesso livello!


Il duca Haoyue non era nient'altro che una formica al confronto. Era lusingato dal fatto che Sheng Mei l'avesse salvato personalmente.


La donna non guardò il duca Haoyue, gettò un'occhiata verso il gruppo nascosto.


Nella distorsione dello spazio, Lin Ming si accigliò. Questa donna era oltremodo terrificante. Nemmeno loro cinque insieme sarebbero riusciti ad affrontarla.


Lin Ming esitò per un momento e poi rimosse la barriera della Divisione Celeste. Una protezione di questo livello non era diversa dalla carta di fronte a questa persona spaventosa.


Si sentiva sotto una grande pressione guardando Sheng Mei!


Non riusciva a capire minimamente quanto fosse potente!


Sheng Mei fissò Lin Ming negli occhi, uno strano colore apparì nel suo sguardo velato.


"Tu... qual è il tuo nome?"


Chiese all'improvviso Sheng Mei. Questo fece rabbrividire il giovane. Bisognava sapere che in questa prova finale piena di numerosi membri d'élite, era una figura estremamente comune e non degna di nota. A parte le persone che avevano partecipato all'asta delle Rune Divine e che si tenevano informate sui progressi delle arti runiche, pochissimi avrebbero prestato attenzione a Lin Ming.


I protagonisti di questa prova finale erano il terzo principe ereditario Vuoto Divino e Hongyan, il discepolo diretto del sovrano dell'Unione Celeste.


Ma nemmeno loro erano riusciti ad attirare l'attenzione dell'Imperatrice Spirituale Sheng Mei.


Eppure al momento aveva preso l'iniziativa di chiedere il suo nome. Era simile ad un umano che all'improvviso si rivolgeva ad una formica. Lin Ming si mantenne in piena allerta.


Fece un respiro profondo, cercando di calmarsi e disse con tranquillità: "Il mio nome è Lin Ming!"


Sheng Mei mormorò piano: "La tua anima è piuttosto speciale; è un po' simile ad un fisico spirituale speciale registrato nelle Sacre Scritture della mia gente. Ma che peccato, sei solo un umano, così il tuo spirito è destinato a non migliorare. Se fossi stato uno spirita, avrei potuto accettarti come mio discepolo..."


Mentre parlava, Sheng Mei sorrise lievemente. Era un'espressione di puro apprezzamento, ma le sue parole scossero Lin Ming!


Fisico spirituale speciale registrato nelle Sacre Scritture?!


Era... il Cubo Magico?!


Lin Ming ripensò a come l'Empireo Nebbia Divina gli aveva parlato delle Sacre Scritture degli Spirita e di com'era citato il Cubo Magico, la Pietra della Vita Eterna.


Sheng Mei doveva stare parlando delle stesse Sacre Scritture. Questo cosiddetto fisico spirituale speciale aveva qualche rapporto con il Cubo Magico?


Le mani di Lin Ming iniziarono a sudare!


Fortunatamente perfino questa donna terrificante non si rese conto dell'esistenza del Cubo Magico nel suo mondo interno.


Forse perché lo possedeva da molto tempo, il suo spirito doveva essere stato condizionato dall'artefatto. Per questo Sheng Mei aveva pensato che l'anima di Lin Ming avesse qualche punto in comune con lo speciale fisico spirituale descritto nelle Sacre Scritture.


Questa caratteristica speciale si chiamava Anima Eterna. La sua rarità era indescrivibile!


Al confronto, la stirpe da Bestia Divina di Xiao Moxian non era niente. Anche se un fisico del genere era raro, non era strano che comparisse una volta ogni miliardo di anni in un universo. L'Anima Eterna però non era apparsa in tutti e 33 i Cieli per diverse grandi calamità di fila.


Così Sheng Mei aveva parlato con noncuranza. Non avrebbe mai creduto che un umano come Lin Ming possedesse l'Anima Eterna menzionata nelle leggende degli spirita, qualcosa che era già scomparso da 10 miliardi di anni.


Tuttavia, dopo aver sentito queste parole, il duca Haoyue provò un'intensa gelosia.


Era chiaramente la prima volta che Sheng Mei aveva visto Lin Ming, ma aveva detto che lo avrebbe accettato come discepolo se fosse stato uno spirita!


Il duca Haoyue sapeva che Sheng Mei era un'esistenza dal cuore nobile e distante, non aveva mai accettato un discepolo, figuriamoci un maschio!


Il duca Haoyue sarebbe stato disposto a sacrificare metà della durata della sua vita per diventare un suo discepolo!


Ma dopo che era apparsa, non si era nemmeno disturbata a guardarlo nonostante fossero dalla "stessa parte", e invece si era rivolta ad un "estraneo" come Lin Ming. Questo lo riempì di amarezza.


Lin Ming era solo un umano, perché?


Le arti runiche di Lin Ming erano formidabili, ma che significato avevano per qualcuno al livello di Sheng Mei?


Mentre il duca Haoyue si avviliva, Lin Ming si irrigidì. Le fluttuazioni del suo mondo interno erano state ridotte al minimo possibile e stava mantenendo un'assoluta allerta mentre cercava di mostrare più calma possibile.


Poi Sheng Mei si girò, pronta ad andarsene.


Lin Ming si rilassò un po'. Ogni secondo passato gli era sembrato un anno. Non vedeva l'ora che questa donna terrificante se ne andasse via.


Poi però il duca Haoyue chiamò Sheng Mei.


"Imperatrice Spirituale!"


Il duca Haoyue si fece coraggio. Lin Ming si innervosì quando lo sentì, ebbe l'impulso di uccidere questo maledetto idiota e di farla finita.


"Cosa c'è..."


Sheng Mei si girò verso il duca Haoyue.


Vedendo lo sguardo freddo della donna, al duca Haoyue si afflosciarono le gambe. Deglutì e barcollò: "Q-quelle persone laggiù, sono..."


Per un po' rimase senza parole. Non poteva chiedere a Sheng Mei di aiutarlo ad uccidere Lin Ming, ma non era disposto a perdersi un'occasione del genere.


Sheng Mei si accigliò lievemente: "Non mi starai chiedendo di occuparmi dei tuoi nemici... vero?"


Aveva notato subito l'ostilità che c'era tra il duca Haoyue e Lin Ming.


"No... non oserei!" Negò subito il duca Haoyue. Quanto era inferiore la sua posizione? Stava già ringraziando il cielo che Sheng Mei l'avesse salvato. Non appartenevano nemmeno alla stessa organizzazione, così perché le avrebbe chiesto di vendicarlo?


Per quanto riguardava usare i segreti di Lin Ming per tentarla, il duca Haoyue non sapeva nemmeno se il giovane li possedeva davvero.


Pensava solo che Lin Ming fosse troppo giovane per essere così capace nelle arti runiche. Non sapeva altro.


Per le organizzazioni della Strada Asura, il valore di Lin Ming consisteva nella sua abilità di tracciare simboli e di creare un'enorme quantità di ricchezze. Ma che attrattiva poteva avere per qualcuno come Sheng Mei, dalla posizione simile ad una Vera Divinità?


Probabilmente Lin Ming non possedeva nulla che potesse tentarla.


Mentre il duca Haoyue era perso nei suoi pensieri, Sheng Mei stava già volando via. Lasciato indietro, il duca guardò Sheng Mei con fare accigliato.


Poi spostò lo sguardo su Lin Ming, che ricambiò.


Il duca Haoyue aveva tre persone dalla sua parte; Lin Ming cinque.


Quando i loro sguardi si incrociarono, crearono scintille, seguite da un forte intento omicida!


Uno voleva uccidere l'altro!


Lin Ming stava considerando le sue possibilità di uccidere il duca Haoyue senza poter fare agguati. E se fossero arrivati dei rinforzi? Aspetto più importante, Lin Ming non sapeva come l'Imperatrice Spirituale avrebbe reagito. Aveva intenzione di proteggere i discepoli di Vuoto Divino durante questa prova?


Tutti questi dubbi fecero esitare Lin Ming.


Per quanto riguardava il duca Haoyue, temeva i simboli runici del nemico e i suoi compagni.


"Piccolo bast***o, considerati fortunato!" Il duca Haoyue sogghignò. "Credi di poter fare quello che vuoi solo per qualche simbolo runico? Risparmiane quanti puoi e non consumarli tutti, perché se accadrà ti ucciderò come un cane!"


"Non temi che le tue stupidaggini si ritorcano contro di te? Sono confusa, quale famiglia è stata così pigra da dimenticare di legarti alla catena. Sei un cane, dovresti rendertene conto. Chi ti credi di essere? Se l'Imperatrice Spirituale non fosse apparsa, saresti già morto." Xiao Moxian non perdeva mai durante uno scontro verbale. Intervenne immediatamente.


"Eheh, putt**a, non sei la donna di Lin Ming? Presto ti farò rimpiangere di aver scelto questo tipo d'uomo. Allora... potrebbe anche piacerti."


Il duca Haoyue sorrise con fare lascivo per poi andarsene.


Gli altri due discepoli del Vuoto Divino lo seguirono frettolosamente, tenendosi in allerta.


Vedendo che i tre stavano per andarsene, Mu Lingyun toccò la lama della sua spada. Aggrottò le sopracciglia: "Li lasceremo andare via così?"


"Solo questa volta." Disse con indifferenza Lin Ming. Era già deciso ad uccidere il duca Haoyue. Non lo aveva attaccato solo perché c'erano troppe variabili in gioco.


.....


Dopo la breve battaglia di prima, la squadra di Lin Ming continuò a procedere con cautela.


Avrebbero evitato più mostri che potevano, cercarono di combattere il meno possibile.


Così si addentrarono sempre di più nelle lande selvagge. E più procedevano, più l'energia caotica nel cielo diventava più spessa.


In lontananza si poteva distinguere vagamente un'enorme porta di metallo, simile ad una catena montuosa che si estendeva per tutto il resto dell'universo.


Dalla porta di metallo fuoriuscivano correnti di rune misteriose e tranquille.


Vedendone la luce dorata, gli occhi di Mu Lingyun brillarono, coperti da uno strano colore.


"La porta delle leggi... secondo le informazioni che ho acquistato, è l'entrata del terzo piano. La porta delle leggi è particolarmente speciale..."


Lin Ming si fermò e chiese: "Oh? Speciale?"


"Esatto. Dalla porta delle leggi, il divario tra i coltivatori nella prova finale aumenterà... i più forti otterranno punti e ricompense migliori e i deboli saranno eliminati direttamente."


Disse Mu Lingyun, piena di aspettativa ed entusiasmo. Dato il suo talento, cosa sarebbe successo una volta che avesse superato la Porta delle Leggi...?
                                


                                



