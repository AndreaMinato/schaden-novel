---
title: Capitolo 168 - Fare il Finto Tonto
pubDate: 2025-10-16T07:28:18.445Z
tags:
    - mw
---


<em><strong>CAPITOLO SPONSORIZZATO</strong>, ringraziamo Rebellion93 :)
-Schadenfreude</em>


"Non importa se è davvero stupido o sta solo recitando. È soltanto un ragazzino all'; non può avere alcun trucchetto a disposizione. Dovrò continuare a tenerlo d'occhio, così non avrà alcuna possibilità di usare un talismano di trasmissione del suono. Quando attraverseremo per un intero giorno questa foresta selvaggia, finiremo al di fuori della portata di un comune talismano di trasmissione del suono. Quando accadrà, sarà alla nostra mercé." Pensò l'uomo con la faccia da scimmia, che disse: "Fratello, il mio cognome è Zhou. Lui è mio fratello; va bene se lo chiami Zucca Pelata."


"Ottimo. Il mio cognome è Mo, mi chiamo Mo Lin." Lin Ming disse un nome a caso. La Landa Selvaggia del Sud era incomparabilmente vasta ed era piena di tribù. Perfino per Ouyang Dihua sarebbe stato difficile trovarlo anche se avesse saputo che era lì. Comunque il ragazzo non voleva causare guai inutili.


"Fratello Mo, andiamo. Signorina Na Yi, temo che dovremo farti cavalcare lo stesso cavallo con tua sorella."


Na Yi mantenne la calma mentre cambiava cavalcatura. Poteva solo sospirare per Lin Ming.


Questo giovane era un idiota? O era solo un incapace e ciecamente ottimista fino a questo punto?


Pensava davvero che i due Demoni della Landa Selvaggia del Sud dopo lo avrebbero lasciato andare?


Comunque anche il fato di Na Yi e di sua sorella era incerto, come poteva preoccuparsi per gli altri?


............


Lin Ming cavalcava un cavallo di montagna dalle gambe corte. Nonostante la bestia fosse lenta, era molto resistente e riusciva a precorrere rupi e colline come se fossero una pianura.


Lentamente, le piante attorno divennero sempre di più rigogliose. Quando era entrato per la prima volta nella Landa Selvaggia del Sud, gli alberi erano radi e il terreno era formato per lo più da paludi e distese erbose. Ora invece, la foresta era così folta che nemmeno la luce del sole poteva filtrare tra la fronde degli alberi. La foresta era oscura come il crepuscolo e i fili d'erba alta quanto un essere umano.


Tra queste pianure si nascondevano spesso dei feroci pitoni. Se un praticante di arti marziali dalla coltivazione insufficiente si fosse addentrato, probabilmente sarebbe morto.


L'uomo pelato era in testa al gruppo, faceva strada con la sua sciabola, il tizio con la faccia da scimmia era in fondo e Lin Ming e le due sorelle erano al centro, sotto la loro protezione. La sicurezza dei tre era molto importante prima che arrivassero nella Terra Sacra dello Stregone.


"Fratello, dacci una mano. Dovremmo uscire da questa distesa erbosa prima che sopraggiunga la notte, altrimenti diventerà molto pericoloso. Se farò strada solo io, saremo molto lenti." Disse l'uomo pelato a Lin Ming mentre usava la sua sciabola.


Questo genere d'erba era molto densa e rigogliosa. Si intrecciava più e più volte ed era estremamente resistente. Se non l'avessero tagliata, per i cavalli sarebbe stato impossibile passare.


"Oh. Va bene." Rispose Lin Ming, che tirò fuori lentamente una sciabola di grado Human media qualità dal suo anello spaziale. Questa sciabola era un'arma che Huo Gong aveva lasciato nel suo anello spaziale dopo essere morto.


L'aspetto della sciabola era molto semplice e il fodero era fatto di pelle di serpente.
Ovviamente era stato usato per molti anni. A circa cinque pollici dalla punta dell'arma  c'era un simbolo d'iscrizione cremisi. Questo simbolo era di tipo fuoco e aumentava il flusso dell'essenza del 40%. Solo il costo dell'iscrizione doveva sorpassare i 10.000 liang d'oro.


Ovviamente questo tesoro era stato davvero difficile da produrre. Huo Gong doveva aver usato quest'arma, per poi rimpiazzarla con un'altra, ma non era stato disposto a venderla, così l'aveva tenuta nel suo anello spaziale.


Mentre Lin Ming aveva tirato fuori la sciabola, il tizio pelato strabuzzò gli occhi.


<em>'Cavolo, questo tipo può tirare fuori così facilmente un tesoro di grado Human media qualità!'</em>


<em>'E sembra anche che sia un tesoro di grado Human media qualità molto buono! Ho vissuto per così tanto tempo, eppure ho visto solo tre tesori di questo livello!'</em>


Quando l'uomo con la faccia da scimmia vide l'arma di Lin Ming, i suoi occhi cominciarono a brillare con avidità.


Notò l'anello dall'aspetto comune che Lin Ming aveva sul suo dito. Senza dubbio era un anello spaziale!


Un Anello Spaziale! Anche quello di valore più basso valeva diverse decine di migliaia di liang d'oro. Era così invidioso e ne desiderava uno, ma come poteva permetterselo?


L'uomo con la faccia da scimmia sorrise contentissimo. Non vedeva davvero l'ora di uccidere Lin Ming, rubare il suo anello spaziale e vedere quali altri tesori ci fossero al suo interno.


"Chissà quanti altri tesori ha questo ragazzo? Cavolo, abbiamo proprio fatto centro stavolta! Sono così fortunato! Sembra così sprovveduto, non sembra neanche capire cosa significhi questa ricchezza.
Ha tirato fuori una sciabola così buona come uno scemo. Se non lo uccido e non prendo quella sciabola, allora sarebbe davvero ingiusto!"


"Resisti solo ancora un po'. Una volta che raggiungeremo la Terra Sacra dello Stregone, lo uccideremo immediatamente!"


Lin Ming sembrò non notare gli occhi avidi dei due uomini.
Tagliò l'erba con la sua sciabola. Il tesoro aveva un simbolo di tipo fuoco, così ci riuscì facilmente come un soldato che stava tagliando tofu.


Ci furono solo dei sibili mentre si facevano strada falciando l'erba selvatica.


La gola dell'uomo pelato divenne secca quando lo vide. Se avesse avuto questa sciabola, chissà quanto sarebbe diventato più forte!


L'uomo usava una mazza. Questo tipo d'arma non era affatto comune; non c'era abbastanza richiesta, così non molti raffinatori l'avrebbero resa un tesoro. Per questo l'uomo pelato usava solo una mazza normale.


Invece il tizio con la faccia da scimmia usava soltanto un'ascia di grado Human, bassa qualità. Era una delle peggiori e il simbolo d'iscrizione era il più comune, non valeva più di 2000 liang d'oro.


Per la maggior parte dei praticanti di arti marziali, un tesoro di diverse migliaia di liang d'oro era troppo costoso. Erano oggetti che solo i giovani di famiglie aristocratiche avrebbero posseduto. Ad esempio, Tie Fang, che aveva acquistato per primo il Simbolo Potente, era anche lui un maestro di arti marziali al picco della Forgia delle Ossa. Comunque a causa delle sue umili origini non aveva potuto permettersi un tesoro, altrimenti non avrebbe mai comprato la runa di Lin Ming.


Nonostante un praticante di arti marziali potesse fare soldi, doveva comunque comprare delle medicine per coltivare e normalmente richiedeva molti soldi. La loro condizione economica sarebbe migliorata lentamente solo dopo aver raggiunto lo Stadio Circolazione e aver ricevuto un titolo e un salario. Ecco perché una persona povera di solito non poteva permettersi di praticare le arti marziali.


"Fratello, fratello." Chiamò l'uomo con la faccia da scimmia.


"Uh? Che cosa c'è?" Lin Ming si volse con un'espressione scialba.


"Fammi vedere la sciabola. Non ho mai visto un tesoro di grado Human media qualità prima."


"Oh..." Lin Ming mostrò un'espressione esitante. Stava facendo il finto tonto, ma comunque c'era un limite.
Non era abbastanza stupido da dare la sua arma agli altri.


Pensandoci Lin Ming disse: "Questa sciabola è l'eredità della mia famiglia. Mio padre mi ha detto di non mostrarla agli altri. Comunque ho ancora altre sciabole che posso prestarvi per farvi dare un'occhiata."


Mentre lo diceva, Lin Ming tirò fuori le due armi dal suo anello spaziale. Queste erano le sciabole che aveva fatto Huo Gong e non avevano un simbolo di iscrizione.


Le loro lame erano sottili. Le sciabole erano lunghe tre piedi e ampie un pollice. Il retro stretto e l'impugnatura corta. Era un'arma che privilegiava la velocità.


"Bella sciabola!" Gli occhi dell'uomo con la faccia da scimmia e del tizio pelato divennero rossi per l'avidità. Questo ragazzino ingenuo aveva così tante cose buone! Aveva tirato fuori con indifferenza due tesori di grado Human, bassa qualità!"


"Così stupido, non ho mai visto qualcuno di così stupido! Questo bambino all'Alterazione dei Muscoli è stato così stupido da farci vedere così tanti tesori!" Il tizio pelato si leccò le labbra mentre mandava un messaggio di trasmissione all'uomo con la faccia da scimmia, che rispose: "Questo ragazzino ha solo quindici anni. Credo che provenga da una grande famiglia, ma che non abbia mai lasciato casa e così non sa quanto sia crudele e pericoloso il mondo.
Per ora resisteremo e una volta che raggiungeremo la Terra Sacra dello Stregone, lo uccideremo immediatamente."


"Buon piano Fratellone. Non vedo l'ora!"


"Eheh, una volta che uccideremo questo ragazzino faremo una fortuna. Potremo comprare delle pillole rare e, grazie al potere ereditato dalla Terra Sacra dello Stregone, potremo arrivare allo stadio Circolazione! Quando arriverà il momento, noi fratelli diventeremo ricchi! Ahah!"


"Ahah, sto sbavando. È come avere 100 anni di vita in più. Comprerò un sacco di donne e vivrò ogni giorno come un imperatore!"


Mentre l'uomo con la faccia da scimmia e il tizio pelato si facevano segni con gli sguardi, Na Yi non poté non sospirare mentre si tratteneva. Come poteva esserci un signorino aristocratico così ignorante e sprovveduto? Com'era riuscito a sopravvivere così a lungo fino a qui?


L'uomo con la faccia da scimmia si girò verso Lin Ming e disse: "Fratello Mo, potresti prestarci queste due sciabole? Sai, ci sono moltissime bestie feroci in questa foresta lussureggiante. Più ci addentreremo e più rischieremo di incontrare delle bestie feroci di alto livello. Se non siamo abbastanza forti temo che verremo feriti in battaglia e ci metterebbe in una posizione pericolosa."


Lin Ming disse: "Avete ragione. Allora vi presterò queste due sciabole."


Il ragazzo consegnò le due armi senza alcuna riserva.


Quando l'uomo pelato prese la sciabola, dovette sforzarsi molto per non deglutire. Questo era un tesoro di grado Human di bassa qualità e, non solo, sembrava estremamente ben fatto. Aveva ottenuto così facilmente un oggetto così buono. Perché non aveva incontrato un idiota del genere in passato?


L'uomo pelato soppesò l'arma nelle sue mani e la provò. L'unico problema era che la sciabola era un po' troppo leggera per lui e non era abituato ad usarla.


In realtà Lin Ming aveva tirato fuori le due sciabole per un motivo specifico. I due usavano una mazza e un'ascia, entrambe molto pesanti.


Ma Lin Ming aveva tirato fuori due sciabole sottili, che avevano la velocità come punto forte, i due non sarebbero riusciti a mostrare il loro pieno potenziale. Nonostante Lin Ming non temesse i due uomini, non avrebbe comunque causato guai inutili aumentando la loro forza. Dopotutto, se questi due praticanti di arti marziali avessero voluto scappare, Lin Ming avrebbe potuto bloccarne soltanto uno.


Il ragazzo voleva dare loro un falso senso di sicurezza e ucciderne uno all'improvviso in un solo colpo. Una volta che ne avesse eliminato uno, sarebbe stato molto più facile ammazzare anche l'altro.


Nella mente di Lin Ming risuonò una voce. Era Na Yi. "Credevo che stessi facendo il finto tonto aspettando un'opportunità per scappare, ma sei stato davvero così stupido da dargli dei tesori. Ti stai semplicemente scavando la fossa da solo! Come ha fatto un idiota come te a sopravvivere fino ad ora è davvero un miracolo. Davvero."


Il tono gelido aveva un tocco di ironia. Na Yi e il suo giovane volto erano proprio discordanti l'una dall'altro.
                                


                                



