---
title: Capitolo 1685 – Tre Mosse
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
8 capitoli in coda (Matteo), 0/5
-Schadenfreude</em>


Il tempo era vitale. Per Lin Ming queste sei ore erano incredibilmente preziose.


Al momento era in pessime condizione. Era ricoperto da innumerevoli ferite e aveva esaurito molta della sua vera essenza e vitalità del sangue!


A causa delle continue battaglie, non aveva avuto tempo per riprendersi. Questo gli aveva permesso a stento di sostenersi usando i frutti delle sue battaglie, alimentando la sua energia interna con quella di decine di tipi di materiali celesti.


Tuttavia, quali di queste risorse era facile da raffinare?


Lin Ming non aveva avuto il tempo di assimilarli e così ogni sorta di energia di attributo diversa si stava accumulando nel suo corpo, precipitando nel caos!


Ora, nelle prossime sei brevi ore, Lin Ming doveva raffinare tutti questi tipi diversi di energia, riequilibrare i suoi meridiani e recuperare la vitalità del sangue, tutto mentre trasferiva energia per guarire le ferite. Era un obiettivo quasi impossibile!


Per un normale coltivatore, figuriamoci sei ore, non sarebbero stati sufficienti nemmeno tre giorni.


Anche se Lin Ming aveva assorbito il sangue di un Vero Drago e di una Vera Fenice, e aveva anche aperto due palazzi delle Nove Stelle del Dao, sarebbe stato estremamente difficile.


In altre parole, quando l'Asura Nero gli aveva concesso sei ore di tempo, non intendeva fin dall'inizio farlo ritornare al picco delle sue condizioni.


In quel momento, Lin Ming fece un respiro profondo e chiuse gli occhi, entrando completamente in trance.


Quando era stato al monte Potala, Lin Ming era entrato nella Stupa dei Giusti e nel suo paradiso. Sotto l'ombra di un albero Bodhi, aveva imitato l'Empireo, l'Imperatore Shakya, e aveva meditato per 33 giorni. In questo periodo di tempo aveva concentrato l'intento marziale etereo, quello del Samsara e quello di Primordius, unendoli.


Ora, durante questo momento critico, il suo intento marziale fuso gli permise di entrare in uno stato di concentrazione assoluta!


Quando Lin Ming si sedette, uno spazio indipendente sembrò formarsi attorno a lui, isolandolo dalla vasta terra desolata.


L'immagine di un vecchio albero sembrò apparire dietro di lui.


Era simile a quello del Dio Blasfemo, ma era più antico e vigoroso. La sua corteccia era rotta e la chioma era decorata solo da poche foglie, ma ognuna di esse era verde vibrante e brillava come una gemma meravigliosa.


Quando Lin Ming usò il suo intento marziale misto per guarire, era apparso il fenomeno di un albero Bodhi dietro di lui. Per un po', i petali caddero attorno a lui e risuonarono i rumori di sorgenti spirituali. Sembrava che fosse apparsa un'utopia isolata dal resto del mondo attorno a Lin Ming.


Quando l'Asura Nero vide questa scena, un lampo di sorpresa apparì nel suo sguardo gelido. Non si sarebbe mai immaginato che Lin Ming, qualcuno avvolto da una sconfinata quantità di energia infernale, che combatteva violentemente ed era sempre bagnato dal sangue dei massacri, avrebbe avuto un intento marziale così tranquillo e armonioso.


Due ore, quattro ore...


Lin Ming rimase seduto in questi paradisi, immobile, come se avesse abbandonato ogni desiderio e fosse diventato un Budda.


Sia l'intento marziale Samsara che quello etereo appartenevano alla corrente del buddismo. Erano perfettamente adatti alla coltivazione di Lin Ming nel monte Potala.


Alla fine passarono sei ore. Prima che l'Asura Nero dicesse una sola parola, Lin Ming spalancò gli occhi.


Quasi tutte le energie caotiche nel suo corpo erano state raffinate. Anche le sue ferite erano guarite. Anche se non era al picco delle sue condizioni, non era in una situazione così diversa.


Si alzò, fronteggiò l'Asura Nero e fece un respiro profondo per poi gridare: "Iniziamo!"


L'Asura Nero era diverso da tutti gli altri nemici che aveva incontrato nella prova finale. Aveva una sua volontà e i suoi pensieri, e Lin Ming sospettava perfino che avesse qualche rapporto con il maestro della Strada Asura. Forse era lo spirito di un artefatto o forse era un'incarnazione prodotta da un filo della sua coscienza del Maestro della Strada Asura.


Senza dire una sola parola, l'Asura Nero scagliò un pugno verso Lin Ming!


Questo attacco era stato improvviso e non sembrava pieno di forza. Era un semplice pugno, ma quando l'Asura Nero si mosse, il vuoto di fronte a lui sembrò strizzarsi a causa del suo potenziale.


Il potere di innumerevoli leggi si radunò da ogni direzione, convergendo nel suo pugno. Per un po' il suo attacco aveva creato uno slancio inarrestabile!


"Questo è l'intento del massacro contenuto nel mio pugno. Se potrai riceverlo, sarai riuscito a resistere al primo attacco!"


La voce metallica dell'Asura Nero riecheggiò. Il suo primo attacco non fu veloce, ma a causa del suo slancio terrificante, Lin Ming fu avvolto dalla sua energia, facendolo irrigidire e rendendogli difficile muoversi.


All'improvviso sembrava che fossero apparsi innumerevoli demoni e fantasmi, che sbraitavano nelle sue orecchie. Aveva la sensazione di essere arrivato in un campo di battaglia Asura dove aleggiava l'odore del sangue e della morte. C'erano cadaveri ovunque e scorrevano fiumi di sangue!


Questo dio della guerra Asura in origine era un dio della morte. QUesto intento assassino del suo pugno era stato formato da una sconfinata quantità di energia infernale e dalle innumerevoli vite che che aveva ucciso.


Se Lin Ming non fosse stato abbastanza determinato, sarebbe stato annegato da quest'aura. Anche la sua coscienza sarebbe stata fusa da questa energia infernale e avrebbe perso coscienza della sua stessa esistenza.


Per resistere, non solo Lin Ming avrebbe dovuto affrontare un attacco fisico, ma anche lo spaventoso intento del massacro che conteneva!


Dopo aver capito la situazione, Lin Ming si morse con forza la lingua, usando il dolore per destarsi dalla confusione. Allo stesso tempo, lo spirito da battaglia blu volò dal suo mare spirituale!


<em>Woo! Woo! Woo!</em>


Lo spirito da battaglia ululò, fendendo il vuoto.


Più uno spirito da battaglia era di alto livello, più era difficile da potenziare. Al momento era al minor successo del livello blu spirituale. Inoltre conteneva energia primordiale, rendendolo molto più formidabile!


Quando lo spirito da battaglia apparì, l'immensa quantità di spiriti malvagi e demoni furono dispersi. Per un po' l'ululato triste degli spettri riempì l'aria!


L'intento del massacro dell'Asura Nero era terrificante. Anche aveva mostrato solo una frazione della sua vera forza, era sufficiente per bloccare a mezz'aria lo spirito da battaglia di Lin Ming. Non era come in passato, quando portava con sé un impeto inarrestabile!


<em>Ca!</em>


Crudeli demoni e spiriti malvagi furono lacerati dallo spirito da battaglia blu. Allo stesso tempo, la luce del suo spirito da battaglia divenne più fioca!


Nello sguardo dell'Asura Nero emerse una luce stupita. Non si sarebbe mai immaginato che un umano come Lin Ming avrebbe avuto uno spirito da battaglia così sbalorditivo.


Nel frattempo, la forza del suo pugno divenne più feroce e impetuosa. Distruggeva il vuoto come uno tsunami!


Una forza indescrivibile ricadde con forza su Lin Ming!


A causa del contrattacco dello spirito da battaglia blu, non era rimasto molto intento del massacro. Tuttavia solo il potere d'attacco del suo pugno era oltremodo terrificante!


L'attacco piombò su Lin Ming!


Le pupille del giovane si rimpicciolirono. Spostò in avanti la lancia mentre attivava il tempio viola e il palazzo della Punizione Divina del Dao!


Per un po', la sua forza aumentò fino a decine di miliardi di jin. Con il supporto del Manuale del Tiranno Celeste, la sua forza si avvicinò a quella di dieci draghi!


La sua lancia impattò contro il pugno dell'Asura Nero!


Sembrava che fosse precipitata una meteora a terra. Il suolo si sollevò, spazzato via dalle terrificanti onde d'urto!


In questa tempesta tirannica, Lin Ming sentì un'energia terrificante percorrere la sua lancia e il suo corpo. I vasi sanguigni delle sue braccia tremanti si ruppero. L'energia irruppe nel suo corpo e, per quanto fosse resistente il suo fisico, il suo sangue si agitò e i suoi organi rimasero feriti!


Lin Ming fu scaraventato all'indietro come un aquilone rotto. In un solo colpo, fu costretto ad arretrare per decine di chilometri per poi fermarsi. Infilzò la lancia a terra per sostenersi. Entrambe le sue braccia erano intrise di sangue.


In un solo respiro di tempo Lin Ming si rialzò. Guardò l'Asura Nero a diverse decine di chilometri con uno sguardo pieno di spirito combattivo.


L'Asura Nero lo guardò con sorpresa. Non pensava che sarebbe riuscito a reggersi in piedi dopo questo attacco.


Questo perché lo spirito da battaglia blu aveva infranto la maggior parte dell'intento del massacro, riducendo di molto la pressione dell'attacco. Insieme al fatto che Lin Ming aveva sbloccato due Palazzi del Dao e il suo corpo era spaventosamente robusto, non sarebbe stato troppo difficile per lui resistere!


"Hai sei ore per riposare."


Disse senza emozione l'Asura Nero. Anche se era a decine di chilometri di distanza, la sua voce risuonò chiaramente nelle sue orecchie.


"Non c'è bisogno! Un quarto d'ora è sufficiente!"


Le parole di Lin Ming erano ferme e piene di sicurezza. Strinse la lancia e iniziò ad avvicinarsi all'Asura Nero.


"Divertente!"


Le labbra dure dell'uomo si mossero, come se stesse sorridendo lievemente.


"Dato che sei così sicuro di te, allora... molto bene! Preparati a resistere al mio secondo attacco!"


Mentre parlava, la Ruota Karmica delle Miriadi di Demoni grigio scuro che vorticava dietro di lui volò verso l'alto e cadde tra le sue mani.


Chiaramente l'avrebbe usata durante il suo secondo attacco.


Lo sguardo di Lin Ming era freddo e risoluto. Passo dopo passo, si avvicinò all'Asura Nero. Mentre camminava, la carne ferita delle sue braccia iniziò a contorcersi. I suoi muscoli e i suoi vasi sanguigni si rigenerarono rapidamente. Con il supporto del sangue del drago e della fenice, era dotato di una resilienza terrificante!


Aveva detto un quarto d'ora non perché Lin Ming fosse arrogante o troppo pieno di sé, ma perché voleva contare sul suo spirito combattivo per affrontare l'Asura Nero!


L'andatura di Lin Ming era lenta e costante. In un quarto d'ora aveva percorso solo diverse decine di chilometri!


Dopo un quarto d'ora, tornò di fronte all'Asura Nero.


Poi l'Asura Nero attaccò!


La Ruota Karmica delle Miriadi di Demoni rilasciò diecimila raggi spettrali. Gli ululati risuonarono nell'aria, simili alle grida di innumerevoli fantasmi e demoni, allarmanti!


Una forza demoniaca si espanse dalla ruota, bruciando come delle brillanti fiamme nere. Questo fuoco si trasformò in una creatura mostruosa con tre teste e sei braccia. Dietro il fantasma Asura, due enormi ali si spiegarono a mezz'aria. Questo Asura brandiva sei armi diverse e di fronte al suo corpo c'era anche la Ruota del Samsara!


L'Asura Nero scagliò un colpo di palmo. Questa Ruota Karmica delle Miriadi di Demoni, come la leggendaria ruota del Samsara che tirava i fili del fato, si lanciò verso Lin Ming!


In quel momento Lin Ming attivò la Forza del Dio Blasfemo. Scatenò tutte le sue energie e innumerevoli linee delle leggi Asura si radunarono di fronte a lui, condensando una ruota nera.


Questa ruota nera conteneva innumerevoli demoni crudeli ed era tenuta anch'essa da un Asura a tre teste e con sei braccia. Era esattamente uguale a quella dell'Asura Nero!


Vedendo questo l'Asura Nero sussultò. Anche questo sfidante coltivava il Dao Celeste Asura!
                                


                                



