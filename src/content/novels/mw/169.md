---
title: Capitolo 169 - Parassita Spaccacuore Simbiotico
pubDate: 2025-10-16T07:28:18.445Z
tags:
    - mw
---


<em><strong>CAPITOLO SPONSORIZZATO</strong>, ringraziamo Rebellion93 :)
-Schadenfreude</em>


<em>Nota traduzione: 同生同死碎心蛊 letteralmente "Leggendario insetto velenoso stessa vita, stessa morte, spaccacuore."</em>


Lin Ming sorrise lievemente mentre tagliava l'erba alta:"Credi che se non gli avessi dato le sciabole, allora sarei stato capace di fuggire?"


Na Yi si interruppe. In effetti Lin Ming era solo un ragazzo all'Alterazione dei Muscoli. Anche se l'uomo pelato e quello dalla faccia da scimmia fossero stati disarmati, il ragazzo non poteva tenere testa quei due pervertiti.


Tuttavia, dato che Lin Ming era a conoscenza della situazione, provava che almeno non era troppo stupido. Na Yi rimase in silenzio per un momento e poi disse:"Allora cos'hai intenzione di fare? Drogarli? Credi di avere qualche possibilità?"


Lin Ming rispose:"Non lo so, ma ci proverò. Alla fine non sei nella mia stessa situazione? Credevo che i due conoscessero la via verso questo cosiddetto 'antico sito', eppure sembra che tu li stia guidando. Se li aiuti, credi davvero che ti lasceranno andare dopo aver ottenuto i tesori?"


Le labbra di Na Yi si contorsero. Naturalmente aveva pensato a queste cose. Rispose freddamente:"Non devi preoccuparti di questo!"


"Naturalmente mi preoccupo. Temo che tu cambierai idea all'improvviso e ci porterai in una trappola nel bel mezzo del nulla, dove periremo tutti insieme. Se accadrà allora sarò davvero morto ingiustamente."


Na Yi disse con freddezza:"Quando i miei genitori sono morti, ho fatto due giuramenti assoluti. Il primo era che avrei protetto mia sorella, tenendola al sicuro a tutti i costi e tenerla al sicuro. Quindi non devi preoccuparti, non lascerò che mia sorella muoia."


Na Yi smise di parlare e non disse altro. Questi due giuramenti erano i suoi segreti. Non li avrebbe mai rivelati ad un estraneo, ma ora come poteva rispettarli?


Lin Ming si agitò. Guardò Na Yi un po' sorpreso e vide che la ragazza dall'aspetto innocente aveva volto lo sguardo in lontananza. Non era ancora cresciuta e mentre stava cavalcando, la sua testa era appena al di sopra della punta dell'erba.


Solo guardando il suo giovane aspetto, era difficile immaginare che portasse un peso del genere. Dato che aveva fatto due giuramenti, allora l'altro era di vendicare i suoi genitori?


Lin Ming rimase in silenzio mentre tagliava l'erba. In quel momento sentì un brivido nel cuore. Sentì che era a poche decine di piedi di distanza da un gigantesco serpente. Aveva dei motivi scuri sulle sue scaglie spesse come una bacinella ed era oltre 50 piedi di lunghezza. Nella Landa Selvaggia del Sud, gli enormi serpenti erano quelli più mortali.


Era inquietante che un animale così enorme fosse anche così tossico.


Lin Ming mantenne la sua compostezza ma rimase in all'erta.


Dopo che il gruppo andò avanti di altri 100 piedi, l'uomo pelato alzò la mano che teneva la sciabola. Apparentemente anche lui aveva scoperto il grosso serpente.


Nonostante i due uomini fossero della feccia, conoscevano molto bene la giungla e la terra. Altrimenti sarebbe stato impossibile per loro vagare nella Landa Selvaggia del Sud per così tanti anni.


"Un <a href="https://www.google.it/search?q=%E8%8A%B1%E7%BA%B9%E6%A3%AE%E8%9A%BA&rlz=1C1AOHY_enIT708IT708&source=lnms&tbm=isch&sa=X&ved=0ahUKEwjmqrKNhcDSAhUFWRQKHUBoABIQ_AUICCgB&biw=935&bih=638">Boa dalla pelle reticolata</a>.  Me**a, che sfortuna. Da quanto è grosso, credo che la sua forza sia uguale a quella di un maestro allo stadio Circolazione." L'uomo pelato si accigliò e poi tirò fuori uno strano strumento musicale dal suo zaino. Sembrava il tubo di una canna, ma aveva degli strani buchi.


L'uomo pelato saltò giù dal suo cavallo, fece circolare un po' di vera essenza e iniziò a suonare lo strano tubo.


Si sentì un suono roco e stridente, una debole traccia di vera essenza fluttuava nella melodia. Mentre l'uomo pelato soffiava nel tubo, cominciò a marciare in modo bizzarro, con le gambe che oscillavano da una parte all'altra. Aveva un'espressione tesa mentre tremava dallo sforzo.


Per Lin Ming i suoi movimenti sembravano un po' divertenti, ma rimase sorpreso quando, solo un momento dopo, il grosso serpente sembrò cadere sotto una strana ipnosi mentre oscillava, prima di andarsene via.


"Interessante..." Lin Ming assistì ai diversi metodi che la gente della Landa Selvaggia del Sud usava per gestire le bestie feroci e le creature velenose. Aveva pensato che ci sarebbe stata una feroce battaglia, ma in realtà, la maggior parte delle bestie feroci furono scacciate via dai due usando questi strani metodi. Solo quando si trovavano di fronte ad un nemico molto più debole avrebbero attaccato e ucciso.


Così lungo la strada non ci fu alcuna sorpresa, né pericolo.


Con queste due persone a guidarlo, Lin Ming aveva davvero risparmiato un bel po' di tempo.


L'uomo pelato sembrò aver consumato molta energia dopo aver suonato quella canna; era smunto. Tirò fuori qualche erba medicinale dal suo zaino e cominciò a masticarla e ingoiarla.


Questo tipo di erba medicinale era capace di ristorare la vera essenza, ma non aveva molto effetto.
Comunque era economica. Per quanto riguarda le pietre di vera essenza, erano decine di volte più costose, quindi non avrebbero mai potuto usarle.


"Andiamo." Disse con orgoglio l'uomo pelato mentre si leccava le labbra. Era soddisfatto del suo successo.


Il gruppo viaggiò fino a sera. Allora, i cinque arrivarono ai piedi di una rupe. Lin Ming guardò su e rimase sorpreso nel vedere che era alta oltre 1000 piedi. Se uno fosse caduto da lì, sarebbe davvero morto tragicamente.


In quel momento Na Yi, che era rimasta silenziosa fino a quel momento, intervenne:"È qui. Possiamo entrare nella Terra Sacra dello Stregone da qui."


"Uh?" L'uomo con la faccia da scimmia sorrise contento. "Dov'è l'entrata? Come facciamo ad entrare?"


Tuttavia Na Yi non rispose.


L'uomo con la faccia da scimmia aggrottò le sopracciglia e disse in tono freddo:"Ragazzina, non osare giocare qualche trucchetto con me. Dimmi, dove andiamo?"


"Libera la mia sorellina e te lo dirò." Disse Na Yi.


"Impossibile. Ho già detto che l'avrei fatto una volta che avessi ottenuto il potere dello Stregone e me ne fossi andato dalla Terra Sacra sano e salvo. Altrimenti non posso lasciare andare tua sorella. Non credere che sia un idiota a cui piaccia giocare. Dato che solo i prescelti hanno il permesso di entrare nella terra Sacra dello Stregone, chissà quante trappole e labirinti ci potrebbero essere. Se liberassi tua sorella e ci conducessi in una trappola mortale, chissà come moriremmo."


"Lo dirò ancora. Se liberate mia sorella, giuro sullo Stregone che esaudirò la vostra richiesta! Altrimenti non otterrete nulla."


"Eheh, cosa non posso ottenere?" L'uomo pelato sorrise lascivamente. "No, se nemmeno noi riusciremo ad ottenere il potere dello Stregone, saremmo comunque contenti. Piccola puttana, vuoi davvero che tua sorella... ahahah!"


Na Shui impallidì e tremò rifugiandosi dietro a Na Yi.


Lin Ming si accigliò. Non poteva agire ancora contro questi due uomini; aveva ancora bisogno di loro.


Na Yi non parlò, era uno stallo. Non aveva intenzione di cedere.


In quel momento l'uomo con la faccia da scimmia disse al tizio pelato:"Vecchio fratello, smettila. Una volta che avrai fama e potere, che genere di donna sarà fuori dalla tua portata?"


Si girò verso Na Yi e disse:"Dato che ci hai condotti nella Terra Sacra dello Stregone, lo hai già tradito, eppure continui a cercare di giurare sul suo nome. Come posso crederti?"


Na Yi rimase in silenzio per un momento. Alla fine si strappò la manica e rivelò il suo braccio sano e morbido.
Sul suo avambraccio c'era un punto rosso; era un marchio di purezza.


E al di sotto di esso c'era un paio di punti dorati.


Na Yi sfregò con delicatezza i due punti, che sparirono. Lin Ming aveva visto chiaramente che i due punti dorati erano un paio di coleotteri dorati. Prima erano arrotolati e sembravano due perle.


"Parassita Spaccacuore Simbiotico?"


Quando li vide, l'uomo con la faccia da scimmia impallidì e mormorò questo nome.


La gente della Landa Selvaggia del Sud era specializzata nell'arte della stregoneria. C'erano molti tipi di insetti velenosi e c'erano anche persone in grado di allevarli.


"Cos'è il Parassita Spaccacuore Simbiotico?" Chiese l'uomo pelato. Non ne aveva mai sentito parlare.


L'altro rispose:"Il Parassita Spaccacuore Simbiotico è monogamo e due di loro formano solo una coppia.
Devono essere collegati ad un corpo umano e berne il sangue per sopravvivere. Se bevono il sangue di un uomo morto, allora moriranno. In tutta la sua vita un Parassita Spaccacuore Simbiotico avrà un solo compagno, una volta che questo compagno muore, anche l'altro seguirà presto il suo destino. Dopo averlo fatto, i loro corpi marciranno e libereranno un'immensa quantità di veleno.


"...Cosa significa?" L'uomo pelato non ne capiva le implicazioni.


L'altro rispose:"Sta pensando di mettere un Parassita Spaccacuore Simbiotico nel corpo di sua sorella e in uno di noi. Il Parassita deve bere sangue fresco per vivere. Se sua sorella morirà, allora anche il Parassita Spaccacuore Simbiotico dentro di lei morirà e così, l'altro insetto nel corpo di uno di noi due seguirà lo stesso destino e rilascerà un veleno mortale che ci ucciderà!"


"Così spietato?" L'uomo pelato impallidì. Era un po' in ansia quando guardava i due insetti dorati.


Na Yi disse:"Un essere umano può fare promesse, ma alla fine è imprevedibile. Tuttavia il veleno è veleno ed ha una lealtà irremovibile! Con questo Parassita Spaccacuore Simbiotico sarà impossibile per me uccidervi. Se morirete, allora anche la mia sorella morirà. Se accettate, metterò questo Parassita Spaccacuore Simbiotico in uno di voi e continuerò a guidarvi. Se non accetterete, allora mi ucciderò qui ed ora!"


L'uomo con la faccia da scimmia guardò i coleotteri dorati con un'espressione appannata. Esitò un momento prima di stringere i denti e dire:"Puoi usare gli insetti, ma prima devi metterne uno in tua sorella."


Na Yi annuì:"Na Shui, dammi il tuo braccio."


Na Shui si morse il labbro e stese il braccio.


Na Yi posò il Parassita Spaccacuore Simbiotico sul braccio di Na Shui. Poi l'insetto morse la pelle di Na Shui, scavandosi la via nel suo corpo.


"...Ah!" Na Shui gridò di dolore.


Un piccolo rigonfiamento comparve sul braccio di Na Shui. Questa protuberanza viaggiò per il suo braccio finché non entrò nei vasi sanguigni di Na Shui, per poi seguire il flusso ed entrare nel cuore della ragazza.


Le labbra di Na Shui tremarono e il suo volto era impallidito. Per una ragazzina questa scena era spaventosa. Il dolore e il formicolio del Parassita Spaccacuore Simbiotico che percorreva i suoi vasi sanguigni era insopportabile.


Un momento dopo Na Shui si strinse il petto con il volto blu. Ovviamente non era piacevole avere un coleottero nell'organismo.


Na Yi la confortò e disse:"Na Shui, va tutto bene. Dopo tre anni il Parassita Spaccacuore Simbiotico emergerà dal tuo cuore attraverso i vasi sanguigni. Non ti farà del male.


"Sì." Na Shui annuì con riluttanza.


Lin Ming stava guardando con attenzione accanto a loro. Nonostante non avesse mai sentito del Parassita Spaccacuore Simbiotico, capiva che implicava una specie di contratto. Tuttavia sembrava non fosse particolarmente forte o vincolante. Perfino Lin Ming aveva dei modi per evitare che il Parassita Spaccacuore Simbiotico facesse effetto.
                                


                                



