---
title: Capitolo 1696 – Palazzo del Dao Elementare
pubDate: 2025-12-15T08:37:10.427Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
5 (Mattia) capitoli in coda, 0/5
-Schadenfreude</em>


Una forza terrificante inondò il corpo di Lin Ming. Anche se il potere del sangue Asura si era fuso con il suo organismo, doveva essere assorbito pienamente. Lin Ming ne aveva assimilata solo una piccola parte e c'era ancora una grandissima quantità di energia che si stava ancora fondendo con i suoi meridiani, la sua anima e il suo mondo interno.


Il colore dei mistici sigilli maledetti sulla sua pelle brillarono ancora più di rosso.


Lin Ming poteva sentire una forza incredibile, così vasta che quasi non poteva contenerla e poteva scoppiare da un momento all'altro.


<em>Woosh! Woosh! Woosh!</em>


Il sangue Asura compresso esplose nel mare spirituale e nel mondo interno di Lin Ming come una tempesta!


Anche se questa goccia di sangue era solo delle dimensioni di una perla, il mare spirituale e il mondo interno del giovane furono inondati da un impetuoso mare rosso!


Le onde cremisi erano alte come montagne e si agitavano con violenza!


Lo spirito da battaglia blu di Lin Ming fronteggiò l'impatto e fu risucchiato completamente dal sangue Asura!


Lo spirito da battaglia si immerse in questo mare, fremente e fu penetrato dall'essenza di sangue. Lin Ming sentì un forte tremito interno e il dolore lo travolse!


Il sangue conteneva la volontà del Maestro della Strada Asura. Anche per Lin Ming non era facile resistere!


<em>Hum!</em>


Lo spirito da battaglia tremò, emettendo un grido!


Sembrava che non potesse sopportare il processo di tempra, sul punto di spaccarsi da un momento all'altro!


Lin Ming strinse i denti, persistendo nonostante il dolore. Era ben consapevole che il suo spirito da battaglia blu aveva raggiunto da tempo il picco del minor successo e sarebbe potuto arrivare al grado successivo. Se avesse potuto assorbire il potere del sangue Asura e avesse sopportato questo battesimo, come minimo il suo spirito da battaglia avrebbe raggiunto il grado di gran successo!


Forse sarebbe arrivato perfino alla perfezione dello stadio blu spirituale.


E mentre Lin Ming stava resistendo al battesimo della volontà Asura, sentì un dolore straziante provenire dal suo dantian. Tossì e quasi cadde in ginocchio!


Quando esaminò il suo mondo interno, Lin Ming impallidì!


In quel momento delle enormi onde turbolente stavano travolgendo le valli di montagna del suo mondo interno e anche i laghi e i fiumi erano stati inghiottiti dalla marea. In alto nel cielo, le nuvole furono spazzate via da questo torrente di energia!


Questa ondata rossa sfrecciò verso i confini del mondo interno di Lin Ming, inarrestabile. I confini furono subito fatti a pezzi dall'energia terrificante, costringendo il mondo interno del giovane a svilupparsi costantemente!


In quel momento, Lin Ming fu colto dal panico!


Dato i rapidi miglioramenti dei confini del suo mondo interno, presto la sua coltivazione sarebbe aumentata!


E vedendo questo slancio selvaggio e soverchiante, continuando così, forse Lin Ming avrebbe potuto raggiungere lo stadio di Sacro Lord!


Tuttavia, Lin Ming era arrivato negli stadi avanzati del Lord Divino realm solo diversi anni fa. Sarebbe stato troppo rapido passare allo stadio di Sacro Lord.


Quando un praticante di arti marziali coltivava, doveva procedere con ordine.


Questo perché il percorso dei coltivatori non consisteva solo in un accumulo di energia. Bisognava anche percepire le leggi del Dao Celeste e padroneggiare le tecniche marziali. Molti geni impareggiabili avrebbero soppresso intenzionalmente la loro coltivazione finché non avrebbero più potuto contenere la loro energia. Solo allora sarebbero passati allo stadio successivo.


Lin Ming aveva seguito questo metodo. Dopo aver superato le fasi della Distruzione, essere arrivato al Mare Divino e poi al Divine Transformation realm, ogni passo che aveva fatto era stato ben saldo, aveva consolidato le sue fondamenta più che poteva. Sia in quanto a comprensione che in tecniche marziali, aveva superato di gran lunga tutti gli altri coltivatori del suo livello!


Ma ora Lin Ming era appena arrivato agli stadi avanzati del Lord Divino realm. Se fosse diventato un Sacro Lord avrebbe indebolito le sue fondamenta. Anche se questo avrebbe aumentato di molto la sua forza combattiva in breve tempo, se avesse voluto rimediare, avrebbe dovuto impiegare ancora più tempo ed energia per rinsaldarle. Non ne valeva la pena.


Pensando questo, Lin Ming strinse i denti. Cercò di reprimere le terrificanti fluttuazioni di energia del sangue Asura!


<em>Chi chi chi!</em>


L'Albero del Dio Blasfemo nel suo mondo interno iniziò a crescere all'impazzata. Le radici si espansero attorno, scavando nel sangue Asura, assorbendolo all'impazzata. Nel mondo interno di Lin Ming era entrata anche pura energia primaria che formò rune antiche e vigorose del Dao Celeste Asura. Queste rune rafforzarono i confini del mondo interno di Lin Ming mentre sigillavano il sangue Asura, tentando di reprimere l'energia rimasta.


Tuttavia il sangue era semplicemente troppo potente. Era troppo difficile da controllare anche con l'Albero del Dio Blasfemo e le leggi del Dao Celeste Asura!


Il Dao Celeste Asura poteva sigillare il sangue, ma dato il divario di forza troppo vasto, c'era un limite alla sua influenza.


<em>Peng!</em>


Con una fragorosa esplosione, i confini del mondo interno di Lin Ming iniziarono a rompersi di nuovo!


Il mare impetuoso impattò contro le barriere, creando rapidamente dello spazio caotico ed espandendo il mondo interno. Di questo passo Lin Ming sarebbe diventato un sacro Lord prima o poi!


E un metodo così barbarico per sviluppare il suo mondo interno sarebbe stato come radere al suolo la terra; avrebbe invece rovinato le sue fondamenta.


Durante questo momento critico, Lin Ming gridò di nuovo. Sopra la sua testa, si rivelò un vuoto misterioso da cui cadde una luce misteriosa e radiosa, fluì per il suo corpo come un fiume di stelle.


Astri brillanti apparirono sopra la sua testa, erano nove in totale!


Lin Ming era ben consapevole che solo contare sul sistema di raduno dell'essenza non era più sufficiente a contenere la forza terrificante del sangue Asura; avrebbe dovuto sfruttare il sistema della trasformazione del corpo!


Le Nove Stelle del Palazzo del Dao dell'umanità non erano accettate dal Dao Celeste. Avanzare di livello richiedeva un enorme volume di energia. Lin Ming aveva evocato le nove stelle perché voleva usarle per contenere il sangue Asura!


Dato che il sangue Asura era così potente, lo avrebbe affrontato usando il potere del Dao Celeste!


<em>Chi chi chi!</em>


Tutto il corpo di Lin Ming era immerso da luce stellare mutevole. La sua forza iniziò ad aumentare rapidamente.


Senza esitazione attivò il Tempio Viola e il palazzo della Punizione Divina del Dao. Usando il potere delle stelle, separò con forza il mare di sangue Asura!


Agitate dalle stelle, le onde rosse si trasformarono in nove colonne d'acqua cremisi che si levarono al cielo come dei draghi, partendo dal mondo interno di Lin Ming per precipitarsi nella sua carne e nei suoi vasi sanguigni!


Nove fluttuazioni di energia convergevano costantemente nei nove Palazzi del Dao nel suo corpo!


Tra questi nove Palazzi del Dao, solo il Tempio Viola e il  palazzo della Punizione Divina del Dao si erano aperti completamente. Gli altri non avevano ancora manifestato una forma rudimentale. Per un po', delle luci accecanti iniziarono a brillare da nove punti del suo corpo. Questo bagliore si fuse con il potere del sangue Asura e si tinse di rosso, formando uno spettacolo incantevole!


Lin Ming sembrò diventare un astro!


Le Nove Stelle del Palazzo del Dao, in particolare le altre sette che dovevano attivarsi, divorarono il potere del sangue Asura come dei pozzi senza fondo. Mentre l'impetuoso mare rosso entrò in questi punti, svanì senza lasciare traccia!


La pressione sul mondo interno di Lin Ming si alleviò. Le aree dove si sarebbero dovuti trovare i nove Palazzi del Dao iniziarono a brillare. Le zone non aperte iniziarono a formare sette rudimentali palazzi del Dao.


Questi palazzi del Dao elementari erano eterei e nebbiosi. Dopo essersi fusi con il potere terrificante del sangue, iniziarono ad aumenare l'aura spaventosa delle leggi Asura...


Questo assorbimento continuò per tre giorni.


Durante questo periodo di tempo, Lin Ming rimase estremamente teso. Usando le leggi del Dao Celeste Asura e il potere delle stelle, guidò l'energia terrificante nel sangue Asura per riempire di vita i sette Palazzi del Dao nel suo corpo. Inoltre anche il suo spirito da battaglia continuò a resistere al battesimo della volontà Asura, temprato e potenziato incessantemente.


Inavvertitamente lo spirito da battaglia divenne sempre più brillante fino ad assumere una tinta color giada blu-verde.


I sette Palazzi del Dao elementari divennero sempre più nitidi. Attorno si poteva scorgere una nebbia di sangue dall'energia terrificante.


Quando l'ultimo briciolo dell'energia Asura fu assorbito, Lin Ming si sentì crollare e la sua vista si offuscò.


Tremò piano, poi perse i sensi e si accasciò a terra.


Dopo aver usato tutte le sue forze per tre giorni, Lin Ming aveva esaurito completamente il potere della sua essenza, della sua energia e del divino, lasciandolo in uno stato letargico. Ora era caduto in un sonno profondo...


Riaprì gli occhi chissà dopo quanto tempo. Si tirò su a sedere e si esaminò le mani e il resto del corpo. Quei mistici sigilli maledetti sulla sua pelle erano già scomparsi.


Tuttavia non erano svaniti, si erano nascosti nella sua carne e nel suo sangue. Finché avesse evocato il potere Asura, si sarebbero attivati e sarebbero riapparsi.


Attraverso di essi, Lin Ming avrebbe potuto sfruttare al meglio le leggi Asura e la sua forza combattiva sarebbe aumentata di un altro livello!


Lin Ming era anche tornato alla sua altezza precedente e le scaglie sul suo corpo erano svanite. Sembrava che il suo aspetto non fosse cambiato dopo aver assorbito il sangue Asura.


Ma Lin Ming sapeva che la sua forza era aumentata di molto!


Visto che aveva contenuto la sua coltivazione, era aumentata di un solo grado, arrivando ad un passo dallo stadio di Sacro Lord!


Aveva impiegato solo diversi anni per passare dagli stadi avanzati al picco del Lord Divino realm. Nonostante fosse troppo veloce, era solo una differenza di grado; non sarebbe stato affatto difficile rimediare a questi danni alle sue fondamenta.


Per quanto riguardava il suo spirito da battaglia, finalmente era arrivato al gran successo dello stadio blu spirituale, avvicinandosi perfino alla perfezione.


E sopratutto, Lin Ming aveva ottenuto grandi risultati nei nove Palazzi del Dao!


Il Tempio Viola e il palazzo della Punizione Divina del Dao erano stati coperti da una lieve luce rossa dopo essere stati nutriti dal sangue Asura. Sembravano rubini che erano stati immersi nel sangue.


Per quanto riguardava gli altri sette Palazzi del Dao, erano apparsi solo in modo rudimentale; non li aveva aperti davvero. Ma in futuro, se Lin Ming avesse usato delle medicine, sarebbe riuscito ad attivarli molto più facilmente e avrebbe ottenuto una forza ancora superiore!


Lin Ming fece un respiro profondo e si rialzò. Poteva sentire una forza terrificante nel suo corpo, una potenza che voleva affrettarsi a rilasciare!


Dopo aver assorbito il sangue Asura, aveva compiuto un'evoluzione. Ma a causa dell'energia terrificante che era entrata nel suo mare spirituale, nel suo mondo interno e nei nove Palazzi del Dao, il suo fisico non sarebbe riuscito ad adattarsi presto a tutti questi cambiamenti.


Questo causò alcune perturbazioni nell'aura di Lin Ming. Allo stesso tempo, era fusa con la Forza del Dio Blasfemo, con energia primordiale, con l'aura del buco nero e quella del Dao Celeste Asura.


Per padroneggiare e unire tutte queste fonti di energia, il metodo più veloce sarebbe stato combattere! Durante un'intensa battaglia avrebbe potuto temprare la sua forza combattiva, solo allora tutta questa forza si sarebbe fusa insieme!


Pensando a questo, un intenso spirito combattivo accese lo sguardo di Lin Ming. Avanzò a grandi passi, diretto verso il quarto piano della prova finale!
                                


                                



