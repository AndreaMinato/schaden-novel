---
title: Capitolo 1698 - Drago Nero Assetato di Sangue
pubDate: 2025-12-15T08:37:10.428Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
3 (Mattia) capitoli in coda, 0/5
-Schadenfreude</em>


Questa energia nera poteva determinare e localizzare il suo ver nemico!


Juku impallidì e arretrò frettolosamente. Tuttavia il drago nero fu troppo rapido. Anche se era lungo solo dieci piedi, sfrecciò come un fulmine e lo raggiunse immediatamente.


Juku ruggì e tirò fuori uno spadone dal suo anello spaziale, menando un fendente contro il drago nero in avvicinamento.


La coltivazione di Juku non era elevata quanto quella del duca Haoyue, ma era lievemnte superiore in termini di talento. Altrimenti sarebbe stato impossibile per lui ottenere un posto nella prova finale. Quando il suo spadone si abbatté sul mostro, emise un’ondata di sua forza spirituale grande quanto uno tsunami.


Tuttavia il drago nero ignorò tutto questo. Si precipitò nel mare di forza spirituale e lo divise. Non solo il drago nero non collassò, invece divorò tutta la forza di Juku.


Juku ne fu terrorizzato. Toccò rapidamente il suo anello spaziale, tirando fuori un simbolo runico color nero rossastro, ma il drago nero fu fin troppo veloce. Prima che Juku potesse attivare il simbolo, era stato già morso.


<em>Chi chi chi!</em>


Il drago nero si trasformò in innumerevoli fili di energia nero rossastro. Scavò in ogni orifizio del corpo di Juku… fino a cospargere tutto il suo corpo.


Per un po’ Juku tremò con forza. Il suo corpo prima alto e vigoroso iniziò a rinsecchirsi…


“Juku!”


Era tutto accaduto in un batter d’occhio. Il principe ereditario del Vuoto Divino sbiancò; non osò avanzare!


Colto dalla paura, non si azzardò nemmeno a respirare o a scappare, non voleva allarmare quel drago nero terrificante!


“Dannazione!”


Il principe ereditario strinse i denti, ma non poteva intervenire. Poté solo trattenere il respiro e contenere la sua aura per evitare di essere individuato dal drago nero.


Dopo un po' di tempo, una pila di ossa spezzate, un guscio di pelle raggrinzita e un simbolo runico appena tirato fuori, ma inutilizzato, iniziarono a cadere.


Vedendo questo, il duca Haoyue non poté trattenersi dal tremare. I suoi palmi erano già fradici di sudore. Fortunatamente non era stato lui a tentare di prendere la lancia nera, altrimenti il suo fato non sarebbe stato di gran lunga migliore, era solo un po' più forte di Juku e c'erano pochissime tattiche a cui avrebbe potuto ricorrere.


Quando il drago nero divorò tutta l'essenza e la vitalità del sangue di Juku, sembrò diventare ancora più vivido. Ruggì più e più volte, le sue pupille fredde e cupe brillavano con luce avida. Fissò il terzo principe ereditario del Vuoto Divino e il duca Haoyue.


Fissati dal mostro, i due si raggelarono!


Erano potuti rimanere solo a guardare mentre Juku moriva, senza riuscire ad aiutarlo, né a poter scappare. Vista la velocità del drago nero, anche se avessero usato tutte le loro forze, non sarebbero riusciti nemmeno ad eguagliare il 30% della sua rapidità. Sarebbero stati raggiunti in un batter d'occhio!


Ciò che temevano di più era che il drago nero li scoprisse, e ora li stava guardando!


Entrambi impallidirono, tremanti! Anche così, non osarono fare un solo passo.


Dopo che il drago nero fissò il principe ereditario e il duca Haoyue per un quarto d'ora, facendoli sudare copiosamente, si girò e tornò volando nella roccia, fondendosi nuovamente con la lancia e scomparendo.


Solo allora il principe ereditario del Vuoto Divino e il duca Haoyue tirarono un sospiro di sollievo!


Sembrava che avessero perso le forze e iniziarono a barcollare. I loro abiti erano anche bagnati di sudore; questa esperienza non era diversa dal superare una guerra estenuante. Per loro questo breve quarto d'ora era sembrato lungo quanto un anno!


"Terrificante..."


Disse il duca Haoyue con voce tremante. Di fronte alla minaccia di una morte vera e inevitabile, la risposta di un praticante di arti marziali non sarebbe stata molto diversa da quella di un mortale.


"Che energia demoniaca intensa... Finalmente so come si è formata... forse quell'immagine del drago nero ha ucciso troppe persone e l'odio e il risentimento di queste vittime si è radunato insieme, condensandosi in un'energia demoniaca così intensa!"


"Quel drago nero potrebbe essere un artefatto spirituale... quando abbiamo visto il drago nero anziché la lancia, forse non era un'illusione. In un attimo di secondo, quel mostro dev'essersi nascosto nella lancia... così lo abbiamo scambiato per l'arma. Questo tipo... forse si è nascosto nella lancia così da farci abbassare la guardia e avvicinarci. Vuole divorare il nostro sangue e la nostra carne!"


"Che bestia intelligente! In questi ultimi anni chissà quanti membri d'élite straordinari ha ucciso, nutrendosi del loro sangue. Deve aver consumato una quantità di forza incalcolabile! Ma stranamente, anche se desidera ucciderci, non ci attacca."


"Potrebbe esserci qualche regola o contratto che la limita, come non poter provocare gli altri di sua iniziativa a meno che non venga attaccata prima..."


Il duca Haoyue e il terzo principe ereditario erano persone dalla volontà forte. Anche se erano sbiancati e tremanti, dopo che il pericolo era passato, erano riusciti a calmarsi velocemente e analizzare la situazione.


"Cosa dovremmo fare, arrenderci?" Il duca Haoyue fissò la lancia del drago nero. Anche se la desiderava, sapeva che non avrebbe avuto la capacità di brandirla, figuriamoci ottenerla. Non sarebbe riuscito a godere dei vantaggi nell'usarla e sarebbe stato impossibile per lui ottenerla contando solo sulle sue forze.


Le opportunità fortunate erano sempre accompagnate dai pericoli. Così il duca Haoyue pensò alla possibilità di ritirarsi.


Ma il principe ereditario del Vuoto Divino si leccò le labbra, come se stesse considerando qualche questione. Anche se sapeva che sarebbe stato incredibilmente pericoloso, non era ancora disposto ad arrendersi così...


.....


"Troppo pericoloso! Troppo pericoloso!"


Nel mezzo del quarto piano, due giovani erano appena sfuggiti da un pericolo! Avevano incontrato una scimmia gigante del diamante!


Era un mostro terrificante e, anche unendo le forze, gli attacchi finali dei due giovani non erano riusciti a trapassare il suo pelo. I colpi della scimmia invece erano capaci di distruggere la loro vera essenza protettiva solo tramite le onde d'urto.


Normalmente questi due giovani sarebbero stati spacciati dopo aver incontrato una creatura del genere, ma fortunatamente la scimmia gigante del diamante non era uno dei mostri più intelligenti. Proprio quando i due stavano sprofondando nella disperazione, avevano usato una tecnica illusoria per ingannarla e così erano sfuggiti al pericolo.


Dopo essere scappati, i loro corpi si erano bagnati di sudore e avevano una sensazione di appiccicaticcio al corpo.


"Fratellone, siamo stati fortunati per la tua trovata di condurre via il mostro con un illusione. È la bestia feroce più terrificante che abbia mai visto!" Disse uno dei due giovani mentre ansimava.


"Secondo fratello, ora non è il momento di rilassarsi. Prima o poi la scimmia gigante del diamante scoprirà di essere stata ingannata e, quando succederà, si infurierà. Siamo troppo lenti, potrebbe raggiungerci sicuramente. Dobbiamo fuggire non appena possiamo."


Mentre i due stavano discutendo durante la fuga, videro la sconfinata tettoia fatta di chiome d'albero di fronte a loro. Degli alberi enormi svettavano nel cielo, dando loro una sensazione di disagio.


Questi alberi erano tutti enormi, e nemmeno 20-30 persone sarebbero riusciti a circondare i loro tronchi tenendosi per mano.


Le foglie spesse si sovrapponevano una sull'altra e ognuna di esse era grossa quanto una vasca. Ai confini, penetrava solo una debole luce attraverso la chioma, ma una volta entrati, ci si sarebbe trovati in una notte incredibilmente cupa.


Questi due giovani erano un paio di geni che provenivano da un'antica famiglia di coltivatori nel lontano est della Strada Asura. Erano sopravvissuti a ripetute pericoli mortali per poi arrivare in quest'area nel quarto piano.


Ma non si sarebbero mai immaginati che, solo dopo essere sfuggiti alla morte, ci sarebbe stata un'altra minaccia ad aspettarli all'angolo.


"Awooo!"


L'ululato di una bestia feroce riecheggiò nella foresta. Questo suono terrificante, unito all'aura terrificante, li travolse. Per un po', tutte le piante attorno furono scaraventate via e la terra tremò.


Anche i due giovani erano stati scagliati dalle onde soniche di questa voce. I loro volti sbiancarono e rimasero interdetti sul da farsi. C'era una scimmia gigante del diamante dietro di loro e un pericolo sconosciuto di fronte. Era davvero una calamità!


<em>Bang!</em>


Dalle profondità della foresta risuonò un'esplosione terrificante, seguita da ululati sofferenti di bestie giganti. Sembrava che un tuono avesse scosso il fogliame.


Ondate di energia risuonarono da lontano, come se un sole stesse esplodendo, emettendo una luce accecante mentre un torrente di essenza schizzava alle stelle.


Era una forza così grande che i giovani ne furono raggelati e quasi si accasciarono a terra.


"Fratellone, di fronte a noi... probabilmente c'è... qualcosa di ancora più terrificante..."


Il fratello più giovane era già fradicio di sudore. Mentre guardava la foresta di fronte a lui in cui non poteva penetrare nemmeno un raggio di luce, iniziò a provare paura.


Senza dubbio nella foresta si stava svolgendo un brutale massacro!


I due fratelli non sapevano cosa fare. Dopo dieci respiri di tempo, il trambusto iniziò a calmarsi. Poi una figura indistinta balzò dagli alberi distanti, sfrecciando verso il cielo come una meteora! Poi, come se avesse scoperto qualcosa, cambiò direzione a mezz'aria e si lanciò verso i due fratelli all'improvviso!


Con un forte rimbombo, questa figura atterrò di fronte ai due giovani. La terra sotto i loro piedi iniziò a riempirsi di crepe simili ad una ragnatela!


La polvere si disperse in ogni direzione. Un odore di sangue incredibile riempì l'aria, assalendo le narici dei due fratelli.


In quel momento davanti ai due c'era un mostro dalla forma umana che sembrava essere uscito da una voragine infernale.


Questo mostro era alto e i suoi capelli ricadevano sulle sue spalle. Il suo intero corpo era bagnato di sangue rosso scuro ed era ricoperto di scaglie nere. Spuntavano dalla sua pelle, non erano parte di un'armatura.


Normalmente era impossibile che una persona apparisse così.


Questo mostro dalla forma umana si girò. Le sue due pupille erano coperte parzialmente dai suoi capelli, ma irradiavano comunque una luce tagliente spaventosa.


I due giovani si spaventarono a morte vedendo i suoi occhi. Non potevano competere sicuramente contro questo mostro dalla forma umana.


Questa creatura avrebbe potuto ucciderli in un mero istante.


Avevano la sensazione che sarebbero morti presto!


Tuttavia il mostro non attaccò, invece chiese: "Voi due... sapete... dove sono i mostri più forti?"


I due giovani rimasero sbigottiti. Questa creatura poteva parlare! E il modo in cui parlava non era simile ad un mostro!


"È... è una persona!"


Gridò allarmato il fratello più giovane. Quando se ne resero conto, si rallegrarono. Esaminandolo con più attenzione, scoprirono che, anche se questa persona era fradicia di sangue, aveva un aspetto incredibilmente feroce ed era ricoperta di scaglie come un mostro, il suo viso sembrava piuttosto familiare.


Dopo averlo fissato a lungo, i due giovani quasi caddero all'indietro per la sorpresa.


La fronte aggrottata, lo sguardo feroce, i suoi lineamenti taglienti come se fossero stati scolpiti da una sciabola, questa persona era chiaramente...


"T-t-t-t-tu..." Il fratello più giovane balbettò, indicando il mostro dalla forma umana: "Lin... Lin Ming!"


I due non si sarebbero mai immaginati che questa creatura fosse Lin Ming!
                                


                                



