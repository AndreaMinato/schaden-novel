---
title: Capitolo 17 - Lan Yunyue
pubDate: 2024-05-23T08:10:15.576Z
tags:
    - mw
---


Nell'arco di un intero giorno, Lin Ming aveva visitato due case d'aste, la fiera e anche cinque padiglioni dove commerciavano tesori, aperti da famiglie rispettabili, eppure non aveva trovato alcun compratore.


Mentre tornava al Padiglione dello Splendore, Lin Ming sospirò. Non si aspettava che vendere un po' di iscrizioni sarebbe stato così difficile.


Tuttavia questo era solo un piccolo intoppo. Queste derisioni e beffe non avevano alcun effetto su Lin Ming, non erano nulla in confronto al dolore e alle sofferenze durante la coltivazione delle arti marziali. Anche se fosse stato Zhu Yan a deriderlo per Lan Yunyue, le sue origini, la sua coltivazione più bassa, Lin Ming avrebbe conservato la sua determinazione.


Mise via le carte per simboli e iniziò a praticare il 'Formula del Caos Primordiale'. Nonostante si fosse esercitato nelle tecniche di iscrizione ogni giorno in questo mese, era riuscito a ritagliarsi un po' di tempo per allenarsi. Ora grazie al suo duro lavoro aveva finito il primo livello della 'Formula del Caos Primordiale'; anche la coltivazione delle sue arti marziali era al primo livello della Trasformazione del Corpo.


La forza di nove massi e un pugno che può distruggere l'Albero Ferreo, queste erano le prove che era al picco del primo livello della Trasformazione del Corpo!


Nove massi equivalevano a 900 <a href="https://it.wikipedia.org/wiki/Jin_(unit%C3%A0_di_massa)">jin</a>. L'apice della Trasformazione del Corpo. Ma in realtà la forza di Lin Ming non era meno di 1000 jin. Questo era dovuto all'influenza del 'Scritture del combattente del Caos Primordiale' sul suo fisico e, non solo, la sua forza aumentava giorno per giorno. Eppure Lin Ming era ancora bloccato al primo livello della Trasformazione del Corpo.


Dopo aver circolato la sua forza dell'anima con la 'Formula del Caos Primordiale', Lin Ming iniziò a concentrarsi sulle ossa. Aveva già raggiunto un alto grado di efficienza e velocità nel disossamento; anche una bestia feroce di secondo livello non poteva più rappresentare una sfida per lui. Sfortunatamente perfino al Padiglione dello Splendore, le bestie feroci di livello tre erano molto rare. Lin Ming voleva far pratica su bestie del genere, ma non poteva! Quindi aveva pensato di iniziare ad usare il dorso del coltello per disossare!


Normalmente qualcuno che disossava avrebbe usato il coltello più affilato a disposizione o anche un'ascia. Spesso per disossare una bestia di secondo livello ci sarebbe voluto un intero giorno. Ma Lin Ming in realtà usò la parte meno tagliente. Era assurdamente difficile e impossibile; gli sembrava che il coltello stesse tagliando la solida roccia e ogni pollice richiedeva un enorme sforzo e potenza.


Questo forzava Lin Ming ad utilizzare a fondo le sue capacità fisiche mentre usava le sue tecniche.


Prima ci metteva più tempo a mangiare una scodella di riso che a disossare una bestia feroce di secondo livello, ma ora due ore non erano abbastanza per finire. E dopo averlo fatto era fradicio di sudore.


Per fortuna i risultati erano ancora buoni e tagliava per bene i pezzi di carne come faceva prima. Se nel Padiglione dello Splendore gli altri avessero saputo che Lin Ming stava disossando queste bestie feroci di secondo livello usando il dorso del coltello, non solo avrebbero fatto controllare Lin Ming nella clinica più vicina, ma anche loro stessi!


Dopo una notte di allenamento Lin Ming era stanco morto. Si era completamente dimenticato delle iscrizioni e si addormentò subito.


...


Dopo una notte di buon riposo, Lin Ming si svegliò prima dell'alba e si diresse verso un posto segreto nelle Montagne Zhou per allenare le sue arti marziali. Colpo dopo colpo, iniziò a spuntare il sole. In quel momento un ragazzo si avvicinò dalla radura.
Era un giovane alto dall'aspetto sano e vestito di bianco. "Fratello Lin, perché ieri mi hai chiesto dove vendere simboli di iscrizioni? Sei riuscito davvero a crearne qualcuno?"


Questo ragazzo era proprio Lin Xiaodong. Ieri, quasi alla stessa ora, Lin Ming glielo aveva chiesto e lui aveva risposto senza pensare. Ma dopo averci riflettuto un po', comprese che non era possibile che Lin Ming avesse potuto fare delle iscrizioni!


Sebbene Lin Xiaodong non sapesse molto di iscrizioni, lo capiva anche lui. Era probabile che fosse qualche lavoro scadente o incompleto, e se avesse cercato di vendere qualcosa del genere, probabilmente i mercanti l'avrebbero pestato per aver tentato di imbrogliarli.


Lin Ming sorrise e annuì: "Ne ho finiti un po'."


Il cuore di Lin Xiaodong si strinse: "Hai cercato di venderli?"
"Sì. Ma non ci sono riuscito."


Era normale che non ne avesse venduti, quei mercanti non erano mica scemi. Lin Xiaodong squadrò il suo amico con un po' di preoccupazione. I suoi occhioni da cucciolo erano pieni di ansia mentre chiedeva: "Fratello Lin, non sei stato picchiato, non è vero?"


Lin Ming si ammutolì. Questo suo fratellino aveva davvero una fervida immaginazione. Scoppiò a ridere e diede una pacca sulla spalla del suo amico: "Ho davvero completato deii simboli di iscrizione e non sono un imbroglione, perché dovrebbero picchiarmi?"


Mentre lo diceva tirò fuori le quattro carte per simboli che aveva prodotto lo scorso mese e le mostrò a Lin Xiaodong. Non voleva che si preoccupasse per lui.


Tuttavia, non appena Lin Xiaodong vide queste quattro carte per simboli, il suo volto si irrigidì per lo spavento. L'aspetto di questi simboli era davvero... terribile a vedersi!


Si era immaginato che le iscrizioni di Lin Ming potevano essere di secondo ordine, o anche difettose, ma questo era troppo! La carta erano di un giallo denso; sembrava carta igienica che era stata usata troppe volte. Solo un idiota l'avrebbe comprata. In passato Lin Xiaodong aveva visto molte carte per simbolo di maestri di iscrizioni ed erano sempre luminose, pulite e con colori scintillanti.


Sembrava che Lin Xiadong avesse mangiato del porridge avariato.
Sorrise debolmente. Oh fratello, mio caro fratello! Non aveva il coraggio di mettere in imbarazzo Lin Ming, che probabilmente stava soffrendo. Poteva solo pensare ai centinaia di liang che aveva consumato per questa carta igienica. Il cuore di Lin Xiaodong era addolorato. Era davvero uno spreco di soldi!


Lin Ming notò che l'espressione di Lin Xiaodong era cambiata e immaginò cosa stesse pensando al momento.
Mise via le carte per simboli. Non c'era alcun modo per spiegarlo adeguatamente.


"Fratello Lin, devo dire che con il tuo talento e dedizione, avanzerai fino allo Stadio della Circolazione prima o poi. Perché sprecare tempo con questo?" Lin Xiaodong provò a persuadere il suo amico con le buone. Evidentemente le difficoltà non l'avevano scoraggiato.


Lin Ming sorrise e rimase in silenzio. Lin Xiaodong non si sbagliava. Anche se non si fosse dedicato alle iscrizioni, sarebbe stata solo una questione di tempo prima che raggiungesse lo stadio della Circolazione. Anche lo stadio Houtian o il leggendario stadio Xiantian non sarebbe stato troppo difficile.


Ma perseguire le arti marziali era una battaglia continua e non voleva sprecare tempo. Se non avesse migliorato la sua coltivazione il più presto possibile quando era ancora giovane, sarebbe diventato sempre più difficile con il passare degli anni.


Se non avesse usato medicine speciali o oggetti magici e avesse contato solo sui suoi sforzi, anche se avesse avuto una fondazione solida ci avrebbe comunque messo un'enorme quantità di tempo. Tempo che Lin Ming non poteva permettersi di sprecare!


Perciò doveva fare soldi usando le tecniche di iscrizione e utilizzare più scorciatoie possibile.


Disse: "Xiaodong, vai pure, ho ancora delle questioni in sospeso."


"Questioni? Fratello Lin, non stai pensando di vendere queste iscrizioni vero?"


Lin Ming rise e disse con un sorriso: "Non ti preoccupare troppo, so già come stanno le cose."
Mentre diceva questo Lin Ming si era già allontanato diverse decine di metri di distanza.


"C**zo!" Lin Xiaodong vide Lin Ming scomparire e non ebbe tempo di aggiungere altro. Sapeva che Lin Ming ormai aveva deciso e non poteva farci nulla. Fratello mio, oh fratello, per favore stai attento!


Sebbene Lin Ming avesse davvero una forte determinazione e ambizione, c'erano cose che perfino il cielo non poteva controllare...


...


Nonostante ci fossero molti negozi nella città di Fortuna Celeste, quelli che potevano vendere iscrizioni non erano così tanti. Includendo le case d'aste e le fiere di scambio, ce n'erano meno di trenta.


Tra questi, Lin Ming li aveva già visitati tutti ed era stato respinto. Questo perché era un apprendista. Occasionalmente un apprendista avrebbe avuto un colpo di fortuna e avrebbe creato un prodotto finito, ma nessuno avrebbe voluto sprecare la sua arma preziosa usando un'iscrizione di origine dubbia!


Lin Ming era un po' amareggiato da questo ostacolo, ma non lo scoraggiò. Sapeva che aveva solo bisogno di più tempo e avrebbe visto i frutti del suo lavoro.


"Vuoi cedere <a href="https://it.wikipedia.org/wiki/Conto_vendita">in conto vendita</a> questa iscrizione? Stai scherzando ragazzino? Sei così giovane eppure vuoi fare qualcosa di così disonesto. Questa roba non può essere venduta. Vai via e non farmi perdere tempo. Mi stai intralciando."


Il negoziante della Sala Cento Tesori gli fece cenno di andarsene. Le maniere dei negozi privati erano peggiori di quelle delle case d'aste più professionali. Lin Ming non se la prese troppo, ma quando si voltò vide una faccia familiare. Era un volto estremamente bello, ma Lin Ming non era troppo entusiasta di vederlo.


Non troppo lontano da lui c'erano due giovani donne che indossavano degli abiti giallo chiaro. Una di loro era la ragazza che non si era presentata all'incontro con Lin Ming, infrangendo la sua promessa, e aveva accompagnato Zhu Yan al Palazzo delle Sette Arti, Lan Yunyue.


Lan Yunyue era appena arrivata e stava guardando con sdegno le quattro carte per simboli trasandate nelle mani di Lin Ming e pensava alle parole che aveva appena detto il negoziante. Il suo colorito cambiò.


Lan Yunyue non aveva mai visto delle carte su cui erano impresse delle iscrizioni, ma anche se fosse, non avrebbe mai connesso quei leggendari oggetti con quelle carte grezze nelle mani di Lin Ming. Pensò che Lin Ming stesse rivendendo degli oggetti... oggetti che non costavano troppo e avrebbe provato a comprarli in blocco per venderli ai mercati di più basso livello per la differenza di prezzo. Questo genere di lavoro aveva bassi profitti, e soprattutto, era umiliante.


In più... la famiglia di Lin Ming non era ricca e doveva sostenere le spese per la coltivazione delle arti marziali insieme alle spese giornaliere. Doveva essere a corto di soldi recentemente e perciò stava provando a fare quello che poteva...


Pensando così, Lan Yunyue sospirò. Non sapeva se fosse il caso di intervenire.
Sentiva che se avesse detto qualcosa avrebbe potuto ledere la dignità di Lin Ming, ma non poteva comunque fingere di non averlo visto.


In quel momento il negoziante aveva visto Lan Yunyue e il suo brutto muso stava già sorridendo, dandole il benvenuto. Rispetto a prima era come se fosse diventato una persona completamente diversa. "Giovane signorina, cosa desidera? Ieri ha comprato una spada; è stata di suo gradimento? Oh sì e il signorino che l'ha accompagnata ieri, siete venuti insieme? Non lo vedo."


Era ovvio che il negoziante si stesse riferendo a Zhu Yan. Vedendo il suo sorriso Lin Ming intuì che l'ultima volta che Zhu Yan era venuto qui con Lan Yunyue il negoziante deve aver fatto una fortuna.


Lan Yunyue non pensava che il negoziante avrebbe menzionato Zhu Yan in questo momento, il che rese la situazione più imbarazzante e tesa. Voleva spiegare che non aveva fatto nulla con Zhu Yan, ma si trattenne. Il suo volto impallidì e si armò di coraggio. Non era più una ragazzina e aveva le idee chiare su queste cose. Prima o poi si sarebbe sposata nella famiglia Zhu, e sebbene non le piacesse Zhu Yan, per raggiungere i suoi obiettivi aveva ceduto, scegliendo il tradimento...


Con un po' di imbarazzo, Lan Yunyue chiese a bassa voce: "È passato un po' di tempo... come stai?"


"Bene." Lin Ming rispose con calma. Ciò che era passato era nel passato, non voleva rimuginarci sopra.


Bene? Se stai davvero bene, perché sei qui? Un quindicenne che deve sopportare i dolori della coltivazione e che si deve preoccupare anche dei suoi mezzi di sostentamento, subendo anche la derisione altrui... andava davvero bene?
Lan Yunyue conosceva la testardaggine di Lin Ming, ma vedendolo così non poté non insistere: "Non hai pensato di tornare indietro...?"


"Tornare indietro? Tornare indietro dove? Ahah, mi stai dicendo di rinunciare alle arti marziali?"


"Non sto dicendo questo. Sto solo dicendo che coltivare le arti marziali è pericoloso per il corpo. Se non hai abbastanza soldi per comprare medicine, allora si rischia di subire dei danni permanenti..." Lan Yunyue sospirò e il suo sguardo cadde sulle carte per simboli nelle mani di Lin Ming. "I soldi ricavati dalla rivendita di qualche oggetto non sono sufficienti a sostenere le spese della coltivazione di arti marziali. Non credo che tu abbia ancora sofferto... So che non sei disposto ad ascoltare, ma non vorrei che tu ne ricevessi dei danni permanenti e passassi il resto della tua vita su un letto."


Sentendo le sue parole sincere, Lin Ming sorrise e disse: "Grazie per il consiglio, ma non mi arrenderò. Non mi arrenderò mai."


Sollevò la mano e puntò verso il bellissimo simbolo della fiamme sulla carta per simboli e disse: "Il cammino delle arti marziali è come una fiamma. Praticare le arti marziali causerà solo dolore. I pericoli sono innumerevoli e il percorso pieno di ostacoli. Chiunque ci cammini prima o poi verrà ridotto in cenere, ma un vero praticante di arti marziali rinascerà da queste ceneri. Anche se sono solo una debole falena, camminerò senza esitazione tra le fiamme. Combatterò il mio destino per quella possibilità su un milione in cui sperimenterò il mio samsara e rinascerò come una fenice. E ormai non sono più una falena..."


Lin Ming disse quelle parole con un leggero sorriso. Mise via le carte per simboli e se ne andò silenziosamente, mostrando solo la sagoma della sua sola, ma orgogliosa, schiena.


Lin Ming lasciò la Sala Cento Tesori, come una falena verso la luce. Questo era il suo cuore per le arti marziali. Questo era il suo Dao. Persevererà fino al giorno in cui raggiungerà il nirvana. Non riposerà fino al giorno in cui sorvolerà i cieli.]]></content:encoded>

