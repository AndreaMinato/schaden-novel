---
title: Capitolo 170 - Pagoda dello Stregone
pubDate: 2025-10-16T07:28:18.446Z
tags:
    - mw
---


<em><strong>CAPITOLO SPONSORIZZATO</strong>, ringraziamo Rebellion93 :)
-Schadenfreude</em>


"È il tuo turno." Disse Na Yi mentre si girava a guardare l'uomo con la faccia da scimmia, che disse:"Dato che metterai il Parassita Spaccacuore Simbiotico e in me, tua sorella dovrebbe venire con noi. Altrimenti rimarrà sola. Con la sua coltivazione al Terzo Stadio della Trasformazione del Corpo non sarà facile per lei attraversare la giungla, non voglio che venga divorata da qualche bestia feroce e che io muoia senza motivo.


Na Yi rimase in silenzio per un momento. L'uomo aveva ragione. Se avesse lasciato qui sua sorella, allora avrebbe incontrato qualche pericolo, ma se l'avesse tenuta accanto a sé, allora temeva che questi due avrebbero giocato qualche sporco trucco.


"Che ne dici, ci sarà già un insetto velenoso nel mio corpo, non dovrai preoccupartene. Se credi che stiamo per avvantaggiarci di te, allora la tua sorellina si suiciderà e dovrò morire con lei!"


"Va bene." Accettò Na yi. Mise il Parassita Spaccacuore Simbiotico sull'uomo con la faccia da scimmia, che non sembrava particolarmente impaurito. Pareva piuttosto contento di lasciare che il Parassita mordesse la sua pelle ed entrasse nei suoi vasi sanguigni.


"Beh, come entriamo?"


Na Yi disse:"Quando la luna sorgerà, aprirò le porte della Terra Sacra."


Era già giunto il crepuscolo quando erano arrivati alla rupe. Il sole tramontò velocemente e una luna brillante apparve nel cielo notturno.


La luce lunare si spargeva sulle mura rocciose, facendole brillare debolmente. Na Yi si fermò vicino alla rupe, si prostrò e incrociò le braccia al petto, sembrava che stesse pregando.


In seguito apparve uno spettacolo incredibile.


La luce della luna stessa sembrò diventare tangibile ed un'enorme porta d'argento emerse dalle mura delle rupe. Le luci brillanti vorticarono attorno alla porta; era come un miracolo delle leggende.


L'uomo con la faccia da scimmia e il tizio pelato fissarono storditi lo spettacolo, mentre Na Shui si inginocchiò e pregò con riverenza.


Lin Ming rimase a guardare da lato, ma capì cos'era. In realtà questa porta di luce era una formazione di trasmissione.


Era localizzata sotto questa rupe. Una normale formazione utilizzava pietre di vera essenza, ma questa funzionava grazie alla luce della luna. Era meravigliosa.


Ma al momento non aveva alcun interesse nello studiare la formazione delle streghe. Era curioso di quale sorta di antico potere ci fosse nella Terra Sacra dello Stregone.


Nonostante il suo approccio potesse sembrare un po' crudele, una volta che avesse salvato le due sorelle, si sarebbe sdebitato.


La porta di luce si aprì e un buco blu apparì dal nulla. L'uomo con la faccia da scimmia fece un cenno per dire a Na Yi di entrare per prima.


La ragazza entrò direttamente, seguita dall'uomo pelato, Na Shui, Lin Ming e alla fine il tizio con la faccia da scimmia.


Lo scenario attorno a loro cambiò all'improvviso. Lin Ming si trovò in un corridoio poco illuminato.


I corridoi attorno erano composti da mura fatte di mattoni di pietra. Le pareti erano ricoperte di bellissimi affreschi raffinati e murali che raffiguravano ogni sorta di evento che riguardava demoni e dei, stregoneria, volti demoniaci dalle lunghe zanne, strani strumenti, cerimonie sconosciute e bestie mitologiche di ogni genere. C'era un'atmosfera antica e mistica nell'aria.


Ogni dieci piedi c'era una lampada illuminata e la fonte di luce di queste lampade erano delle enormi perle che emettevano un bagliore.


"Tesoro!" Gli occhi dell'uomo pelato si illuminarono di avidità. Mosse la mano per cercare di raccogliere queste perle luminose.


"Non muoverti!" Tuonò l'uomo con la faccia da scimmia:"Secondo fratello, sei davvero stupido!
Questa è la Terra Sacra dello Stregone! Senza dubbio ci sono innumerevoli labirinti e trappole. Se sarai imprudente, allora morirò insieme a te! D'ora in poi, ogni passo che faremo seguirà precisamente quello di Na Yi!


Il tizio con la faccia da scimmia si girò verso la ragazza e disse:"Ti consiglio di non fare scherzi qui. Se noi avremo qualche incidente, allora voi due ci seguirete all'inferno!"


Na Yi non rispose, continuò soltanto ad avanzare. I due uomini seguirono ogni passo, se ci fosse stato qualche incidente, Na Shui non sarebbe potuta scappare.


Anche Lin Ming seguì ogni passo di Na Yi. Allo stesso tempo sondò i dintorni con la sua forza dell'anima per capire se ci fossero dei pericoli.


L'uomo con la faccia da scimmia ricoprì le suole delle sue scarpe con una resina speciale. Era un colorante naturale. Ad ogni passo lasciava un'impronta e ogni volta che la consumava l'avrebbe pazientemente riapplicata.


Così mentre camminavano lasciò dietro una serie di impronte.


Vedendo questo, Lin Ming si agitò:"Sta lasciando delle impronte così sa da dove è venuto. È davvero un quarantenne che è riuscito a sopravvivere nella Landa Selvaggia del Sud per così tanti anni, è piuttosto attento e meticoloso. Se non fosse stato per la mia età e la mia coltivazione non mi avrebbe portato così facilmente e non avrebbe pensato che fossi qualcuno che poteva gestire."


La coltivazione di Lin Ming era uno stadio e mezzo inferiore a quella dell'uomo con la faccia da scimmia e c'era anche il suo compagno. Secondo lui perfino un genio formidabile non avrebbe potuto resistere.


Mentre continuavano a camminare, non incontrarono alcun pericolo. Questo corridoio era sorprendentemente lungo; il gruppo aveva già viaggiato per mezz'ora prima che vedessero un cancello di pietra.


Il cancello era alto 50 piedi ed era ricoperto di scritte in Sanscrito. Al centro di tutte queste parole c'era l'immagine di un gigantesco occhio. La forma dell'occhio era molto semplice ma, per qualche motivo sconosciuto, guardarlo faceva sentire per un momento come se ci si stesse perdendo, come se l'anima venisse risucchiata dall'occhio. Le scritte sul contorno sembravano muoversi come dei vermi che si attorcigliavano. Eppure guardando con attenzione, non si muovevano affatto.


Questa sensazione era davvero bizzarra. Era anche incredibilmente inquietante.


L'uomo pelato aveva strabuzzato gli occhi e sembrava stordito. L'uomo con la faccia da scimmia aveva la fronte ricoperta di sudore e distolse velocemente lo sguardo.


Na Yi si inginocchiò di fronte al cancello e pregò. Alla fine si alzò e disse:"Questo è il cancello. Per aprire la formazione c'è bisogno che tre praticanti di arti marziali ad uno stadio uguale o superiore all'Alterazione dei Muscoli riversino la loro vera essenza per attivarlo."


"La formazione è lì." Puntò con un dito Na Yi. Il posto che aveva indicato era un altare triangolare. Al centro di esso c'era una sfera nera, anch'essa aveva la forma di un gigantesco occhio.


"Dopo che la porta si apre, potrete entrare nella Pagoda dello Stregone. La Pagoda dello Stregone ha sette livelli. Il primo piano è il Regno degli Inferi, il secondo è Fantasmi Affamati, il terzo è Animali, il quarto è lo Schiavo della Strega, il quinto è Mortali, il sesto è l'Emissario Celeste e il settimo è il Mondo dello Stregone."


"Più arrivi ad un livello più alto e più potere dello Stregone otterrai. Per quanto riguarda che piano raggiungerete, dipenderà dalla volontà dello Stregone."


Sentendo le parole di Na Yi, l'uomo con la faccia da scimmia si entusiasmò.


Pagoda dello Stregone! Questa era la Terra Sacra che lo Stregone aveva donato ai suoi prescelti!


Quando una strega raggiungeva i sedici anni, aveva il permesso di entrare nella Pagoda per ereditare i poteri dello stregone.


La difficoltà dei sette piani diventava più terrificante ogni volta che si saliva di livello.


Solo superare il terzo livello era sufficiente a far diventare eroi nella Landa Selvaggia del Sud. Se uno fosse stato capace di ottenere il potere del quinto o del sesto livello per un colpo di fortuna o con la propria forza, allora avrebbe potuto guardare dall'alto in basso tutta la Terra Desolata!


Per quanto riguarda il leggendario settimo livello, era ancora un mistero. Delle innumerevoli tribù tra le 100.000 montagne della Landa Selvaggia del Sud, non c'era mai stato nessuno capace di ottenere il potere dello Stregone del settimo livello.


"Fratellone, cosa stai aspettando, sbrigati e apri la porta." L'uomo pelato si stava sfregando con avidità le sue mani callose. Non riusciva più ad aspettare. Nella sua mente la Pagoda dello Stregone era piena di bellezze. Ad ogni livello che superava, più donne avrebbe potuto ottenere e più sarebbero stati nobili e gustose.


"Fratello Mo, avremo bisogno del tuo aiuto." Disse sorridendo l'uomo con la faccia da scimmia. 


"Oh, bene." Disse Lin Ming e poi si mosse verso l'altare.


Vedendolo andare al suo posto, l'uomo con la faccia da scimmia rivelò un sorriso rapace. Ai suoi occhi il ragazzo era soltanto una pecora grassa che stava per uccidere. Una volta che lo avesse ammazzato avrebbe ottenuto una grande ricchezza.


Insieme alla forza che avrebbe ottenuto dalla Terra Sacra dello Stregone, avrebbe ottenuto una fama illimitata. Stava per realizzare i suoi sogni. Poteva perfino iniziare una piccola tribù di streghe e diventare una delle leggendarie Regine delle Streghe.


Bellissime donne, autorità, ricchezza, potere, tutte queste cose erano a portata di mano!


Pensando a questo l'uomo con la faccia da scimmia era pieno di gioia.


Comunque, ora che erano arrivati a questo punto, doveva stare attento. Con un solo passo sbagliato avrebbe potuto perdere tutto.


Si girò verso Na Yi e disse:"Tu e tua sorella fate qualche giro per questa stanza."


Dato che avrebbe ucciso Lin Ming dopo, avrebbe avuto bisogno di spazio. Non voleva calpestare delle trappole mentre lo stava inseguendo.


Na Yi disse:"La stanza dello Stregone non ha alcuna trappola. Non userò la vita di mia sorella per giocare."


"Bene, allora ti crederò. Secondo Fratello, Fratello Mo, iniziamo!"


L'uomo con la faccia da scimmia cominciò ad infondere vera essenza nella sfera nera al centro dell'altare.


L'uomo pelato fece la stessa cosa e anche Lin Ming fece circolare lentamente la 'Formula True Primal Chaos'.


Allora una trasmissione di vera essenza da parte di Na Yi risuonò nella sua mente. Disse:"Una volta che la porta si aprirà, non ti lasceranno vivere. A venti piedi di distanza dietro di te c'è un sottile muro di pietra che puoi rompere e attraversare. C'è un passaggio segreto che ti condurrà fuori dalla Terra Sacra dello Stregone. Dopo che la porta si aprirà, approfittati della loro distrazione per rompere immediatamente il muro di pietra. Se sei abbastanza veloce, avrai abbastanza tempo per scappare.
Non sanno se il passaggio segreto ha delle trappole, quindi probabilmente non ti inseguiranno."


Lin Ming rimase un po' sorpreso. Si volse verso Na Yi. Non aveva pensato che gli avrebbe indicato un'uscita.


Questa Na Yi poteva sembrare indifferente, ma in realtà era molto buona e gentile. Se non l'avesse salvata dopo essere arrivato nella Terra Sacra dello Stregone, allora sarebbe stato davvero un uomo spregevole.


Lin Ming disse:"Grazie. Anche io sono un po' preoccupato per la Signorina Na Yi. Anche con il parassita, avranno comunque qualche modo per aggirare l'ostacolo..."


Il Parassita Spaccacuore Simbiotico era affidabile; ma c'erano comunque dei modi per evitarne l'interferenza. Ad esempio, finché i due avessero catturato sua sorella e non avessero lasciato che si suicidasse, la stordissero usando droghe o anche la rinchiudessero da qualche parte sigillando la sua vera essenza non avrebbero avuto niente da temere.


Dopotutto nessuno era disposto ad affidare la propria vita in mani altrui, figuriamoci il segreto di questa Terra Sacra dello Stregone che avrebbe facilmente suscitato gelosia. Come potevano i due lasciare che le sorelle sopravvivessero?


La voce di Na Yi diventò fredda:"Non devi preoccupartene."
                                


                                



