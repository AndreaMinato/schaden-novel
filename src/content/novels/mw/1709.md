---
title: Capitolo 1709 – Uccidere e Sigillarli tutti
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo sponsorizzato, ringraziamo Mattia!
3 capitoli in coda (Mattia), 0/5
-Schadenfreude</em>


La luce di lancia nera trafisse il vuoto. Coperto di scaglie nere, Lin Ming sembrava un dio della morte assassino!


Per quanto riguardava Hongyan, aveva già esaurito le forze. Non poteva più opporsi.


Hongyan ruggì e menò un fendente di sciabola verso Lin Ming. Ignorando ogni conseguenza, bruciò la sua essenza di sangue una terza volta!


Tuttavia, visto che aveva usato questa mossa troppe volte, ormai aveva ottenuto una quantità estremamente limitata di forza.


"Lin Ming, se mi ucciderai, prima o poi farai la mia stessa fine! Prima o poi il sovrano divino della mia Unione Celeste scoprirà cos'hai fatto e ti strapperò il midollo e raffinerà la tua anima! La tua famiglia, i tuoi amici, le tue donne, tutti i tuoi cari saranno uccisi!"


Hongyan lo maledisse.


"Sono queste le tue ultime parole? Quanto sono inutili." Lin Ming non perse nemmeno tempo con lui. Lo spazio primordiale calò e tutte le grida di Hongyan furono sigillate nel campo di forza, senza potersi trasmettere nell'ambiente attorno.


"Formazione demoniaca del massacro!"


Hongyan sparse del sangue sulla sciabola. Quando l'arma lo assorbì, divenne ancora più rossa ed iniziò ad emettere un ronzio assordante.


Tuttavia, non importava quanto ci provasse, non importava che metodi avesse a disposizione, era impossibile per lui sfuggire alla morte.


Lin Ming si concentrò. Sulla lancia nera, una forza terrificante iniziò a radunarsi, condensandosi e vorticando mentre si trasformava in un buco nero.


Oscurità Eterna!


Lo spazio si distorse. La luce di sciabola di Hongyan fu lacerata dall'enorme forza gravitazionale del buco nero e anche l'essenza astrale protettiva si frantumò. Un momento dopo, la lancia di Lin Ming trafisse il cuore di Hongyan.


<em>Hum hum hum!</em>


La Ruota Karmica delle Miriadi di Demoni si abbatté sul nemico e sigillò l'anima di Hongyan.


Così il saggio e il principe ereditario, due grandi talenti, erano stati uccisi da Lin Ming.


Dopo essersi occupato dei due, Lin Ming sollevò la lancia e si mosse verso il duca Haoyue. In quel momento, visto che era stato travolto dalle onde d'urto esplosive, il duca Haoyue era ricoperto di sangue e il suo viso era pallido.


Accanto a lui, il guerriero con l'armatura argentata era già privo di sensi e aveva perso ogni forza combattiva, presto sarebbe morto a causa delle sue ferite.


Quando il duca Haoyue guardò Lin Ming, le sue labbra tremarono. Di fronte ad una morte imminente, la paura di un coltivatore poteva superare perfino quella di un mortale.


Dopotutto un praticante di arti marziali avrebbe fatto una vita molto più splendida e meravigliosa di quella di un mortale. La sensazione di avere il mondo sotto controllo, di essere superiore ad ogni altra creatura mortale, avrebbe inebriato chiunque.


Il duca Haoyue aveva una posizione onorevole, ricchezze, prestigio e così tanti altri privilegi da non avere abbastanza tempo per goderseli. Voleva diventare un Empireo e ricevere la venerazione di biliardi di creature, tutte che si prostravano davanti a lui. Per qualcuno come lui, morire in questa terra maledetta era una delle conseguenze più terrificanti possibile.


"Lin Ming... non uccidermi." Il duca Haoyue si strinse il petto, la sua voce era tremante. Il sangue colava costantemente dagli angoli della sua bocca. L'esplosione delle incarnazioni aveva danneggiato la sua fonte vitale, causandogli gravi ferite da cui avrebbe avuto grandi difficoltà a riprendersi.


"So molte informazioni di diversi rari tesori. Inoltre ho anche nascosto molti tesori nelle vicinanze. Posso darteli tutti! Se non mi credi, puoi porre uno schiavo del sigillo su di me e controllare i miei pensieri. Posso..." Quando il duca Haoyue vide l'intento omicida sempre più acceso negli occhi di Lin Ming, fu colto dal panico e perse il senno.


"Vuoi che impianti un sigillo dello schiavo in te?" Lin Ming sorrise. Quando il duca Haoyue lo aveva attaccato, aveva usato una variazione di un sigillo dello schiavo per cercare di paralizzarlo momentaneamente. Sfortunatamente per lui, il suo tentativo era fallito.


Lin Ming continuò: "Mi dispiace, ma non ho bisogno delle cose che hai menzionato. Voglio solo che tu muoia."


"A-a-a-aspetta!" Disse il duca Haoyue, impallidendo ulteriormente. In quel momento però Lin Ming aveva già attaccato.


<em>Woosh!</em>


Quando attaccò, le leggi dello spazio si strinsero attorno al duca Haoyue, impedendogli di continuare le sue futili lotte.


"Ahhh!"


Gli occhi del duca Haoyue divennero rossi. Lin Ming gli trapassò il cuore con la lancia.


Lo sguardo dello spirita divenne subito vacuo. Guardò Lin Ming con incredulità. Sollevò le mani per stringere l'asta della lancia, tremante.


"Lin Ming... verrà un giorno... in cui le tue ossa verranno ridotte in cenere..." Balbettò il duca Haoyue. Il suo sguardo era pieno d'odio. Ogni volta che parlava, del sangue sarebbe schizzato dalla sua gola.


Lin Ming posò il piede destro sul suo petto e premette, estraendo la lancia dalla ferita. Una fontana di sangue schizzò a tre piedi d'altezza per poi ricadere giù.


"Vuoi maledirmi ancora prima di morire? Ho ucciso innumerevoli persone e se le maledizioni fossero davvero utili, temo che ormai sarei morto oltre diecimila volte..."


Mentre parlava, Lin Ming tagliò la gola del duca Haoyue.


Il collo dello spirita si piegò e morì sul posto, pieno di rimpianto e insoddisfazione.


<em>Whorl whorl whorl!</em>


La Ruota Karmica delle Miriadi di Demoni girò. Anche l'anima del duca Haoyue fu imprigionata.


Così Lin Ming si sbarazzò di tutti i suoi nemici.


In quel momento il campo di forza delle Miriadi di Demoni si era già dissipato. Lin Ming mosse le dita, sparando piccole sfere di fuoco che ridussero in cenere i quattro cadaveri.


Poi prese tutti i loro anelli spaziali.


Dopo un breve esame, scoprì un'enorme quantità di pillole, tavolette con metodi di coltivazione, strumenti magici e così via.


C'erano solo tre tesori spirituali da Empireo. Il principe ereditario, il duca Haoyue e Hongyan ne possedevano uno ciascuno. In quanto grandi discepoli di organizzazioni di Vere Divinità, non era strano che il principe ereditario e Hongyan possedessero un tesoro spirituale da Empireo.


Per quanto riguardava il duca Haoyue, era il tesoro che aveva comprato all'asta delle Rune Divine con i 2 miliardi di punti, era l'antica lancia senza nome.


Allora Lin Ming aveva offerto un prezzo più alto apposta per spingere il duca Haoyue a spendere ancora di più. Di conseguenza il duca Haoyue aveva dovuto consumare molte delle sue ricchezze per comprare questa lancia. E ora, dopo così tanti anni, questa lancia era caduta nelle sue mani. A volte la vita poteva essere davvero ironica.


Naturalmente Lin Ming non si disturbò nemmeno a guardare troppo a lungo quest'arma. Ciò che desiderava ora era la lancia del Drago Nero.


A parte i tesori da Empireo, c'erano anche molte tavolette di giada con dei metodi di coltivazione e tesori spirituali ordinari. Lin Ming non era troppo interessato a questi oggetti. Anche se il regno divino dell'Unione Celeste e quello del Vuto Divino naturalmente possedevano potenze trascendenti al picco del loro livello o anche tecniche al livello di Vere Divinità, era impossibile che queste tecniche finissero nelle mani di discepoli della giovane generazione. Per quanto riguardava il duca Haoyue e le tavolette di giada del guerriero con l'armatura argentata, erano di qualità di gran lunga inferiore. Semplicemente, nessuno dei loro averi era troppo allettante per Lin Ming.


Dopo aver fatto un inventario degli anelli spaziali, Lin Ming rimase considerevolmente deluso dagli oggetti di Hongyan. Aveva solo un po' di pillole dell'energia del sangue preziose che attirarono l'attenzione di Lin Ming, insieme ad alcune pietre di sangue, un tipo di cristallo simile alle giade dei nove soli. Hongyan in realtà era estremamente ricco, ma questa ricchezza era sotto forma di punti contributo nel suo regno. Naturalmente non sarebbero stati affatto utili per Lin Ming.


Gli oggetti del principe ereditario del Vuoto Divino invece diedero una piacevole sorpresa a Lin Ming.


Dopo aver ucciso il principe ereditario, Lin Ming estrasse anche un oggetto dal suo mondo interno, un parabraccio grigio. Dopo averlo esaminato, scoprì che era un tesoro spaziale. Anche se non era al livello di un Empireo, non era troppo lontano da questo grado. E in questo artefatto c'era un'enorme quantità di rari e preziosi materiali, insieme ad una pila di cristalli spirituali.


I cristalli spirituali erano le pietre d'energia degli spirita, l'equivalente delle giade dei nove soli dell'umanità. Dopo un conto veloce, Lin Ming scoprì che il principe ereditario del Vuoto Divino aveva più di 2000 cristalli spirituali nel parabraccio.


Con tutti questi rari e preziosi materiali, le ricchezze del principe ereditario lasciarono sbigottito Lin Ming.


Forse perfino un Empireo povero poteva non essere ricco quanto lui.


"Questo principe ereditario del Vuoto Divino probabilmente ha scoperto qualche deposito di un qualche Empireo morto, altrimenti non sarebbe potuto essere così ricco."


Dedusse velocemente Lin Ming. Non era strano per una persona come il principe ereditario avere un'occasione fortunata del genere.


Anche così, quell'occasione fortunata era finita per essere di beneficio per Lin Ming. Aveva consumato fin troppe giade dei nove soli nella Strada Asura e ora, con questo aiuto in più, sarebbe ritornato assurdamente ricco.


Lin Ming ripose il parabraccio nel suo mondo interno. Dopo aver finito tutto questo, non andò a prendere la lancia del Drago Nero. Invece rifletté per un momento e poi tirò fuori di nuovo la Ruota Karmica delle Miriadi di Demoni.


Vista l'enorme quantità di energia demoniaca che aveva assorbito, era quasi in uno stato di saturazione. La superficie della ruota brillava di una luce nera spettrale, stordendo chiunque la guardasse.


Lin Ming iniziò a muovere le dita, formando centinaia di sigilli. L'energia nera iniziò a fuoriuscire dalla Ruota Karmica, questo era il drago nero che Lin Ming aveva sigillato.


Questa energia nera si agitò, come se volesse fondersi insieme. Ma ogni volta che ci provava, veniva dispersa dai sigilli delle leggi rilasciati da Lin Ming.


"Smettila di lottare. Il tuo corpo è stato già disperso e il tuo spirito primordiale è sigillato. Sei finito." Disse piano Lin Ming.


"Moccioso, sei davvero spietato!" Intento omicida iniziò a diffondersi dall'energia nera. Ma poi questi pensieri assassini divennero una risata. "Credi di poter ottenere la lancia del Drago Nero perché mi hai sigillato? Continua a sognare! Uccidimi se ne hai il coraggio, ma se lo farai, allora non potrai mai ottenere la lancia del Drago Nero, ahahah!"
                                


                                



