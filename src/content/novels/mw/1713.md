---
title: Capitolo 1713 – Scalare l'Altare di Sigillo Divino
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo regolare,
10 capitoli in coda (Paolo), 0/5
-Schadenfreude</em>


Le 33 piattaforme di pietra risuonavano ognuna con l'altra, come delle corde in armonia. Innumerevoli rune brillavano e si intrecciavano insieme, estendendosi all'infinito, emettendo una pressione terrificante.


In confronto a questo enorme altare del Sigillo Divino, la montagna più grande del quarto piano sembrava una pietruzza.


Pareva che ogni gradino di questo altare fosse un antico mondo a sé.


Tuttavia, ciò che scioccò di più Lin Ming fu che poteva percepire dei fantasmi ad ogni passo. L'aura delle leggi di questi spettri erano diverse, ma si fondevano alla perfezione con le leggi del Grande Dao di queste piattaforme di pietra, perfettamente in armonia.


Al picco dell'altare, l'enorme fenditura spaziale rilasciava sconfinati raggi di energia e scariche di fulmini. I bagliori portavano una forza terrificante capace di lacerare lo spazio ed espandersi in lontananza.


Enormi tornado erano emersi dall'abisso nero come la pece che era stato scavato nella terra. I praticanti di arti marziali attorno avevano difficoltà a rimanere in equilibrio.


"Altare del Sigillo Divino... È davvero l'Altare del Sigillo Divino..."


Lin Ming poteva già confermare che ogni gradino conteneva leggi diverse. Si poteva dire che in questo vasto universo, solo il Maestro della Strada Asura ne era capace.


Ma che dire dell'Altare del Sigillo Divino dell'Empireo Sigillo Divino?


Che... l'Empireo del Sigillo Divino fosse stata una delle reincarnazioni del Maestro della Strada Asura?


Ipotizzò Lin Ming. Il Maestro della Strada Asura si era reincarnato 33 volte. Una vita da Empireo, una da Divinità. Secondo la prefazione del Sutra Asura, il maestro aveva impiegato 100 milioni di anni durante ogni reincarnazione per diventare una Vera Divinità. Dopodiché aveva fuso tutte e 33 le reincarnazioni e aveva superato i limiti di una Vera Divinità.


Se era così, allora era improbabile che l'Empireo Sigillo Divino fosse stato una delle sue reincarnazioni. Il Maestro della Strada Asura era vissuto 10 miliardi di anni fa. 10 miliardi di anni fa... era un'epoca dove le antiche razze popolavano l'universo, ognuna di esse lottava per la supremazia. Allora, il Maestro della Strada Asura doveva aver già sperimentato le 33 reincarnazioni e aver creato la Strada Asura.


Per quanto riguardava l'Empireo Sigillo Divino, era esistito solo 3,6 miliardi di anni fa. Durante quell'era, le tre razze dell'umanità, dei saggi e degli spirita avevano governato i 33 Cieli. La differenza di tempo era troppo netta.


Inoltre la storia dell'Empireo Sigillo Divino era stata tragica. Sembrava che fosse perito a causa della calamità umana. Se fosse stato davvero la reincarnazione del Maestro della Strada Asura, allora forse non sarebbe morto salvando l'umanità.


Anche il suo altare del Sigillo Divino era stato distrutto probabilmente. Il motivo per cui l'Empireo Vasto Universo era riuscito a crearne un'imitazione, era perché aveva ottenuto un frammento dell'originale. Altrimenti Lin Ming non avrebbe visto il fantasma dell'Empireo Sigillo Divino dopo aver scalato i 33 gradini dell'altare.


Pensando a questo, Lin Ming fece un'ipotesi. 3,6 miliardi di anni fa, anche l'Empireo Sigillo Divino doveva aver partecipato alla prova finale e aveva visto la stessa scena all'entrata del quinto piano. Dopo aver scalato i 33 gradini, l'Empireo Sigillo Divino aveva contato su queste ispirazioni per creare il suo altare.


Dopodiché l'altare del Sigillo Divino era diventato una delle sue armi magiche che l'avevano accompagnato per tutta la vita.


Lin Ming aveva difficoltà a mantenere la calma. Non avrebbe mai pensato che 3,6 miliardi di anni fa anche l'Empireo Sigillo Divino aveva scalato questo antico altare.


Lin Ming fece un respiro profondo e si girò verso l'Imperatrice Spirituale Sheng Mei. Vide solo che stava fissando l'altare, i suoi occhi stavano brillando e sembrava avere difficoltà a mantenere la calma. Dalla sua espressione, chiaramente era la prima volta che vedeva l'altare.


Le difficoltà della prova finale cambiavano sempre. Durante la prova precedente, probabilmente l'Imperatrice Spirituale Sheng Mei aveva dovuto affrontare qualcosa di diverso.


"Che grandi gradini di pietra! Dovremmo scalarli?"


Molti coltivatori rimasero senza parole mentre fissavano l'enorme Altare del Sigillo Divino.


"Sembra di sì. È impossibile raggiungere il quinto piano volando. Dovremo scalarlo e non sembra facile da scalare."


"Eheh, ogni prova da qui in avanti sarà molto più dura. Affrettiamoci e saliamo più che possiamo!"


Molti praticanti di arti marziali si scambiarono delle occhiate, facendosi coraggio. Per molti di loro non era stato facile arrivare fin qui. E il quinto piano indubbiamente sarebbe stato molto più arduo del precedente!


A meno che non ci fosse qualche grande imprevisto, probabilmente si sarebbero fermati qui.


"Andiamo!"


Per un po', numerosi sfidanti sfrecciarono verso l'altare, iniziando a salire!


Il terreno sotto i loro piedi si spaccò per il contraccolpo. Usando ogni sorta di tecnica segreta, erano come pesci che nuotavano verso la porta del drago, precipitandosi verso la cima dell'altare!


Sotto la fenditura che conduceva al quinto piano, si poteva ancora volare per circa mille piedi, ma più si andava avanti e più sarebbe stata maggiore la pressione.


Molti praticanti di arti marziali arrivarono a circa mille piedi e non riuscirono più a sopportare la pressione terrificante. Caddero sulle mura dell'Altare del Sigillo Divino e furono costretti ad afferrare le dure rupi di pietra. Poi, stringendosi alle sporgenze, continuarono a salire.


Più e più volte, questi sfidanti sarebbero balzati per centinaia di piedi alla volta; erano considerevolmente veloci.


Sotto l'altare del Sigillo Divino, Lin Ming rimase a guardare con la coda dell'occhio. Presto scoprì che la pressione che ricadeva dall'altare influenzava le persone in modi diversi. I praticanti di arti marziali con una coltivazione superiore dovevano affrontare una soppressione molto più intensa rispetto a quelli dalla coltivazione inferiore.


"Maggiore è la coltivazione, maggiore sarà la pressione?"


Non fu solo Lin Ming a scoprirlo, ma anche molti altri sfidanti. La pressione che proveniva dal cielo seguiva alcune strane Leggi. Maggiore fosse stato il livello della propria coltivazione, maggiore sarebbe stata la forza repulsiva. Così i praticanti di arti marziali di livello superiore non avrebbero avuto nessun vantaggio qui.


Se una persona avesse avuto una coltivazione elevata, ma fosse stato carente sotto ogni altro aspetto, avrebbe davvero sofferto durante la scalata.


In altre parole, l'Altare del Sigillo Divino metteva alla prova le fondamenta di un coltivatore.


"Interessante... la difficoltà della Porta delle Leggi dipendeva dalla mia età scheletrica, ma quella di questo altare è correlata alla mia coltivazione. Quando sono arrivato ad un passo dallo stadio di Sacro Lord, ha reso più difficile scalare questo altare..."


Questa prova avrebbe usato innumerevoli metodi per mettere alla prova uno sfidante. Il loro talento, la loro forza, le loro fondamenta, comprensione delle leggi, ogni sorta di qualità veniva messa alla prova più e più volte.


Lin Ming pensò immediatamente a tutto questo e iniziò a non vedere l'ora di raggiungere gli ultimi piani. Ma non iniziò a salire, era preoccupato.


Era passato così tanto tempo, eppure non aveva ancora visto traccia di Xiao Moxian.


Anche se Lin Ming pensava che fosse impossibile che avesse incontrato qualche calamità nel quarto piano visto la sua forza e il suo destino, le emozioni non avevano razionalità. Aveva difficoltà a mantenere la calma visto che non aveva visto Xiao Moxian, Mu Lingyun e gli altri.


Sheng Mei invece non si mosse. Fluttuò a 100 piedi d'altezza in più nell'aria, i suoi abiti blu svolazzavano attorno, il suo sguardo era luminoso come una luna e i suoi capelli neri erano morbidi come la neve.


C'era un uomo dietro di lei. Aveva il tronco esposto e il suo petto era coperto da strani e misteriosi tatuaggi. I suoi muscoli erano grossi e scolpiti, emetteva un'aura davvero mascolina, ma magnifica.


Quando Sheng Mei aveva chiesto tre posti all'Imperatore Spirituale del Vuoto Divino, i due posti in più erano per i suoi seguaci.


Quest'uomo era uno di loro. Per tutto questo tempo aveva continuato a mantenere un basso profilo, senza rivelare nulla di sé. Nemmeno Lin Ming era riuscito a capire quanto fosse forte.


"Signora Imperatrice Spirituale, questo piano sembra svantaggioso per noi..." L'uomo tatuato guardò l'altare del Sigillo Divino, accigliato.


Sheng Mei scosse lievemente la testa: "Non lo è. È una prova imparziale, non considera l'età, solo le fondamenta della coltivazione. Da qui in avanti, affronteremo difficoltà senza discriminazioni. La coltivazione non porterà nessun vantaggio, ma... non ho mai avuto bisogno di vantaggi fin dall'inizio."


Disse con sicurezza Sheng Mei.


Le fasi imparziali erano le prove più elementari. In questi casi gli sfidanti avrebbero ottenuto risultati molto diversi gli uni dagli altri e tutti sarebbero partiti tutti dallo stesso punto.


La Porta delle Leggi era simile e così lo era l'altare del Sigillo Divino.


Anche il quinto piano della prova finale avrebbe avuto le stesse caratteristiche.


Sheng Mei si era già preparata mentalmente a queste difficoltà.


"Cicatrice di Drago, andiamo."


Disse Sheng Mei mentre volava verso l'Altare del Sigillo Divino. Dietro di lei, l'uomo forzuto la seguì da vicino.


Mentre volava nel cielo, a causa della sua coltivazione troppo elevata, doveva sopportare una pressione molto più grande. Mentre la sua vera essenza si scontrava con forza con la pressione delle leggi, la frizione emise una divina luce abbagliante!


<em>Chi chi chi!</em>


Sotto l'impatto di questa luce divina, gli strati di cristalli di ghiaccio che fluttuavano attorno a Sheng Mei iniziarono a rompersi, congelando il vuoto!


Lo slancio con cui Sheng Mei scalava l'altare era impareggiabile in confronto agli altri.


Per un po', molti sfidanti rallentarono il passo per osservarla, i loro occhi erano pieni di ammirazione e timore reverenziale.


Anche sotto una pressione superiore a quella di tutti gli altri, Sheng Mei era riuscita a salire con una velocità fulminea, molto più rapida rispetto al resto dei coltivatori!
                                


                                



