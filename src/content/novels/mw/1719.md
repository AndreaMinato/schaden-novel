---
title: Capitolo 1719 – Mietere Anime
pubDate: 2025-12-15T08:37:10.430Z
tags:
    - mw
---


Capitolo sponsorizzato, ringraziamo Paolo!
6 capitoli in coda (Paolo), 0/5
-Schadenfreude


"Attacchiamo!"


Qualcuno gridò.


Le persone arrivate nel quinto piano erano i geni più eccellenti della loro generazione. Erano tutti talenti orgogliosi delle loro rispettive razze e potevano valutare con accuratezza la situazione.


Ora che gli scheletri dorati erano stati indeboliti dal dominio gelido rilasciato da Sheng Mei, era indubbiamente l'occasione migliore per distruggerli tutti.


Un giovane spirita vestito di viola attaccò per primo. In un istante, innumerevoli luci bianche uscirono dalla sua carne, come delle scie di seta che squarciavano lo spazio. Questi fili emettevano brillanti onde bianche che sibilavano nell'aria, sorvolando le teste di tutti a gran velocità.


Alcuni di questi bagliori impattarono sui corpi duri come il metallo degli scheletri dorati. Risuonò un potente clangore, ma i mostri non erano rimasti affatto feriti. Questo potere difensivo sbalorditivo confermava gli avvertimenti di Sheng Mei.


Ma alcune delle luci bianche impattarono sulle orbite degli scheletri dorati.


Finché avessero colpito le cavità dei teschi, le fiamme spettrali avrebbero crepitato e si sarebbero spente lentamente.


Diversi scheletri dorati che si erano appena alzati rimasero congelati sul posto... senza il supporto della forza spirituale, iniziarono a crollare come degli edifici di mattoni che collassavano.


Tra la folla, l'aura di Cicatrice di Drago eruttò. Delle scaglie bianche come la neve apparirono sul suo corpo e un'energia primaria ribollente si agitò nell'ambiente attorno, sbalordendo tutti.


Scattò con forza, era così veloce che la frizione dell'aria creò delle fiamme bianche. Onde d'urto terrificanti si estesero attorno a lui mentre faceva balzi di cento piedi nell'aria e si avventava sui nemici. Una scarica elettrica sembrò passare per le sue braccia mentre spaccava le orbite di uno degli scheletri dorati.


C'era anche un ottimo talento della razza dei saggi. Contando sul talento del suo fisico, sferrò un pugno verso uno degli scheletri. All'inizio questo colpo era capace di distruggere montagne e fiumi, ma quando colpì il mostro, riuscì solo a farlo sprofondare nella terra ed era rimasto ferito.


Quando lo scheletro dorato ritornò a strisciare fuori dal terreno, il genio della razza dei saggi aveva finalmente imparato la lezione. Cominciò a mirare verso i fuochi spettrali delle orbite del teschio...


Era una guerra totale. Tutti lottavano con spirito combattivo!


"Ahahahah! Grandioso!"


"Questi scheletri dorati sono troppo deboli! Ci vuole solo una mossa per ucciderli!"


In quel momento, anche Lin Ming e Xiao Moxian attaccarono. Lin Ming lanciava luci di lancia con le dita, spegnendo facilmente i fuochi spirituali degli scheletri dorati.


Per quanto riguardava Xiao Moxian, rilasciava masse di fiamme nere sottili quanto rami di salice.


Anche se queste fiamme sembravano piccole, non appena toccavano uno scheletro dorato, si gonfiavano rapidamente. Quando i copriva uno scheletro dorato, i fuochi spirituali nelle loro orbite sarebbero stati distrutti rapidamente.


Anche se questi scheletri dorati avessero avuto una forza combattiva paragonabile ad un Sacro Lord degli stadi intermedi, i loro punti deboli erano troppo ovvi. Furono presi di mira facilmente dagli altri.


Mentre Sheng Mei avanzava lentamente, tutti gli scheletri dorati che erano strisciati fuori dalla terra sabbiosa furono annientati velocemente dai numerosi geni, senza creare problemi per il gruppo.


All'improvviso il mondo sabbioso di fronte a loro scomparì.


Raggi fiammeggianti e contorti iniziarono a scorrere come dei pitoni, emanando un calore sconvolgente che si diffondeva in ogni direzione.


Tra lo sconfinato mare di fuoco, c'era un'enorme massa di fiamme spettrali dalla forza bizzarra, fluttuava verso l'alto e verso il basso come un'isola solitaria.


Ma sopratutto sochilometriva ad una fenice di fuoco.


Questa massa bizzarra di fiamme aveva delle ali abbaglianti e un corpo formato da pura essenza di fuoco. Era alta più di mille metri, sufficiente a mettere in ombra il cielo.


Lo spazio dietro di essa era bruciato completamente dalle fiamme, rivelando solo uno sconfinato abisso d'oscurità.


Ogni tanto, delle piccole scintille sfrecciavano fuori dal suo corpo formando dei grossi buchi, sembrava che qualcuno stesse toccando un pezzo di tessuto con una torcia.


Anche se il gruppo non era ancora vicino alla creatura, potevano sentire una pressione terrificante da quella fenice di fuoco. Era una sensazione sufficiente a fare raggelare le loro anime, avevano il presentimento che avrebbe potuto schiacciarli solo con la sua aura.


Strane rune di fuoco fremevano attorno alla fenice, come strati di stelle.


Mentre le rune tremolavano, scoppiavano e si trasformavano in enormi tornado di fuoco. Le raffiche seminarono distruzione per la terra, bruciandola e lasciando fiumi di fuoco.


Le tempeste spaziali ululavano, vorticando selvaggiamente.


Anche il dominio di ghiaccio che l'Imperatrice Spirituale Sheng Mei stava rilasciando iniziò ad evaporare a causa del potere inimmaginabile delle fiamme.


<em>Hu! Hu! Hu!</em>


Nel mare di fuoco, scoppiavano delle piccole bolle rosse, rivelando degli scheletri dorati.


I fuochi spirituali nelle loro orbite erano molto più potenti di quelli che avevano incontrato finora Lin Ming e gli altri. Luci rosse provenivano dai loro occhi, facendo battere freneticamente il cuore.


Il loro colore era anche più intenso degli ordinari scheletri dorati e l'aura che rilasciavano era molto più terrificante.


Lin Ming si guardò attorno. C'erano circa 4000-5000 scheletri dorati apparsi finora, e sempre di più stavano strisciando lentamente dal mare di fuoco.


"Inferno Immortale!" Sussultò qualcuno, colto dal panico mentre fissava la fenice fatta di puro fuoco.


Come se fosse stata destata da questo grido, l'Inferno Immortale che stava riposando tra le fiamme agitate aprì gli occhi all'improvviso.


Fu come un sole che esplodeva, una supernova...


<em>Bang!</em>


Due terrificanti masse di fuoco iniziarono a sfrecciare verso la persona che aveva appena gridato, pareva che potessero passare attraverso il mondo stesso!


Queste sfere furono incredibilmente veloci. Trafissero direttamente il dominio gelido di Sheng Mei e si lanciarono sull'obiettivo!


Sheng Mei si accigliò. L'attacco dell'Inferno Immortale era troppo rapido, non le aveva dato abbastanza tempo per salvarlo. Inoltre non aveva ancora creato la sua formazione da battaglia, così non avrebbe potuto salvarlo nemmeno se avesse voluto!


Con un lieve crepitio, la carne e il sangue di quella persona iniziarono a ribollire e a bruciare, il suo corpo venne carbonizzato. Con un grido miserabile, perfino il terreno sotto i suoi piedi iniziò a sciogliersi formando magma metallico a causa dell'estremo calore.


<em>Rah!</em>


All'improvviso uno scheletro dorato uscì dal guscio del coltivatore morto. Il suo corpo crepitò e alzò i suoi pugni infuocati precipitandosi contro il gruppo.


Poi una persona partì all'attacco. Era Cicatrice di Drago. Strinse il suo spadone e avanzò. La sua arma pesava quanto una montagna e, in due colpi, spense i fuochi spirituali dello scheletro dorato.


Vedendo il mostro a terra, alcuni sussultarono, incapaci di contenere la tristezza. Solo un momento fa, questa persona aveva combattuto al loro fianco. Doveva essere un genio di qualche antico clan...


Se uno fosse stato ucciso dalle fiamme dell'Inferno Immortale, si sarebbe trasformato in uno scheletro dorato. Anche se l'Imperatrice Spirituale Sheng Mei li aveva già informati al riguardo, vederlo di persona li aveva terrorizzati.


Nel dominio gelido, Sheng Mei mostrò una rara espressione solenne. Il fiocco appeso alla sua vita rivelò brillanti rune enormi. Ogni volta che scintillavano, avrebbero rilasciato un'aura indescrivibile e misteriosa delle leggi del ghiaccio.


L'aura di queste leggi increspò l'aria, diffondendosi nel raggio di 10.000 piedi. Alcune di esse si avvicinarono all'Inferno Immortale.


L'aria gelida si scontrò con le strane fiamme, rilasciando terrificanti fluttuazioni di energia che scoppiarono più e più volte.


Il corpo di Sheng Mei rilasciò una peculiare aura ghiacciata mentre le sue mani delicate si muovevano ripetutamente a mezz'aria. Splendidi fili di essenza d'energia si dispersero attorno, fluttuando come fiocchi di neve.


Poi, intrecciandosi con il potere delle leggi rilasciato dallo strano fiocco, apparirono innumerevoli sigilli mentre Sheng Mei stava creando una formazione raffinata che aveva lei come centro.


In questa formazione, tutti, incluso Lin Ming, sentì il potere del ghiaccio condensarsi attorno ai loro corpi, formando un tipo di armatura.


Anche se l'armatura aveva il potere mistico del ghiaccio, le sue capacità difensive erano estremamente elevate. Le persone che si sentivano soffocate dal calore ardente tornarono alla normalità.


"Questa è la formazione da battaglia del Freddo Estremo che ho creato. La potenza del fuoco dell'Inferno Immortale sarà indebolita di molto in questa formazione. Seguitemi e non lasciate questa formazione!"


La voce di Sheng Mei era profonda e solenne, riecheggiò nei cuori di tutti i presenti.


Il gruppo sentì un brivido per la schiena. Nessuno di loro osò ignorare i suoi ordini, avevano già appreso dall'errore di quel giovane che era stato trasformato in uno scheletro dorato.


L'Inferno Immortale a forma di fenice percepì l'energia gelida nell'aria e ne sembrò stimolato. Le fiamme cominciarono ad inondare il cielo mentre le fiamme a forma di fenice volavano in cerchio. Tutto lo spazio nel raggio di un milione di chilometri si trasformò in un mare di fuoco illimitato e sconfinato.


Enormi catene montuose iniziarono a crepitare e a disintegrarsi. Lingue di fuoco cadevano dal vuoto, trasformando ogni cosa in flussi di lava fusa.


Il mondo era pieno di fuoco e morte, come se fosse sull'orlo dell'apocalisse.


"Osate irritarmi?! Morirete tutti!!"


Esclamò con voce tonante l'Inferno Immortale che sollevò la testa, mostrando uno sguardo pieno di disprezzo.


Poi spiegò le ali. Apparirono delle fiamme cremisi che iniziarono a piovere dall'alto come piccole meteore.


Scatenò una violenta tempesta che si abbatté sul punto dov'era il gruppo.


Allo stesso tempo, sempre più scheletri dorati sfrecciava dal mare di fuoco, tutti si precipitavano verso Lin Ming e gli altri.


Tuttavia, anche se erano estremamente veloci, non appena entrarono nella formazione da battaglia del Freddo Estremo, i loro movimenti rallentarono, come se fossero rimasti impantanati in una palude.


Anche così, questi mostri erano molto più potenti di quelli di prima. Non sarebbe stato affatto facile ucciderli!


Inoltre c'era anche la minaccia dell'Inferno Immortale. Le meteore che rilasciava si abbattevano dal cielo. Anche se questi proiettili infuocati venivano avvolti da strati di ghiaccio e rallentavano il passo quando entravano nella formazione de battaglia, erano davvero ardui da affrontare!


Per un po' gli sfidanti furono coinvolti in una brutale battaglia. Lo scontro con gli scheletri dorati entrò in stallo!


A parte il giovane che era appena morto, non c'erano stati ancora dei feriti. Ma di questo passo, inevitabilmente ci sarebbero state delle perdite. Inoltre l'Inferno Immortale doveva ancora sferrare il suo attacco. Il gruppo invece stava sprecando una grandissima quantità di energia affrontando gli scheletri dorati. Se avessero continuato così, la situazione sarebbe diventata sempre più pericolosa.


Se non avessero potuto supportare questo assedio di scheletri dorati finché l'Inferno Immortale non si fosse trasformato in un uovo, allora avrebbero fallito. Avrebbero anche rischiato di essere annientati!


Sheng Mei ancora non si era mossa. Aveva concentrato tutta la sua attenzione nel mantenere la formazione da battaglia del Freddo Estremo, tenendo alta la guardia nel caso l'Inferno Immortale avesse lanciato il suo attacco fatale!


"Dannazione, ce ne sono un'infinità!"


"Quanti ce ne sono? Potremo mai finire di ucciderli tutti...?"


Molti sfidanti erano in una situazione critica. L'atmosfera prima frivola e felice di quando avevano distrutto i primi scheletri era scomparsa, rimpiazzata da profonda serietà e anche un po' di paura e orrore.


Mentre tutti erano impegnati in duri scontri ravvicinati, alcuni notarono che Lin Ming si era separato dal gruppo ed era avanzato insieme alla ragazza dai capelli neri. Si stavano quasi avvicinando ai confini della formazione da battaglia del Freddo Estremo mentre stavano fluttuando a mezz'aria.


Mistiche rune nere come la pece sfrecciarono dal palmo di Lin Ming.


"Cos'ha intenzione di fare?"


Chiese qualcuno, sorpreso. Ma in quel momento non potevano preoccuparsi di Lin Ming. Erano occupati a salvarsi la vita.


All'improvviso, una luce nera brillò dalle dita di Lin Ming, emanando l'aura della Ruota Karmica delle Miriadi di Demoni. Questo bagliore sfrecciò nell'aria e si espanse rapidamente formando un enorme vortice. Da questo mulinello risuonò ogni sorta di grida tristi ed ululati.


Si potevano scorgere i profili e le ombre di innumerevoli demoni e spettri al suo interno, era uno spettacolo orribile e terrificante.


Quando questo vortice apparì, perfino le persone vicine ebbero la sensazione che potesse risucchiare perfino le loro anime.


Mentre questo mulinello si allargava sempre di più, gli scheletri che si stavano spostando lentamente nella formazione da battaglia si agitarono. Alzarono tutti lo sguardo, i loro fuochi spettrali si rivolgevano verso l'alto con perplessità.


<em>Bang!</em>


L'enorme vortice discese all'improvviso, avvolgendo le centinaia di scheletri dorati. Poi i mostri ruggirono e le strane fiamme nei loro occhi volarono via e furono risucchiate dal vortice nero.


La Ruota Karmica delle Miriadi di Demoni era perfetta per sopprimere fantasmi, spiriti, demoni e anima di coltivatori morti. Evocarla sarebbe stata il metodo migliore per spegnere il fuoco spirituale di questi scheletri dorati!


Il terrificante potere difensivo di questi mostri sarebbe stato inutile di fronte alla Ruota Karmica delle Miriadi di Demoni.


Per un po', le fiamme ardenti furono spente come candele in una tempesta, risucchiate all'impazzata dal vortice nero!


<em>Hu hu hu!</em>


Mentre il fuoco spirituale nelle loro orbite veniva spento, i loro corpi iniziarono a cadere come del legno di scarto, spaccandosi mentre crollava a terra.


In un istante, un enorme tratto di scheletri dorati si era accasciato a terra, come se fossero fili di grano appena mietuti.


Vedendo questa scena, molti si raggelarono. Che sorta di metodo di coltivazione anormale praticava Lin Ming? Era troppo veloce!


"Un leggere risucchio e sono tutti morti. Cos'è quella ruota nera?!"


"Terrificante. Figuriamoci gli scheletri dorati, perfino io ho avuto la sensazione che la ruota avrebbe potuto risucchiare la mia anima!" Disse con trepidazione uno spirita. Un coltivatore di questa razza era particolarmente sensibile quando si parlava di anime.


Gli sfidanti presenti all'inizio pensavano che l'esperienza di coltivazione di Lin Ming fosse limitata e che fosse troppo giovane, e che quindi sarebbe stato in svantaggio in termini di leggi e metodi di coltivazione. Ma non si sarebbero mai immaginati che Lin Ming li avrebbe superati in una sola mossa!


Non era una differenza da poco. Quando ripensarono a come si erano illusi di essere in vantaggio per via della loro età, si resero conto di essere stati fin troppo ingenui.


Visto che la Ruota Karmica delle Miriadi di Demoni di Lin Ming aveva allentato la pressione, il gruppo riuscì a conservare più energia.


Da lontano, Sheng Mei guardò Lin Ming, una strana luce brillava nei suoi occhi. In effetti Lin Ming non l'aveva delusa. Così avrebbe risparmiato più energie per attaccare l'uovo di fenice in cui si sarebbe trasformato l'Inferno Immortale.
                                


                                



