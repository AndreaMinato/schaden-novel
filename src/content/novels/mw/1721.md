---
title: Capitolo 1721 – Vittoria o Sconfitta?
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
4 capitoli in coda (Paolo), 0/5
-Schadenfreude


Sheng Mei cambiò espressione. Pensò subito ad una possibilità.


In un istante, l'Inferno Immortale emanò delle fiamme abbaglianti mentre arrivava di fronte alla formazione da battaglia del Freddo Estremo, veloce come un fulmine.


Questa era la vera fonte d'energia raffinata della fenice di fuoco: era sufficiente a distruggere un pianeta!


Tutti ne furono inorriditi. Alla fine l'Inferno Immortale era arrivato, era stato così rapido che nessuno ebbe il tempo di reagire.


Sconfinato calore combinato con un potere tirannico e soverchiante. La formazione da battaglia del Freddo Estremo tornò a tremare.


Alcune delle rune frantumate crollarono, lasciando che il maestoso potere del fuoco invadesse la barriera.


Ovunque andasse, il potere del fuoco trasformava ogni ostacolo in melma lavica.


Una dopo l'altra, le rune della formazione da battaglia del Freddo Estremo iniziarono a rompersi.


Tutti iniziarono a disperarsi.


Questa formazione da battaglia potenziata non era riuscita a resistere alla forza mistica dell'INferno Immortale, figuriamoci i loro corpi mortali!


In quel momento, le pupille di Sheng Mei iniziarono a vorticare, diventando profonde e cupe come abissi sconfinati. L'immagine di un fiore delle nevi a sei petali apparì nei suoi occhi mentre emettevano una luce fredda; questa era la sua fonte vitale spirituale!


Quando la sua forza spirituale sfrecciò fuori dalla formazione da battaglia del Freddo Estremo, le rune frantumate e la barriera si rigenerò, tornando ancora una volta a brillare con luce abbagliante.


Ogni runa scintillava, emettendo un'aura bianca e fredda. Il potere spirituale scoppiò, accecante. Anche il potere del fuoco nell'aria si congelò e fu spento.


<em>Bang!</em>


La formazione da battaglia del Freddo Estremo si scontrò con l'essenza vitale dell'Inferno Immortale.


Ogni attacco della fenice di fuoco poteva distruggere un pianeta.


Ma non importava quanto fosse feroce, tutti i suoi colpi furono bloccati dalla formazione da battaglia del Freddo Estremo potenziata.


Ogni collisione avrebbe fatto spegnere molte rune. Ma con il supporto di Sheng Mei, altri simboli presero il loro posto, emanando rapidamente la loro luce...


Un'intensa tempesta d'energia si espanse in ogni direzione, lacerando lo spazio e squarciando la terra, distruggendo ogni ostacolo lungo il suo cammino. Era davvero terrificante.


Sotto questo assalto spaventoso, la fronte di Sheng Mei iniziò ad imperlarsi di sudore cristallino.


Era pienamente concentrata. I fiori delle nevi nei suoi occhi divennero blu. Erano pupille simili a quelle di Zanna di Drago, erano metodi diversi che davano risultati ugualmente meravigliosi. Usando un'abilità segreta, la forma delle sue pupille era cambiata, permettendole di sfoderare una forza ancora superiore!


Vedendo le condizioni di Sheng Mei, Lin Ming mostrò un'espressione solenne. Questo Inferno Immortale aveva superato la sua immaginazione. Sheng Mei stava consumando fin troppe energie!


Anche se avessero persistito finché l'Inferno Immortale fosse diventato un uovo, avrebbero comunque dovuto contare su Sheng Mei per l'attacco successivo.


Dopotutto, solo una tecnica del ghiaccio sarebbe stata più efficace contro un uovo di fenice di fuoco.


Per quanto riguardava Lin Ming, i suoi metodi di coltivazione appartenevano agli elementi del fulmine e delle fiamme. Sarebbe stato futile usarli.


Anche Cicatrice di Drago notò le perle di sudore che cadevano dal viso dell'Imperatrice Spirituale. Strinse i pugni, il suo cuore iniziò a battere freneticamente per l'inquietudine.


<em>'La fenice di fuoco non è ancora morta! Come può essere così tenace!'</em> Pensò con amarezza Cicatrice di Drago.


E in quel momento, usando le leggi del Dao Celeste Asura, Lin Ming sentì che l'Inferno Immortale si stava indebolendo rapidamente!


"Mm? L'Inferno Immortale sta morendo..."


Lin Ming mostrò un'espressione contenta. Di questo passo l'Inferno Immortale non sarebbe riuscito ad attaccare più di cinque volte.


Presto anche gli altri scoprirono che la forza dei colpi del nemico si stava indebolendo.


Il corpo della fenice iniziò a spegnersi sempre di più. Le sue fiamme si rimpicciolirono fino a diventare sottili linee di fuoco.


Tuttavia era ancora selvaggia e folle come prima, attaccava la formazione da battaglia del Freddo Estremo fino alla morte!


Mentre l'Inferno Immortale attaccava ancora una volta la grande barriera, l'energia delle fiamme nel suo corpo fu congelata dalla formazione da battaglia del Freddo Estremo, facendolo spegnere rapidamente.


"Sì!"


"Questo Inferno Immortale presto si spegnerà, ahah!"


Disse senza fiato un giovane, pieno di gioia mentre vedeva il fuoco che si stava estinguendo.


Tuttavia, al centro del campo di battaglia, Sheng Mei non aveva ancora detto una parola. Anche pronunciare una sola sillaba avrebbe potuto rilasciare la sua energia, diminuendo la sua forza.


Poi, nell'area in cui l'Inferno Immortale si era appena spento, iniziarono ad avvenire strani cambiamenti tra le fiamme fioche.


Tra il bagliore rosso, iniziarono ad apparire strane linee misteriose del Grande Dao.


<em>Hu hu hu!</em>


Si sollevarono terrificanti ondate di energia. La terra tremò di nuovo. Fenditure allarmanti si diffusero per il terreno come una ragnatela sconfinata e, dal loro interno, si sollevarono delle fiamme ardenti!


Questo fuoco ululò nell'aria, precipitandosi verso l'area in cui l'Inferno Immortale si era appena spento!


<em>Rumble rumble rumble!</em>


Risuonarono terrificanti esplosioni simili a delle supernove! Un calore spaventoso li avvolse. Perfino un pianeta si sarebbe ridotto in lava fusa sotto la sua influenza!


La formazione da battaglia del Freddo Estremo tremò con violenza. Milioni di rune si spensero mentre cercavano di resistere a questa spaventosa tempesta spaziale di fuoco.


E in quel momento, al centro del mare di fiamme, tutta l'energia si stava addensando. Si stava radunando per formare un enorme uovo delle dimensioni di una montagna!


<em>Thump! Thump! Thump!</em>


Forti battiti cardiaci riecheggiarono dallo spesso guscio, come battiti di tamburi, emanando una forza vitale esuberante.


E questi tonfi sembrarono passare attraverso i cuori di tutti i presenti, facendoli entrare in risonanza. Iniziarono a provare una sensazione di disagio inspiegabile.


L'Inferno Immortale stava rinascendo in un bagno di fuoco!


Sheng Mei iniziò a piegare rapidamente le dita mentre scagliava numerose rune di leggi del ghiaccio. Lo strano fiocco avvolto attorno a lei le fluttuò davanti, brillando con luce fredda!


In quel momento, la pelle liscia come la giada di Sheng Mei era imperlata di sudore cristallino, la sua espressione rivelava un po' di ostinazione.


Vittoria o sconfitta, sarebbe stato tutto deciso in un solo colpo!


<em>Ka ka ka!</em>


Strane esplosioni risuonarono attorno a Sheng Mei. Il mare di fuoco svanì, rimpiazzato da ghiaccio sconfinato.


Quest'aura congelò il vuoto e lo ridusse in pezzi. E dalle fenditure del vuoto, iniziò ad apparire un antico ghiacciaio!


Il grido risonante e triste di una fenice di ghiaccio risuonò dal corpo di Sheng Mei. Poi una Fenice di Ghiaccio emerse dal suo mondo interno!


Non era una mera immagine, era una vera Bestia Divina. Era la cavalcatura di Sheng Mei, una Fenice di Ghiaccio reale!


Prima, indipendentemente da che attacco avesse dovuto fronteggiare, Sheng Mei non aveva evocato la sua Fenice di Ghiaccio. Questo perché doveva conservarne le forze, tutto per aiutarla durante il suo attacco finale!


"Fenice di Ghiaccio reale!"


Le pupille di Lin Ming si rimpicciolirono. Sheng Mei possedeva davvero una Fenice di Ghiaccio di stirpe reale.


Tuttavia, influenzata dalle peculiari leggi del Dao Celeste Asura, anche la coltivazione della Fenice di Ghiaccio era stata limitata agli stadi iniziali del Sacro Lord!


La Bestia Divina gridò. Un vento gelido e spaventoso ululò. Scavò nell'antico ghiacciaio, fondendosi insieme ad esso. Poi l'enorme ghiacciaio si levò nell'aria e iniziò a precipitare come un fiume di stelle, dritto contro l'uovo enorme!


Tutti rimasero a guardare con il fiato sospeso.


Anche dopo aver affrontato decine di attacchi dell'Inferno Immortale e aver consumato una grande quantità della sua forza, Sheng Mei era riuscita ad usare la sua Fenice di Ghiaccio come supporto e a mostrare un potere combattivo così terrificante!


Ovunque andasse il ghiacciaio titanico, lo spazio si congelava e si spaccava come vetro. Si avventò sull'uovo enorme con uno slancio soverchiante!


<em>Ka ka ka ka!</em>


Il crepitio del ghiaccio che si rompeva risuonò così intensamente da poter congelare le anime dei guerrieri. Ondate di mistiche rune delle leggi del ghiaccio si precipitarono sull'uovo gigante, coprendolo con uno spesso strato freddo.


Quando il ghiacciaio attaccò, tutta la sua terrificante energia trapelò nell'uovo, colpendolo selvaggiamente!


In quel momento, apparì una fessura sul guscio!


La fenditura si allargava poco alla volta. Rimasero tutti sbalorditi e ad occhi aperti. Ci erano riusciti?


Il grande guscio d'uovo iniziò a spaccarsi lentamente. Aria fredda cadde sulla terra, sembrava provenire dalle montagne più elevate.


Il tempo pareva essersi fermato. Tutti rimasero a guardare l'enorme uovo che diventava un grosso blocco di ghiaccio. Sopra di esso, apparirono delle piccole crepe da cui si potevano scorgere tracce delle leggi del fuoco del Grande Dao. Poi, il battito cardiaco dell'uomo iniziò a rallentare...


Tutti tennero gli occhi incollati sull'uovo, aspettando di vederne i cambiamenti. Non avevano idea di cosa fosse successo.


Dopo un momento di silenzio, il guscio crepitò e un pilastro di fuoco si levò al cielo, rompendo la gabbia di ghiaccio e sfrecciando all'orizzonte.


Tutti erano in piena allerta. Era un punto critico, temevano tutti che l'Inferno Immortale potesse tornare da un momento all'altro.


Tuttavia, solo un istante dopo, l'enorme uovo si frantumò, trasformandosi in una massa di fuoco che si fuse con il terreno.


Ce l'avevano fatta?


Nessuno riuscì a capire cos'era accaduto. Perfino Sheng Mei si accigliò, pensierosa. Aveva già inghiottito una pillola trascendente, recuperando rapidamente la sua energia primaria mentre teneva sotto controllo il nemico.


Lin Ming estese la sua percezione, cercando di usare le leggi Asura per indagare sulla situazione.


Per un po' ci fu solo silenzio assoluto.


Il mare di fiamme si era ritirato e la lava si era solidificata. La violenta energia primaria del fuoco che aveva inondato il mondo iniziò a dissiparsi rapidamente.


"Ce l'abbiamo davvero fatta!"


Vedendo la terra desolata e cupa immersa nel mare di fuoco che iniziava a rivelarsi sempre di più, molti coltivatori si rilassarono e iniziarono a mostrare espressioni gioiose.


"Sì!"


Cicatrice di Drago strinse i pugni con forza, pieno di profonda felicità.


Questi cambiamenti continuarono rapidamente fino ad estendersi per tutto il quinto piano. Il mare di fuoco era davvero svanito.


"Possiamo davvero entrare nel sesto piano?"


"Esatto, ahah, anche se non potrò superare il sesto piano, sarò più che soddisfatto anche solo a darci un'occhiata!"


"Naturalmente! Creeremo una leggenda! Una leggenda che non è apparsa per un miliardo di anni!"


Mentre molti sfidanti stavano iniziando a discutere con entusiasmo, guardarono Sheng Mei. Senza dubbio la donna era la colonna portante del loro gruppo.


L'espressione dell'Imperatrice Spirituale però era ancora solenne. Non si era rilassata affatto.


Cicatrice di Drago si raggelò: "Imperatrice, cosa succede...?"


Sheng Mei aggrottò le sopracciglia e disse con tono cupo: "Non avete notato che, da quando il mare di fuoco si è ritirato, la temperatura si sta abbassando? In effetti sta calando anche adesso..."


"Cosa?"


Tutti furono colti dal panico. In effetti, non se n'erano accorti, ma la temperatura era diventata gelida e stava continuando a diminuire!
                                


                                



