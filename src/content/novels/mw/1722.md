---
title: Capitolo 1722 – Percentuale di Completamento
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
3 capitoli in coda (Paolo), 0/5
-Schadenfreude


All'inizio, a causa dell'Inferno Immortale e del terrificante mare di fuoco, la temperatura nel quinto piano era sufficiente a sciogliere la roccia. Anche se Sheng Mei continuava ad attivare la formazione del Freddo Estremo e aveva anche distrutto l'uovo di fenice rosso con il suo ghiacciaio, non era comunque capace di fare calare la temperatura.


Ma ora, dopo che l'Inferno Immortale si era dissipato, la temperatura era tornata a precipitare con un ritmo allarmante.


Presto, da bruciante, l'atmosfera divenne gelida come l'artico!


Un vento freddo e cupo ululava e anche l'umidità nell'aria si congelò, trasformandosi in cristalli. Uno spesso strato di ghiaccio iniziò a coprire il terreno.


Le scie di lava si trasformarono in fiumi ghiacciati. Energia fredda penetrava nel corpo, dando la sensazione di poter congelare l'anima!


"Questo... questo è..."


Cicatrice di Drago si era già reso conto di una terrificante possibilità. Ma voleva credere con tutto il cuore che non fosse vero. Si girò verso Sheng Mei. "Imperatrice, è a causa del suo ghiacciaio? Credo che..."


Sheng Mei sospirò lievemente. Interruppe Cicatrice di Drago e scosse la testa.


"Im... Imperatrice..."


"Abbiamo perso... l'Inferno Immortale è diventato il Ghiaccio Polare Immortale..." Sussurrò Sheng Mei.


"Cosa?!"


Anche se gli sfidanti avevano intuito che qualcosa non tornava, la dichiarazione improvvisa di Sheng Mei li scioccò tutti.


Prima avevano consumato moltissime energie per affrontare una brutale battaglia. Sheng Mei aveva anche rilasciato un attacco impareggiabile. Ma anche così, non erano riusciti comunque ad uccidere l'Inferno Immortale.


Questo mostro era davvero ridicolo!


Con un Signore del quinto piano così potente, come si poteva superare questo livello?


"Anche quel potente ghiacciaio non è riuscito ad uccidere l'Inferno Immortale?"


"Questo... questo Inferno Immortale è davvero all'altezza del suo nome... non può morire!"


"A-a-allora cosa facciamo?"


Balbettarono alcuni sfidanti, non avevano idea di come gestire la situazione.


Sheng Mei scosse la testa e disse: "Abbiamo già perso, così possiamo solo tornare nel quarto piano. Sembra che abbia sottovalutato la forza dell'Inferno Immortale."


La scorsa volta che aveva affrontato il quinto piano, dopo la sua battaglia apocalittica con l'Inferno Immortale, aveva solo pensato un metodo possibile per batterlo. Oggi aveva provato ad usarlo, ma non aveva idea se avrebbe avuto successo o no.


Sheng Mei si ricompose. Tutti gli anni di preparazione erano andati a vuoto, ma non perse la sua sicurezza. Al momento era solo alla sesta rivoluzione della grande arte della reincarnazione, e ce n'era ancora una settima, un'ottava e una nona, prima o poi avrebbe superato il quinto piano.


Sembrava che le sue speranze di andare oltre alla sua sesta rivoluzione fossero state troppo ingenue. Dopotutto le aspettative del maestro della Strada Asura erano troppo elevate, così era normale che non ne fosse all'altezza nemmeno alla sesta rivoluzione.


"Ritornare?"


Sentendo queste parole, i praticanti di arti marziali si scambiarono occhiate sbigottite, erano confusi. Si erano illusi di poter creare le loro leggende e di essere registrati nei testi storici di ogni grande Sect nella Strada Asura, ma ora, tutti questi sogni si erano infranti.


"È l'unica scelta possibile. Abbiamo consumato troppa energia. Se non ce ne andremo ora, non avremo più un'altra possibilità per farlo."


Mentre la gente stava parlando, il loro respiro si trasformò in cristalli di ghiaccio. La temperatura era calata al punto da congelare l'energia Origin.


Ma alcuni erano riluttanti. "Potrebbe esserci un errore. Dato che l'Inferno Immortale non è morto... come mai non vediamo l'uovo di fenice?"


Lin Ming disse: "Non c'è bisogno che si formi l'uovo; l'intero quinto piano è il terreno dove cresce. Quando l'energia fredda di questo mondo arriva al picco, naturalmente si radunerà e si riformerà creando una Fenice di Ghiaccio."


Dopo aver compreso il Dao Celeste Asura, Lin Ming poteva prevedere cosa sarebbe successo.


Sheng Mei lo guardò con sorpresa. L'intuizione di questo giovane era davvero acuta se era capace di rendersi conto della situazione.


E in quel momento, delle informazioni apparirono nelle menti di tutti. Era la loro percentuale di completamento!


Tutti ne furono scossi. La maggior parte di loro andava al di sopra del 60% e pochissimi oltre il 70%.


Quando avevano completato la Porta delle Leggi, avevano superato il 30%, dopo il quarto piano erano arrivati circa al 50%, e dopo l'altare del Sigillo Divino e la battaglia con l'Inferno Immortale, si erano soffermati sul 65-70%.


Questo numero li lasciò avviliti e frustrati. Figuriamoci il leggendario 80%, la maggior parte di loro non aveva raggiunto nemmeno il 70%.


In quel momento anche Sheng Mei ricevette un messaggio: 86%. In confronto alla volta precedente, era aumentato solo del 3%.


Anche se era solo al 3%, dopo aver raggiunto l'80%, aumentare il punteggio di un solo punto era incredibilmente difficile!


Il suo punteggio aveva superato l'85%. Come aveva detto l'Imperatore Spirituale Vuoto Divino, nessuno sarebbe riuscito a competere con lei!


Tuttavia Sheng Mei era ancora insoddisfatta. Non poté che dare un'occhiata a Lin Ming: "La tua percentuale di completamento... qual è?"


Tutti spostarono lo sguardo sul giovane. Anche gli altri erano curiosi.


Questo mostro aveva superato la Porta delle Leggi di livello Asura.


La sua percentuale di completamento...


Quanto poteva salire?


Lin Ming rifletté per un momento e poi disse: "85".


Nonostante la sua percentuale non sembrasse molto alta per lui, gli altri sussultarono quando la sentirono. 85%! Aveva già superato il primato precedente di Sheng Mei, ma stavolta probabilmente anche l'Imperatrice Spirituale l'aveva fatto.


Anche Lin Ming era curioso e le chiese: "E l'Imperatrice Spirituale?


Sheng Mei rimase in silenzio per un momento e poi disse: "86%."


Era ancora più alto!


Tutti si guardarono con sorpresa. Alcuni erano rimasti senza parole. Era già scioccante che Lin Ming avesse superato alla perfezione la Porta delle Leggi di livello Asura e pensavano che avrebbe fatto un record, ma ora le loro aspettative erano state disattese.


"L'Imperatrice Spirituale è formidabile... Pensavo che Lin Ming sarebbe finito lievemente più in alto in classifica..."


"È normale! Lin Ming probabilmente aveva un 5% in più rispetto a lei dopo la Porta delle Leggi, ma nel quinto piano è stata l'Imperatrice Spirituale a fare strada. È impossibile che tutti possano competere con la sua comprensione sconvolgente delle leggi. Invece Lin Ming è calato un po'... dopotutto è troppo giovane, così questo è uno svantaggio che non può compensare."


Dopo che Lin Ming aveva completato la Porta delle Leggi, la sua percentuale di completamento aveva raggiunto il 45%. Questo era dimostrato dal fatto che era riuscito ad entrare nel palazzo immortale delle dimensioni di un pianeta.


Dopo aver attraversato il quarto piano ed ucciso così tanti mostri, era arrivato al 60%.


Poi, dopo aver scalato i 33 gradini dell'altare del Sigillo Divino, il suo punteggio era aumentato fino al 75%. Fino ad allora, il suo punteggio era stato perfetto.


Ma nel quinto piano, era stata Sheng Mei a ricoprire il ruolo più importante. Sia per attaccare che per difendere, era stata lei ad affrontare l'Inferno Immortale. Non importava quanto gli altri provassero ad aiutarla, erano solo di mero supporto alla fine. Così Lin Ming aveva ottenuto un altro 10%, mentre Sheng Mei un 16%. Lin Ming era rimasto lievemente indietro.


Anche se la percentuale di completamento era inferiore rispetto a quella di Sheng Mei, era sufficiente a fare sbigottire tutti gli sfidanti presenti.


"Terrificante, se Lin Ming tornasse con un'età scheletrica appena superiore, potrebbe raggiungere l'86 o l'89%!"


Disse uno sfidante. Ma qualcuno ribatté subito.


"Non essere sciocco, credi che completare la prova finale sia così semplice? E pensi perfino all'89%! Sai che concetto è? Anche una persona capace di diventare una Vera Divinità potrebbe non arrivare ad un punteggio così elevato! Dopo aver raggiunto l'80%, ogni punto in più è incredibilmente difficile da conquistare!"


"In futuro, dopo che passeranno diverse centinaia di secoli e la comprensione di Lin Ming aumenterà, se parteciperà di nuovo alla prova finale, potrebbe ottenere una percentuale dell'87%. È il suo limite, ma è già elevato a sufficienza..."


Mentre tutti stavano parlando, Xiao Moxian fece un sorrisetto, non era d'accordo.


Accanto a Lin Ming, Mu Lingyun e Suya cercarono di consolare Lin Ming. Dopotutto era ancora giovane. Una volta che la sua comprensione delle leggi fosse aumentata, sarebbe potuto sempre tornare. E data la sua importanza, non sarebbe stato difficile per lui ottenere una serie di rune divine complete per entrare.


Cicatrice di Drago disse: "Ora dobbiamo andare. Il Ghiaccio Polare Immortale presto emergerà. Se tarderemo ulteriormente, non potremo andarcene."


Molti provarono delusione nel sentire queste parole.


Tornare nel quarto piano significava anche il loro viaggio sarebbe terminato qui.


Anche se gli sfidanti erano rimasti nella prova finale solo per diversi mesi, avevano sperimentato innumerevoli massacri e pericoli qui, e avevano avuto la sensazione di aver trascorso diversi anni qui. Nonostante tutte queste peripezie, la loro percentuale era rimasta bassa. All'idea di dover tornare indietro, provarono tutti un po' di disagio.


Tuttavia era anche impossibile rimanere qui. Non potevano competere con il Ghiaccio Polare Immortale. Alcuni si erano già girati ed erano pronti ad andarsene. Ma in quel momento, risuonò una voce gelida, particolarmente chiara in mezzo ai venti freddi...


"Aspettate un momento per favore..."


"Mm?"


Tutti sussultarono. Si fermarono e si girarono per vedere che Lin Ming non era troppo lontano da loro. Accanto a lui c'era Xiao Moxian.


Era stato lui a parlare.


"Cosa c'è?"


Tutti lo guardarono con espressioni perplesse. Non sapevano perché li avesse fermati.


Lin Ming dopo un po' disse: "Il Ghiaccio Polare Immortale... possiamo provare ad affrontarlo."


Le sue parole lente e calme passarono per il vento freddo, facendo rabbrividire tutti!


"Cosa?!"


I coltivatori ne furono sbalorditi e si scambiarono occhiate inorridite.


L'Inferno Immortale non poteva essere ucciso, e questo con Sheng Mei che aveva usato metodi di coltivazione di tipo ghiaccio per bloccarlo. In una situazione del genere, come potevano combattere contro il Ghiaccio Polare Immortale?


"Lin Ming, smettila di scherzare. Il Ghiaccio Polare Immortale probabilmente è forte quanto l'Inferno Immortale, sono con attributi diversi. Potevamo solo contare sull'Imperatrice Spirituale per attaccare, e questo perché allena metodi di coltivazione di tipo ghiaccio, così frantumare rocce calde non era troppo difficile per lei. Ma congelare del ghiaccio è impossibile."


Alcuni praticanti di arti marziali si accigliarono, pensavano che Lin Ming non li stesse prendendo sul serio.


Vedendo l'energia gelida attorno permeare i loro mondi interni, uno sfidante disse nel panico: "Sta diventando sempre più freddo qui. Non diciamo assurdità. Dobbiamo affrettarci a tornare nel quarto piano. Se il Ghiaccio Polare Immortale emergerà, potremo non avere nemmeno una possibilità per fuggire."


Se il Ghiaccio Polare Immortale li avesse attaccati, sarebbe stata una questione seria.
                                


                                



