---
title: Capitolo 1725 – La Fredda Mei resiste alla neve e al vento
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
17 (3 Filippo, 10 Matteo, 4Mattia) capitoli in coda, 0/5
-Schadenfreude


"Attaccate insieme!"


Gridò Cicatrice di Drago. Strinse con forza i denti e una luce dorata apparì attorno a lui. Questa forza spirituale fluì per le sue mani, trasformandosi in un paio di spade spirituali dorate. Insieme, queste armi emanavano una luce accecante.


Prese lo slancio e balzò, precipitandosi contro i pilastri di ghiaccio!


Dopo Cicatrice di Drago, anche gli altri passarono all'attacco. Yuechi e Huntian del regno di Nebbia Divina furono i prossimi a muoversi. Huntian tirò fuori una lunga lama e menò diecimila fendenti di luce. Yuechi invece usò un'abilità insolita. Il suo corpo snello sembrò spegnersi in mezzo alla tempesta, come se stesse scomparendo. Poi una lieve luce traslucida apparì attorno a lei come un'aureola; era una stranissima variazione di forza spirituale.


Questa forza spirituale poi si fuse inaspettatamente nella misteriosa formazione del ghiaccio celeste.


L'intera barriera iniziò a brillare con una luce strana. Le rune scintillarono ancora di più e il suo potere difensivo aumentò.


"Mm? Forza spirituale di tipo supporto?" Cicatrice di Drago ne fu sorpreso. Guardò Yuechi con più attenzione. Ai suoi occhi, il talento della giovane non era troppo sbalorditivo, ma la sua forza spirituale di tipo supporto era incredibilmente rara. Le persone con una forza spirituale di tipo supporto di solito non possedevano una forza combattiva formidabile, ma potevano potenziare i metodi offensivi e difensivi degli altri.


Se avesse aiutato qualcuno di debole, allora il suo contributo sarebbe stato ridotto. Ma se avesse supportato una persona forte, allora sarebbe stata molto più utile. Ad esempio, se Yuechi avesse dato una mano a Sheng Mei, allora l'Imperatrice Spirituale avrebbe potuto usare questa forza spirituale in modi dieci volte più efficaci!


Questo avrebbe alleviato di molto il peso su Sheng Mei.


Per un momento, anche l'Imperatrice Spirituale aprì gli occhi, il suo sguardo brillava mentre osservava Yuechi.


<em>Rumble rumble rumble!</em>


Lo spazio nel raggio di mille chilometri fu ridotto a pezzi dalle violenti collisioni, innumerevoli buchi crivellarono il vuoto. Tuttavia, il potere invisibile del ghiaccio congelò e solidificò immediatamente questo spazio rovinato.


Accanto all'area coperta dalla Misteriosa Formazione del Ghiaccio Celeste, la terra era stata travolta da un'apocalisse. Terrificanti onde d'urto passavano per il terreno, creando voragini estremamente profonde.


Durante questo violento combattimento, i simboli runici di Lin Ming giocarono un ruolo considerevole.


Tra i dieci rimasti, Suya, Mu Lingyun, Fan Huahua e Mille Massacri erano i più deboli. In confronto a Sheng Mei, anche se la loro forza combattiva totale non era trascurabile, potevano giocare solo un ruolo limitato.


Ma con i simboli runici di Lin Ming in mano, la situazione era diversa. Questi simboli potevano essere usati diverse volte. Una volta attivati, potevano resistere all'impatto di un pilastro di ghiaccio e ridurre di molto il peso su Sheng Mei.


<em>Hu hu hu!</em>


La luce ardente dei simboli del Fuoco Celeste e del Dio Blasfemo illuminarono il cielo. Le fiamme bruciavano con vigore, sciogliendo rapidamente i pilastri di ghiaccio.


"Ahah, i simboli runici del fratello Lin sono troppo forti!"


Fan Huahua rise contento. Strinse i simboli e sfrecciò per la tempesta di ghiaccio, il suo corpo era avvolto dalle fiamme, così la bufera non poteva danneggiarlo. Questo metodo di combattimento era davvero ammirevole.


Dopo un lungo bombardamento, il Ghiaccio Polare Immortale all'improvviso diventò silenzioso.


In quel momento tutte le persone nella misteriosa formazione del ghiaccio celeste trattennero il respiro. Potevano sentire una rabbia spaventosa che stava crescendo.


Era la furia del Ghiaccio Polare Immortale.


Miliardi di puntini di energia di ghiaccio grigia scintillarono insieme alle rune. Poi, a mezz'aria, formarono degli artigli da fenice grandi quanto una montagna.


<em>Shua!</em>


Questi artigli portavano la rabbia spaventosa e la volontà del Ghiaccio Polare Immortale. Squarciarono l'aria, sollevando enormi tempeste e onde sconfinate mentre imapttavano sulla Misteriosa Formazione del Ghiaccio Celeste.


La sua forza era titanica quanto quella di una stella che stava esplodendo.


Questo impatto diffuse un bagliore accecante.


Alla fine, le due leggi del ghiaccio differenti si intrecciarono e si distrussero a vicenda.


L'intera misteriosa formazione del ghiaccio celeste fu squarciata. Sembrava che un grosso mostro ne avesse preso un prezzo; era davvero terrificante.


<em>Puff!</em>


Yuechi tremò. Aveva riversato la sua forza spirituale nella barriera e aveva sostenuto Sheng Mei per tutto questo tempo. Ora tremò e colò del sangue dalla sua bocca, dalle sue orecchie e dai suoi occhi, quasi svenne sul posto.


Visto che aveva fuso la sua forza spirituale nella misteriosa formazione del ghiaccio celeste, naturalmente avrebbe dovuto sopportare l'impatto della sua distruzione insieme a Sheng Mei.


E in termini di resistenza, Yuechi era inferiore all'Imperatrice Spirituale.


"Apprendista junior!"


Vedendo che Yuechi era rimasta gravemente ferita, Huntian si preoccupò e si agitò.


Anche Sheng Mei era impallidita molto. Fece un cenno con la mano destra ed evocò una luce bianca come la luna che coprì Yuechi. Disse ad Huntian: "Sta bene, ha solo ricevuto un po' di danni al suo mare spirituale."


Mentre Sheng Mei parlava, un vasto pezzo della misteriosa formazione del ghiaccio celeste si era infranta e l'energia fredda esterna iniziò a riversarsi dentro alla barriera.


<em>Chi chi chi!</em>


Un vento terrificante investì tutti quanti. Anche se stavano indossando armature di ghiaccio che bloccavano la maggior parte dell'energia gelida, sentirono tutti un freddo che quasi gelò la loro anima.


Suya e Mu Lingyun attivarono velocemente una serie di simboli runici difensivi per ridurre la pressione sul gruppo. Allo stesso tempo, protessero Lin Ming e Xiao Moxian, che erano entrambi nelle terre pure dell'intento marziale di Lin Ming.


"Questo Ghiaccio Polare Immortale è terrificante!"


Tutti alzarono lo sguardo verso il sovrano nel cielo, le loro espressioni erano cupe e solenni.


"Lin Ming, stai bene?"


Chiese preoccupata Suya. Tuttavia Lin Ming non rispose, rimase in silenzio sotto l'albero Bodhi. circondato dalle terre pure e beate. Attorno a lui, lievi rune Asura scintillavano come stelle nel cielo notturno. Sembrava che si fosse già distanziato dal resto del mondo.


Da lontano, gli otto sfidanti che erano scappati stavano osservando la scena.


Vedendo che Yuechi era ferita al punto da vomitare sangue, ma che Lin Ming stava ancora meditando sotto un vecchio albero, rimasero tutti senza parole.


"Quella donna di nome Yuechi ha già sputato sangue, ma sta ancora meditando. Sembra che sia davvero bravo a sedersi."


"Quanto è astuto. Non li ha aiutati nemmeno una volta finora. E nemmeno la sua donna sta facendo nulla..."


La donna a cui si stavano riferendo era Xiao Moxian. Fin dall'inizio, si era unita a Lin Ming nelle terre pure, anche lei era in uno stato meditativo.


Senza di loro, rimanevano otto persone a difendere.


Prima contro l'Inferno Immortale c'erano ancora diciotto persone. Ora ne erano rimaste solo otto, oltre la metà in meno. In particolare, senza i potenti Lin Ming e Xiao Moxian, non era strano che la pressione sul gruppo fosse di gran lunga superiore!


"Lin Ming, quel moccioso arrogante, ha detto che non importava che rimanessimo o no! Molto bene, allora vediamo cosa accadrà a loro!"


Gli otto che si erano ritirati avevano intenzione di godersi un bello spettacolo a spese degli altri. Non vedevano l'ora che Lin Ming e gli altri finissero in pericolo. Era un atteggiamento normale per loro. Dato che non stavano partecipando alla battaglia, naturalmente non speravano che avessero successo. In effetti pensavano che sarebbe stato meglio che Lin Ming e il suo gruppo venissero picchiati a sangue, avrebbero gongolato ancora di più se ne fossero morti diversi di loro.


Allo stesso tempo, speravano anche contraddittoriamente che non succedesse nulla all'Imperatrice Spirituale. Anche se Sheng Mei proveniva dai 33 Cieli, la sua aura eterea, la sua perfezione e il suo potere la rendevano una dea per tutti gli spirita della Strada Asura. Questo valeva in particolare per gli otto sfidanti dato che erano per lo più uomini. Nutrivano infatuazione e ammirazione nei confronti di Sheng Mei.


E in quel momento, il Ghiaccio Polare Immortale tornò ad attaccare!


Si levò al cielo e iniziò ad assorbire temerariamente tutta l'energia del ghiaccio di questo piano!


Enormi ghiacciai ampi chilometri si frantumarono, trasformandosi in frammenti che furono risucchiati dal mostro. Quest'aura da sola era già terrificante!


"È spaventoso..."


"Moriranno tutti..."


Molti erano concentrati sull'energia frenetica che si stava condensando.


Chiunque, umano, saggio, spirita, o qualsiasi forma di vita intelligente, avrebbe provato una paura istintiva vedendo questo attacco!


Dopo dieci respiri di tempo, un paio di artigli di fenice si abbatterono dalla tempesta come delle montagne, portando con loro la forza di una raffica inarrestabile!


Ondate di tempeste di ghiaccio formarono tsunami alti migliaia di piedi. Parevano enormi bestie antiche che volevano divorare la misteriosa formazione del ghiaccio celeste!


"Signorina Mu! Signor Fan! Mille Massacri!"


Gridò Suya. Ma in realtà non c'era bisogno di urlare. Mu Lingyun e gli altri, incluso Huntian, stavano lanciando rapidamente i loro simboli runici come se fossero oggetti privi di valore.


Per un po', simboli del Dio Blasfemo, del Fuoco Celeste, ogni sorta di energia tirannica imperversò nel cielo, seminando il caos al suo passaggio!


<em>Peng!</em>


In un solo momento, tutte le fiamme ardenti furono divorate dalle onde impetuose di ghiaccio!


I simboli potenziati che Lin Ming aveva tracciato erano straordinari. Dopo che lo tsunami rabbioso di ghiaccio inghiottì il fuoco dei simboli, rallentò visibilmente. Tuttavia diminuì solo in velocità, il suo slancio inarrestabile sembrava potente come prima!
                                


                                



