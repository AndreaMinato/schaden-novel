---
title: Capitolo 1733 – Divino
pubDate: 2025-12-15T08:37:10.433Z
tags:
    - mw
---


Capitolo sponsorizzato, ringraziamo Mattia!
14 (0 Mattia, 10 Matteo, 4 Alessandro) capitoli in coda, 0/5
-Schadenfreude


"Una bara di bronzo..."


Guardando l'antica bara bronzo, pensò subito alla Pietra dell'Embrione Spirituale che era sigillato nel tempio immortale.


Che contenesse una personificazione simile?


Lin Ming pensò inevitabilmente a questa eventualità. Il Sutra che il Maestro della Strada Asura aveva creato copriva una varietà di leggi fin troppo vasta da immaginare. Ovviamente aveva incontrato delle leggi con cui non era compatibile.


I 33 Dao Celesti erano onnicomprensivi. C'erano metodi di coltivazione più adatti agli spirita e delle tecniche più efficienti per i saggi.


Non importava quanto fosse sconvolgente il fisico di una persona, era impossibile poter coltivare tutte le leggi.


Così, anche se uno avesse trascorso 100 milioni di anni a dedicarsi a certe leggi, non avrebbe ottenuto risultati rilevanti coltivandole.


Anche il Maestro della Strada Asura non faceva eccezione. Così aveva creato un sistema di personificazioni. Usando la sua essenza primaria, l'energia o il divino, o anche sfruttando ogni sorta di materiale celeste, poteva raffinare la sua personificazione. Poi avrebbe diviso parte della sua coscienza e l'avrebbe sigillata in essa.


Queste personificazioni potevano essere usate per allenare leggi che non erano compatibili con il corpo principale. Quando queste personificazioni avessero raggiunto il gran successo nel loro metodo di coltivazione, si sarebbero potute reintegrare nell'originale. Una volta che si fossero fusi tutti, avrebbe potuto liberarsi dalle catene del Dao Celeste!


Rendendosi conto di tutto questo, Lin Ming iniziò a riuempirsi di entusiasmo. Possedeva già la Pietra dell'Embrione Spirituale che poteva coltivare le leggi della trasformazione del corpo. Allora che sorta di personificazione ci sarebbe stata nella bara?


Quella del sistema di raduno dell'essenza o della forgia spirituale?


Lin Ming non aprì immediatamente la bara, invece aprì il lucchetto a scatto nel tomo e iniziò a sfogliarlo.


Nella pagina del titolo, le prime parole erano...


“Se il cielo me lo permetterà, allora seguirò il Dao Celeste fino in fondo. Se non lo farà, allora sarò io a creare una via!”


Queste parole erano state tracciate con dei tratti magnifici, simili a draghi cornuti sinuosi. Solo guardandoli mozzava il fiato e faceva tremare l'anima.


Non era la prima volta che Lin Ming vedeva parole del genere, erano la base del Sutra Asura!


Tra le righe c'era un'audacia e un'aggressività che riempiva di paura e timore reverenziale. Inoltre non erano parole vuote, perché il Maestro della Strada Asura in effetti aveva creato una sua via.


Questa grande Strada Asura era il Cielo che aveva creato lui.


<em>'Mi chiedo se sarò in grado di creare un mio grande mondo dopo aver coltivato le leggi dei 33 Cieli?'</em>


Mentre Lin Ming si stava facendo questa domanda, girò pagina e iniziò a leggere il Sutra Asura.


Ogni parola sembrava contenere una sconfinata aura demoniaca. Solo guardandolo, si aveva la sensazione che potesse risucchiare l'anima.


Lin Ming sentì anche che queste parole avevano un'anima, che erano vive!


Questa scoperta lo scosse. Forse in realtà queste scritte erano simili a sigilli di maledizioni spirituali. Come le anime dei guerrieri morti sigillati nella Ruota Karmica delle Miriadi di Demoni, forse queste parole erano composte da anime imprigionate!


In tal caso, questo secondo volume doveva essere stato scritto usando le anime di miliardi di guerrieri...


Pensando a questo, Lin Ming sentì un po' di paura a apprensione.


Se questo Sutra Asura era stato composto usando anime... che riguardasse l'aspetto "divino" della coltivazione?


Il Sutra Asura era diviso in tre volumi, il primo riguardava l'essenza, il secondo il divino, allora il terzo doveva trattare dell'energia.


E se il terzo volume non era qui, allora il suo punteggio non era sufficientemente alto?


<em>'Forse... se uno supera il 90%, allora potrà leggere il secondo, e per ottenere il terzo, bisogna arrivare al 95 o anche al 100%!'</em>


Lin Ming si accigliò pensandoci.


Era un po' preoccupato. Era davvero possibile superare il quinto piano e completare alla perfezione la prova finale?


Nel quinto livello, Lin Ming era riuscito a stento a superarlo con l'aiuto di Sheng Mei. Secondo le sue sue esperienze precedenti, era semplicemente impossibile finirlo alla perfezione.


Inoltre il suo punteggio si era fermato a 92. Questo numero non sembrava affatto equilibrato.


Questo perché, quando aveva superato il primo piano, Lin Ming era arrivato al 20%.


Dopo aver finito alla perfezione il grado Asura della Porta delle Leggi, il suo punteggio era diventato 45.


Dopo il quarto piano era arrivato al 60%, e dopo l'altare, al 75%.


E dopo aver attraversato il quinto livello, la sua percentuale di completamento si era fermata al 92%.


Questo fece sentire un po' offeso Lin Ming.


Sospettò perfino che in realtà fosse impossibile superare alla perfezione il quinto piano.


Da ciò che aveva detto Sheng Mei, il quinto livello richiedeva la cooperazione di una squadra. Forse perché era una sfida troppo ardua, ma tutti non avevano avuto altra scelta se non unire le forze.


Se uno avesse potuto superare da solo il quinto piano, che punteggio avrebbe ottenuto? 95%?


Riflettendo su questo, Lin Ming ebbe sempre più la sensazione che avrebbe mai ricevuto il Sutra Asura completo.


Scosse la testa, non pensò più a questi problemi. Continuò a concentrarsi sul Sutra Asura, sopportando la pressione spirituale delle parole e leggendo con attenzione.


Allo stadio Pulse Concentration, Lin Ming aveva già sviluppato una memoria fotografica. Nonostante questo, trovò incredibilmente estenuante memorizzare le scritte del Sutra Asura.


Questo perché l'aspetto esteriore di queste parole non era affatto importante. Il fattore fondamentale era che ogni scritta conteneva un suo Concetto e ricordarseli tutti era un'enorme sfida.


Inoltre c'erano linee di leggi tra ogni parola. Anche memorizzare questo aspetto non era facile.


Se Lin Ming non avesse percepito il contenuto del primo volume, memorizzare il secondo sarebbe stato molto più difficile.


<em>Che sfortuna... sarebbe molto meglio se potessi portare via il Sutra Asura.'</em>


Lin Ming non poté che provare amarezza. Ora che aveva letto il Sutra Asura, si era reso conto che il suo livello era troppo basso in confronto al Maestro della Strada Asura. C'erano molti aspetti che non aveva compreso, così poté solo cercare di ricordarseli meccanicamente.


Con il passare del tempo, avrebbe approfondito la sua comprensione, ma se avesse voluto confermare queste intuizioni, avrebbe dovuto confrontarle con la copia originale del Sutra Asura. Se avesse cercato di verificare le sue idee usando le immagini che aveva memorizzato ci sarebbero stati effetti limitati.


Così Lin Ming non avrebbe potuto ottenere una comprensione completa del Dao Celeste Asura.


Ripensando a questo, guardò il tomo. Con un po' di riluttanza, cercò di spingerlo. Come previsto, non si mosse nemmeno di un pollice.


Questo Sutra Asura non poteva essere portato via.


Poteva solo accettarlo con riluttanza. Lin Ming si sedette di fronte al tomo, raggiungendo il picco delle sue condizioni mentre cercava di comprendere con calma il secondo volume.


Questo Sutra Asura era concentrato sulla forgia spirituale e, pagina dopo pagina, era pieno di ogni sorta di parole e leggi misteriose. Era estremamente arduo per lui leggerle e memorizzarne il contenuto. Doveva sopportare la pressione e al contempo consumare un'enorme quantità di forza spirituale.


Presto Lin Ming consumò la maggior parte della sua forza spirituale.


Quando accadeva, avrebbe usato un simbolo del Recupero Spirituale e avrebbe meditato con il mantra di Nebbia Divina. Dopo aver recuperato una parte della forza spirituale, sarebbe tornato a leggere il Sutra Asura.


Il tempo passò lentamente. Così trascorsero dieci giorni e dieci notti.


Alla fine Lin Ming riuscì a leggere tutto il tomo e riuscì a stento a memorizzarne le parole.


Come pensava, il primo e il secondo volume erano simili. Per allenarli, bisognava formare una personificazione,.


Inoltre, i requisiti per creare questa personificazione erano estremamente severi. Un coltivatore doveva separare un 30% della sua anima per creare una personificazione o raffinarne una usando materiali miracolosi.


Se Lin Ming avesse scelto il primo metodo, per molto tempo il suo spirito ne sarebbe stato estremamente indebolito, lasciandolo in condizioni precarie. Avrebbe anche avuto bisogno di ogni sorta di materiale celeste per compensare i danni.


Al momento per lui era inaccettabile. Lo stava aspettando una grande calamità, stava cercando di fare di tutto per aumentare la sua forza, così come poteva indebolire il suo spirito?


Fortunatamente c'era l'antica bara di bronzo dietro il libro. Senza dubbio conteneva una personificazione lasciata dal Maestro della Strada Asura.


Facendo un respiro profondo, Lin Ming vi si avvicinò.


Questa bara di bronzo giaceva qui da miliardi di anni, ma non c'era nemmeno un granello di polvere sulla sua superficie.


Lin Ming rimase di fronte ad essa per molto tempo. Poi si inchinò. Con entrambe le mani, accarezzò gentilmente il coperchio e sentì le spesse catene che la legavano.


Queste catene erano composte da qualche divino metallo sconosciuto. Ogni anello era inciso con strane rune del Dao Celeste Asura. Queste rune sembravano essere state travolte dall'infinito fiume del tempo, ma il potere delle leggi al loro interno era denso come prima. Attorno Lin Ming poteva sentire chiaramente un campo di forza invisibile.


La funzione di questo campo di forza non era di difendersi da invasioni estranee e attacchi, ma di... sigillare!


Doveva imprigionare qualunque cosa fosse nella bara di bronzo.


Che sorta di personificazione della forgia spirituale si nascondeva al suo interno?


Lin Ming iniziò ad emozionarsi.


In passato, la prima personificazione che il Maestro della Strada Asura aveva lasciato era stata raffinata con una Pietra dell'Embrione Spirituale, un raro tipo di materiale che accumulava energia primaria del mondo. Solo dopo miliardi di miliardi di anni e ogni sorta di opportunità fortunata si poteva generare una pietra del genere.


Il Maestro della Strada Asura aveva preso questa pietra miracolosa e l'aveva usata per creare la personificazione dell'essenza.


E ora... cosa aveva usato per creare la personificazione della forgia spirituale?


Lin Ming entrò in allerta. Si sedette a meditare per quattro ore, tornando al picco delle sue condizioni. Poi si alzò. Fronteggiò l'antica bara e formò dei sigilli con le mani. In un istante, scagliò decine di migliaia di rune di leggi Asura contro le catene. Per un po' la bara irradiò un bagliore fioco.


Poi risuonarono dei crepitii.


Le catene che legavano l'antica bara iniziarono ad allenare la loro stretta...
                                


                                



