---
title: Capitolo 1736 – La Seconda Personificazione
pubDate: 2025-12-15T08:37:10.434Z
tags:
    - mw
---


Capitolo sponsorizzato, ringraziamo Matteo!
11 (7 Matteo, 4 Alessandro) capitoli in coda, 0/5
-Schadenfreude


Immerso nel suo mondo spirituale, Lin Ming rimase immobile sul posto mentre affrontava la volontà residua delle antiche razze. Così trascorse un mese.


Dopo questi innumerevoli massacri, spesso Lin Ming sarebbe impallidito e molte volte il sangue sarebbe colato dalle sue narici e dalle sue orecchie. Quando succedeva, una luce blu sarebbe brillata nella sua coscienza, facendo a pezzi i nemici come una spada divina. Era lo spirito da battaglia blu al gran successo di Lin Ming.


<em>Ca!</em>


La guerra prolungata divenne sempre più feroce e brutale. Un enorme numero di antiche anime furono annientate dallo spirito da battaglia di Lin Ming!


Tutto il risentimento degli antichi sovrani venne fatto a pezzi dalla forza spirituale di Lin Ming. Tuttavia questi frammenti residui erano estremamente tenaci; anche se fossero stati divisi a metà, si sarebbero riattaccati e si sarebbero precipitati su Lin Ming.


I draghi neri malevoli sfrecciavano nell'aria, i loro corpi grossi quanto catene montuose assalivano l'albero del Dio Blasfemo. I rami erano accerchiati da queste creature. Se un drago nero non ridotto in forza spirituale oscura, allora rami e foglie sarebbero stati divorati.


Innumerevoli fiamme e fulmini della tribolazione si scontrarono, annientando nemici e dissipandoli.


.....


Trascorse un mese dopo l'altro. Lentamente, il sangue non colò più dal naso e dagli angoli della bocca di Lin Ming. Il suo sguardo diventò sempre più brillante.


All'improvviso ruggì. Il suo corpo simile ad una statua emise un denso gas nero.


Questa foschia fuoriuscì da ogni suo poro, per poi disintegrarsi.


Mentre veniva distrutta, si potevano sentire delle urla afflitte.


Il re demoniaco di fronte a lui iniziò a collassare.


Lo sguardo prima immobile di Lin Ming si riempì di lampi viola. Lo spirito da battaglia blu spirituale che stava sondando la personificazione tornò a lottare, accompagnato dalla tribolazione impetuosa del fuoco e del fulmine!


All'improvviso, un odio mostruoso iniziò a fuoriuscire dalla foschia attorno alla personificazione.


Questo odio sembrava un drago velenoso, irruppe nel mare spirituale di Lin Ming e lo raggelò.


In questo caos, apparì una figura fatta di nebbia oscura. Sparò scie di forza spirituale simili a serpenti, attaccando Lin Ming.


"Mm? Questa personificazione ha anche una sua coscienza!"


Dopo aver scoperto questo, lo sguardo di Lin Ming brillò di luce fredda. Aveva distrutto perfino il risentimento residuo degli antichi sovrani, quindi perché avrebbe temuto questa piccola coscienza spirituale?


Con un grido, una terrificante spada fatta di fulmini e fuoco sfrecciò dai suoi occhi, fendendo il vuoto e la forza spirituale del nemico.


<em>Pa! Pa! Pa!</em>


Riecheggiarono diverse grida strazianti dalla personificazioni, poi l'ultimo briciolo di resistenza svanì.


Il corpo di Lin Ming sfrecciò verso la personificazione come una palla di cannone.


Sentiva solo un ronzio nella sua mente mentre una forza spirituale oscura si diffondeva per tutta la sua coscienza.


Questa forza spirituale scintillava, emanando l'aura sconfinata di un re.


C'erano innumerevoli rune mistiche e antiche. Nascoste nella forza spirituale oscura, emettevano un'aura scioccante.


Nel suo mare spirituale iniziò a formarsi una personificazione che assochilometriva ad un Lin Ming completamente nudo: era la sua personificazione del suo spirito vitale.


Quando apparì, ogni sorta di forza strana e misteriosa fuoriuscì dal suo corpo.


Questa entità si levò da terra e poi si precipitò nella personificazione del maestro della Strada Asura.


Chissà quante anime di antichi re erano state usate per creare questa personificazione spirituale, doveva essere un numero incredibile.


Fonderci il suo spirito vitale sarebbe stato incredibilmente arduo.


Nel mondo reale, Lin Ming si era di nuovo immobilizzato.


Ogni poro del suo corpo iniziò a sparare scariche elettriche nere.


Nelle sue pupille, apparirono miliardi di antiche rune che si radunavano e si dissipavano, diffondendosi gradualmente per tutto il suo corpo, raggiungendo perfino la sua anima.


Questo processo continuò per una certa quantità di tempo. Lentamente Lin Ming riaprì gli occhi. Al posto delle sue pupille vorticavano due vortici neri come la pece pieni di forza spirituale.


La maestosa luce nera schizzava fuori da ogni pollice del suo corpo, serpeggiando per la sua pelle come dei draghi vaganti.


Nello spazio di fronte a lui si era radunato un bagliore nero che poi volò fuori dal suo corpo.


Lentamente, qualcuno apparì di fronte a Lin Ming. Il corpo di questa figura era nero come la pece e il suo sorriso e il suo volto erano uguali a quelli di Lin Ming.


Tuttavia i suoi lineamenti erano offuscati come la superficie increspata di un lago; non si vedevano chiaramente.


Quando questo Lin Ming nero alzò le mani, una densa forza spirituale prese forma attorno a lui. Potere mistico si agitò nel suo corpo. Stava emanando una densa aura malvagia!


La prima personificazione di Lin Ming era stata la pietra dell'Embrione Spirituale. La sua vitalità del sangue era vigorosa e potente, come un dio della guerra senza pari.


Ma questo era l'Embrione Divino della Sorgente Spirituale. Il suo corpo era pieno di energia demoniaca come un antico diavolo. I suoi occhi erano cupi come un abisso, sembrava che assorbissero tutta la luce.


Se un praticante di arti marziali dalla coltivazione insufficiente l'avesse guardato negli occhi, la sua anima sarebbe caduta in un illusione, intrappolata in un abisso sconfinato.


"Finalmente ci sono riuscito!"


Lin Ming sospirò. Era riuscito a formare la sua seconda personificazione dividendo una parte del suo spirito vitale come fondamento, assorbendo la forza spirituale lasciata dagli antichi re e usando la formazione imprigionante usata dal maestro della Strada Asura.


Visto che ci aveva riposto parte della sua essenza spirituale vitale, Lin Ming poteva sentire la forza vasta e profonda come il mare di questo corpo; era davvero una forza formidabile.


Con un pensiero, la personificazione si divise più e più volte. Da uno a due, da due a quattro... alla fine apparirono 16 Lin Ming neri, tutti dall'aspetto uguale.


La personificazione spirituale non aveva un corpo vero e proprio, così era possibile dividerla in più parti. Tuttavia ogni copia avrebbe avuto solo un sedicesimo del potere dell'originale.


Lin Ming si riempì di gioia. Finché avesse avuto questa personificazione, anche se il suo spirito vitale fosse stato danneggiato gravemente, avrebbe potuto assorbire il suo potere per rigenerarsi con rapidità.


In una battaglia contro degli spirita, sarebbe stata un'abilità incredibilmente utile.


Bisognava sapere che, generalmente parlando, la forza spirituale era molto più difficile da recuperare rispetto all'energia fisica. Quando uno fosse rimasto ferito, finché non avesse subìto danni all'essenza primaria, si sarebbe potuto riprendere facilmente.


Se uno però avesse perso forza spirituale, poteva solo allenare un metodo di coltivazione simile a quello dell'Empireo Nebbia Divina e riprendersi lentamente.


Ora aveva questa personificazione dalla forza spirituale così esuberante. In futuro avrebbe anche potuto aumentarne gradualmente la forza.


In teoria, più potente fosse stata la personificazione, più volte si sarebbe potuta dividere.


Spinte dalla sua volontà, tutte le personificazioni spirituali si precipitarono nel suo corpo.


<em>Puff!</em>


Una di queste personificazioni brandiva un'alabarda piena dell'aura di un antico re e potentissima, e attaccò Lin Ming. Questo lo fece impallidire e tremare lievemente.


Anche se aveva provato un po' di dolore, mostrò comunque un'espressione contenta.


Aveva usato la sua personificazione spirituale per attaccare la sua stessa anima. Voleva metterne alla prova il potere combattivo e i risultati lo avevano lasciato piacevolmente sorpreso. La sua forza spirituale era già potente, ma questa personificazione poteva trapassarne le difese. Anche così, visto che le loro anime provenivano dalla stessa fonte, non era stato ferito davvero.


Durante l'attacco di prima, Lin Ming ebbe la sensazione che ci fossero state delle anomalie nella sua personificazione. Era rimasta una piccola porzione dell'anima residua degli antichi sovrani. Ci sarebbe voluto un po' di tempo per raffinarla completamente e appropriarsene.


Dopo aver ottenuto la personificazione, la foschia nera nell'antica bara iniziò a dissiparsi.


Attorno, il mondo intero sprofondò nel silenzio.


Lin Ming non aveva fretta di andarsene. Posò lo sguardo sull'antico libro di bronzo simile ad una montagna.


"Sheng Mei ha detto che questa prova finale sarebbe durata per diversi anni. A volte è normale che qualcuno rimanga bloccato in un livello. Tuttavia, dopo cinque anni, l'uscita si aprirà e tutti gli sfidanti verranno scacciati via da questo piano..."


"Questo secondo volume del Sutra Asura è vasto e incomprensibile, pieno di innumerevoli variazioni di misteri raffinati... Dato che non lo posso portare fuori e c'è ancora tempo prima del termine di scadenza di cinque anni, tanto vale stare qui per comprendere ulteriormente il Sutra Asura. Questa è la mia grande occasione fortunata, devo comprenderlo il più possibile dato che non avrò altre possibilità di esaminarlo una volta che me ne andrò..."


Percependo l'aura sconfinata che emanava l'antico tomo, Lin Ming si riempì di rimpianto. Non poteva portarlo via con sé e quindi la quantità di informazioni che poteva apprendere sarebbe stata limitata.


Non osò battere minimamente la fiacca visto che si parlava dell'eredità del maestro della Strada Asura.
                                


                                



