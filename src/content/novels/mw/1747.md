---
title: Capitolo 1747 – Le preoccupazioni di Xiao Moxian
pubDate: 2025-12-15T08:37:10.436Z
tags:
    - mw
---


Capitolo sponsorizzato, ringraziamo Mattia!
2 (2 Mattia) capitoli in coda, 0/5
-Schadenfreude


"Cosa mi succede...?"


Seduta a meditare, Xiao Moxian aprì gli occhi. Scoprì che era bagnata di sudore, anche la sua fronte lo era.


Questo non era dovuto alla stanchezza della meditazione, ma a causa della debolezza!


Il suo corpo si stava indebolendo, facendola sudare!


"Cosa sta succedendo?"


Xiao Moxian si accigliò. Come poteva avvenire un evento così strano durante un momento così critico?


Data la coltivazione e la forza di Xiao Moxian, anche se non avesse potuto affrontare frontalmente Lin Ming, tra gli altri membri della sua generazione era comunque eccellente; nessuno poteva sperare di poterla battere.


Insieme alla pura energia yang che aveva assorbito da Lin Ming e il suo fisico sconvolgente per metà fenice, la sua vitalità del sangue era estremamente potente. Figuriamoci rimanere seduta a meditare per un intero pomeriggio, avrebbe potuto combattere facilmente giorno e notte.


Ma ora più si sedeva a meditare e più era diventata stanca. Tutta la forza che aveva radunato si stava indebolendo lentamente.


"No, c'è qualcosa di strano nel mio corpo."


Quando ripensò allo stordimento che aveva provato quando si era seduta nella carrozza, Xiao Moxian era diventata sempre più sicura che ci fosse un problema. Una volta poteva essere un incidente, ma era impossibile che casi ripetuti potessero essere una coincidenza. C'era qualcosa che non tornava.


Indagò velocemente le condizioni del suo corpo, sondò i suoi meridiani, la sua carne e il sangue, gli organi e anche il mare spirituale. Non c'erano problemi a parte nel mondo interno.


"Questo..."


Xiao Moxian fu sorpresa nello scoprire che nel suo mondo interno c'era uno strano vortice che stava assorbendo tutta la sua energia Origin.


Generalmente parlando, il mondo interno di un coltivatore era un mondo senza interruzioni, era impossibile che si formasse un punto dove fuoriusciva energia!


Ma ora sembrava che ci fosse un buco nel suo mondo interno.


Un'enorme quantità di energia Origin stava andando attraverso questo passaggio.


E questa forza non scompariva completamente, ma rimaneva nel suo corpo. Non influenzava la sua coltivazione, la indeboliva soltanto.


"Come può essere?"


Xiao Moxian fu colta dal panico. Non era dell'umore per uno scherzo del genere adesso. Ogni briciolo di coltivazione era importante per lei e doveva usarla tutta per condensare l'energia yin primordiale e reprimere quella yang.


Se ci fosse stato un problema nella sua coltivazione, le possibilità che venisse rivelato sarebbero state ancora superiori.


<em>'Cos'è questo vortice? Come sta assorbendo e limitando il mio potere? È una conseguenza dell'aver assorbito l'Inferno Immortale?'</em>


Pensò subito Xiao Moxian, sbalordita. Se l'anima dell'Inferno Immortale non si fosse estinta, forse stava cercando di rubare la sua forza e il suo corpo. Non era una questione da poco!


Pensando a questo, Xiao Moxian entrò in allerta e si concentrò immediatamente su questo "vortice", pronta ad affrontare l'Inferno Immortale in una brutale battaglia nel suo mare spirituale da un momento all'altro.


Tuttavia Xiao Moxian presto scoprì che la situazione era completamente diversa da quello che aveva pensato.


Il vortice aveva un'aura gentile, completamente diversa da quella tirannica e crudele dell'Inferno Immortale. Xiao Moxian poteva perfino sentire qualcosa di familiare, come se un'anima piccola e debole la stesse chiamando.


Non aveva idea del perché, ma questa sensazione la commosse. Un profondo senso d'affetto iniziò a crescere nel suo cuore, come se questa piccola anima nel vortice fosse più importante della sua vita. Era una sensazione indescrivibile, ma impressa a fondo nelle sue ossa.


"Questo... questo è..."


Xiao Moxian era sbalordita. Non riuscì a reagire per molto, molto tempo.


Dopo aver confermato la situazione diverse volte e aver riesaminato il suo corpo, sondato i suoi punti di agopuntura, controllato il suo sangue e i canali dei meridiani, finalmente capì cos'era accaduto...


Questo cosiddetto "vortice" in realtà era un'anima piccola e immatura. E c'era una sola spiegazione per cui era apparsa. La sua coltivazione in coppia con Lin Ming l'aveva messa incinta!


Questo vortice, la massa di energia al suo interno, era il suo bambino e quello di Lin Ming!


"Sono davvero... incinta..."


In quel momento Xiao Moxian provò un'emozione indescrivibile. Ebbe la sensazione che i suoi pensieri fossero stati annegati in una nebbia, e ora era stordita.


Prima non si era mai preparata per evitare una gravidanza. Questo perché, più era potente una razza, più era difficile che avesse figli. Inoltre Xiao Moxian era per metà fenice ed era di una razza completamente diversa rispetto a Lin Ming.


Se avessero voluto produrre una cristallizzazione vivente del loro amore, poteva non accadere nemmeno dopo innumerevoli difficoltà e tentativi. Avrebbero potuto non fare figli per il resto della vita.


Ma non si sarebbe mai immaginata che avrebbe scoperto di essere incinta dopo aver lasciato la Strada Asura.


Questa felicità era venuta troppo all'improvviso. Un tempo si era preparata mentalmente a non avere figli per il resto della vita. Nella Strada Asura, ogni volta che ci pensava, se ne sarebbe addolorata. Si poteva immaginare quanto rimpianto avrebbe avuto una donna se non avesse potuto avere un bambino con l'uomo che amava di più.


Xiao Moxian aveva desiderato ardentemente tenere il suo bambino e quello di Lin Ming tra le braccia. E ora il suo sogno si era avverato all'improvviso.


Ma ciò che seguì questa felicità fu una preoccupazione incredibile!


Questo bambino era spuntato nel peggiore momento possibile.


Sia lei che Lin Ming erano troppo deboli ora, e non potevano influenzare le grandi decisioni che riguardavano l'universo. Non sapevano nemmeno se sarebbero potuti rimanere insieme in futuro.


Inoltre, in questa imminente grande calamità, la nascita di questo bambino avrebbe influito sulla sopravvivenza di molte razze. Questa grande responsabilità era troppo crudele per questa creatura non ancora nata.


"Come... come può essere..."


Xiao Moxian si sfregò la pancia, sconvolta.


Gioia, felicità, tristezza, preoccupazione, ogni sorta di emozione la sconvolse, rendendole impossibile tranquillizzarsi.


Ma senza dubbio ora sarebbe stato molto, molto più difficile nascondere il rapporto che aveva con Lin Ming.


Fortunatamente, c'era un aspetto positivo, questo bambino non era affatto ordinario. Non avrebbe avuto una gravidanza simile a quella di un mortale, che avrebbe radunato energia natale e avrebbe dato alla luce il bambino dopo dieci mesi. Se fosse accaduto, era sicuro che l'avrebbero scoperta.


Xiao Moxian aveva un fisico speciale e Lin Ming aveva ogni sorta di strano sangue nel corpo. Non solo aveva il sangue di una fenice e di un drago, ma possedeva anche una goccia di sangue Asura, una stirpe incredibilmente più preziosa rispetto alle altre.


Sia Xiao Moxian che Lin Ming possedevano un talento sconvolgente e un fisico sorprendente. Al momento, il loro bambino era solo un ammasso di essenza di sangue. La sua crescita sarebbe stata un processo estremamente lento che sarebbe continuato per decine di anni. Non sarebbe stato affatto strano se fossero passati anche centinaia di anni prima che nascesse. Ma durante questo periodo, il bambino poteva già prendere forma nel mondo interno della sua genitrice ed entrare in sintonia con l'energia Heaven Earth.


"È un colpo di fortuna o un disastro... e se è un disastro non può essere evitato..."


Mentre lo diceva, Xiao Moxian strinse i denti e si risedette a meditare, continuando ad accumulare energia primordiale yin. Dato che era arrivata a questo punto, poteva solo affrontare le difficoltà una alla volta.


Anche se c'era solo una possibilità infinitesima di poterci riuscire, Xiao Moxian doveva lottare per farlo.


Ora non poteva assolutamente parlare all'Empireo Genesi Diabolica del rapporto che c'era tra lei e Lin Ming.


Se non fosse stata incinta, allora se avesse parlato con franchezze della sua relazione con l'Empireo Genesi Diabolica, al massimo l'avrebbe confinata nella sua stanza e avrebbe troncato ogni via di comunicazione che poteva esserci tra lei e Lin Ming. Ma ora che era incinta, se l'Empireo Genesi Diabolica o la razza dei mostri l'avessero scoperto, era difficile immaginare a che destino sarebbe andato incontro questo bambino!


Xiao Moxian non voleva assolutamente che succedesse qualcosa a suo figlio. Avrebbe preferito morire che perderlo.


Pensando a questo, Xiao Moxian si portò la mano al petto. Aveva difficoltà a respirare.


Durante questo banchetto della longevità, di fronte a tutte le grandi figure del Regno Divino e forse anche i rappresentanti dei saggi... se la sua gravidanza fosse stata rivelata a tutti quanti...


Xiao Moxian non osava immaginarsi che conseguenze ci sarebbero state. Anche le sue dita iniziarono a tremare.


Se fosse accaduto, se la razza dei mostri e dei demoni avessero comunque scelto di allearsi con i saggi, allora questo bambino sarebbe diventato la vergogna delle razze dei mostri e dei demoni.


Avrebbero deciso sicuramente di ucciderlo prima che nascesse...


Gocce di sudore iniziarono a colare dalle dita di Xiao Moxian.


Aveva paura. Aveva davvero, davvero paura.


Rabbrividì e si sentì le braccia e le gambe fredde.


Ma in quel momento, sentì la piccola vita dentro di lei emettere un richiamo, un richiamo profondo. Inspiegabilmente, questo richiamo scaldò il cuore di Xiao Moxian, facendole prendere coraggio.


Al banchetto della longevità, se l'avessero scoperta, anche se tutti nel Regno Divino l'avrebbero ridicolizzata e derisa, anche se l'avessero accusata, anche se l'Empireo Genesi Diabolica e la razza dei mostri fossero stati furiosi con lei, non le sarebbe importato.


Tuttavia, se qualcuno avesse osato cercare di ferire il bambino nella sua pancia, se suo nonno non avesse badato alla sua famiglia, allora avrebbe solo potuto minacciarli con la sua morte!


Mentre Xiao Moxian era piena di innumerevoli preoccupazioni, Lin Ming era arrivato nel palazzo di Sogno Divino.


Il palazzo irreale ed etereo era rimasto immutato in questi 60 anni. Mu Lingyun guardò la struttura di giada magnifica, aveva difficoltà a mantenere la calma. Da ciò che Lin Ming le aveva detto, sua sorella era in questo palazzo!
                                


                                



