---
title: Capitolo 175 - Fantasmi Affamati
pubDate: 2025-10-16T07:28:18.446Z
tags:
    - mw
---


<em>Edit: avviso qui per tutti, posterò il 176 e gli altri dopo a partire da <strong>martedì-mercoledì circa, la media è di almeno 3 capitoli a settimana</strong>, che a volte supero quando ho meno impegni.
-Schadenfreude</em>


Quando la punta della lancia trapassò i demoni, le creature si ruppero come delle borse di sangue. Con una sola spazzata Lin Ming demoliva tre o quattro demoni, in solo un bastoncino di incenso di tempo aveva distrutto quasi 100 demoni di sangue!


Tuttavia in quel momento, non troppo lontano, un'enorme nuvola di sangue si condensò, diventando un demone grande il doppio rispetto agli altri. Questa creatura era diversa, si potevano distinguere i lineamenti del suo volto e sembrava essere intelligente. Ovviamente questo doveva essere il demone di sangue più formidabile di tutti.


Lin Ming sogghignò in modo selvaggio quando lo vide. Si precipitò in avanti come un fulmine, percorrendo le decine di piedi di distanza che lo separavano dal suo nemico.


Il suo slancio esplose come un vulcano!
Drago del Fiume si Addentra nei Mari!


<em>Bang!</em>


Lin Ming attaccò e i 5000 filamenti vibranti di vera essenza penetrarono il corpo del mostro, facendolo esplodere e riducendolo in una nebbia di sangue.


Un flusso di energia percorse Lin Ming, l'effetto rigenerante di questo demone di sangue era quasi uguale a quello di un Lingzhi Sanguigno di 500 anni!


In totale Lin Ming aveva ucciso 99 demoni e un loro capo. Era stato praticamente come aver assorbito più di una decina di Lingzhi Sanguigni di 500 anni!


L'enorme vitalità circolò nel corpo del ragazzo; ce n'era circa la metà che non poteva ancora assorbire.


Se prima era energetico come un forno bruciante, ora era praticamente un razzo che sfrecciava nel cielo!


"Fantastico!" Lin Ming fece un respiro profondo. Si sentiva benissimo, nonostante avesse appena combattuto una feroce battaglia, la sua condizione era migliore rispetto a prima!


"C'è così tanta energia nel mio sangue che non è stata assorbita. Comunque la vitalità del mio corpo è stata potenziata. Potrei combattere tutto il giorno e non sarei comunque stanco!"


All'improvviso a Lin Ming venne in mente una cosa. Si fece un taglio con la Lancia Pesante d'Argento Flessibile e vide una scena incredibile. La ferita stava guarendo con una velocità visibile ad occhio nudo e in poco tempo si rigenerò completamente!


Lin Ming rimase sbalordito vedendo questo. Nonostante sapesse che questa energia poteva accrescere le capacità rigenerative, non si aspettava che avrebbero raggiunto tali livelli.


Non avrebbe più dovuto temere di ferirsi sul campo di battaglia. Se avesse ottenuto alcuni rari materiali potenziando ulteriormente la sua vitalità, allora forse avrebbe potuto raggiungere uno stadio leggendario, nel quale si potevano rigenerare perfino gli arti recisi o si era capaci perfino di rinascere da una sola goccia di sangue!


"La prova del Regno degli Inferi si è conclusa. Seconda prova, Fantasmi Affamati!"


Quella voce indifferente risuonò di nuovo nelle orecchie di Lin Ming.
All'improvviso il paesaggio cominciò a cambiare. I laghi e il cielo color sangue si trasformarono in un mondo buio e cupo. Guardando verso l'alto poteva vedere che il cielo era color giallo pallido come dell'acqua fangosa ed era solcato da moltissimi corvi neri. Le creature erano così tante che oscuravano il cielo.


Un fiume emerse dal terreno. Le acque verdi e giallastre si agitavano formando delle onde continue. Un gas mortale si espandeva nell'aria. Sulla riva c'era una lastra di pietra d'ossidiana, su cui erano incisi due grandi caratteri - "Fiume Giallo"! ("黄泉")


<em>Nota Traduzione: "黄泉" Yellow Springs significa "Regno dell'Oltretomba".</em>


"Fantasmi Affamati! Capisco, è proprio come ha detto Na Yi. La Pagoda dello Stregone è divisa in sette livelli: Regno degli Inferi, Fantasmi Affamati, Animali, Schiavo della Strega, Mortali, Emissario Celeste e il Mondo dello Stregone. Credevo che questi nomi fossero stati stabiliti in base alla religione e alle superstizioni della gente della Landa Selvaggia del Sud.
Non mi aspettavo che descrivessero i vari livelli! Ma queste sette prove non esistono nella Pagoda dello Stregone, ma nella prova della vita e della morte! Solo che una comune strega non può vederle."


In quel momento le onde del Fiume Giallo iniziarono ad agitarsi formando degli enormi vortici. I fantasmi affamati cominciarono ad emergere dalle acque, ululando sinistramente mentre si avventavano su Lin Ming!


............


Na Yi e Na Shui aspettavano in silenzio al di fuori della Pagoda dello Stregone.


Na Shui disse:"Sorellona, non potevi entrare nella pagoda con il fratellone e partecipare alla prova dello Stregone?"


Na Yi rispose:"Il potere della Pagoda è limitato; gli effetti non sarebbero ugualmente buoni se entrassero due persone contemporaneamente. Non solo, con le mie attuali capacità riuscirei al massimo a raggiungere il quarto piano..."


Na Yi aveva appena compiuto quindici anni. Per lei era ancora troppo presto per sottoporsi alla prova dello Stregone.


Na Yi aveva una certa ambizione, voleva raggiungere il quinto piano della Pagoda dello Stregone o anche il sesto, ottenendo il riconoscimento dello Stregone per far ricostruire la sua Tribù Na!


Da quando era stata fondata, nella tribù una strega capace di raggiungere il terzo o il quarto livello era già considerata eccellente.


Se avesse superato il quinto piano sarebbe stata definita un genio tra molti talenti.


Oltrepassando il sesto livello si sarebbe diventati una leggenda.


Negli ultimi diecimila anni di esistenza della tribù Na, non c'era mai stato nessuno capace di entrare nel sesto livello!


E quella figura leggendaria era stata la prima Regina delle Streghe che aveva portato la sua gente a viaggiare, espanso il suo territorio e aveva fondato la tribù.


"Sorellona, a che livello è il Fratellone Mo secondo te?" Chiese innocentemente Na Shui.


"Eh..." Na Yi si accigliò. Guardò verso la Pagoda con un'espressione perplessa. Prima aveva visto Lin Ming superare le prove ad una velocità così incredibile da farla sussultare. Tuttavia l'aveva previsto, dopotutto la forza di Lin Ming era al limite di un guerriero Forgia delle Ossa. Con la sua forza avrebbe dovuto oltrepassare facilmente i primi tre livelli.


Ma la cosa strana era che, dopo che lo aveva visto arrivare al terzo livello, sembrava essere scomparso. Stava fissando il quarto livello della Pagoda e aveva scoperto che la formazione non si era ancora attivata. Questo provava che Lin Ming non era entrato al quarto livello.


<em>'Cosa può essere accaduto? Con la forza di Mo Lin è impossibile non arrivare al quarto piano. Dovrebbe superare facilmente il quinto e il sesto livello. I suoi progressi non dovrebbero essere inferiori alla prima Regina delle Streghe della tribù Na.</em>


<em>'Che Mo Lin abbia avuto qualche incidente nella Pagoda?'</em> Pensando a questo, Na Yi si sentì stringere il cuore per l'ansia.


<em>'Ma... la Pagoda dello Stregone è solo una formazione illusoria, non ci dovrebbe essere alcun incidente. Anche se fosse troppo difficile...'</em> Na Yi sussultò mentre richiamava alla mente alcune parole. Negli antichi testi delle streghe era menzionata una leggenda...


In quella leggenda, tanto tempo fa, lo Stregone aveva fondato il Regno Divino e la Pagoda dello Stregone era la sua entrata. Se si veniva scelti dallo Stregone, si poteva aprire la porta per entrare nel Regno Divino, una volta tornati dalla Terra Sacra si sarebbe diventati re della Landa Selvaggia del Sud!


Re della Landa Selvaggia del Sud...


Na Yi fece un respiro profondo, il suo cuore era pieno di emozioni mentre rabbrividiva.


............


"Ossa sottili come legna da ardere, occhi infossati, pupille color sangue, così questi sono i fantasmi affamati."


Lin Ming guardò gli spiriti che si stavano avvicinando a lui barcollando.
I loro corpi erano praticamente una pila di ossa, i loro arti erano corti e la loro testa era grottescamente enorme. Avevano la bocca spalancata mostrando la file di denti affilati e la lingua penzolante da cui gocciolava saliva.


"Che siano Fantasmi Affamati o Demoni di Sangue, vi ucciderò tutti!"


Lin Ming si precipitò sui mostri colpendo la sua lancia!


<em>Swish!</em>


In quel momento accadde una cosa incredibile. La lancia di Lin Ming non incontrò alcuna resistenza e passò attraverso i fantasmi affamati senza ferirli minimamente. Illesi continuarono ad avanzare verso Lin Ming.


Uno di loro sferrò un colpo d'artiglio verso il basso. Lin Ming spalancò gli occhi e usò la tecnica del Roc Dorato che Squarcia il Vuoto, evitando il pericoloso attacco.


"Immunità ai danni fisici?"


Lin Ming capì. Il Fantasma Affamato non era un'entità corporea.


"Capisco, dovrò usare una tecnica marziale per distruggerli e utilizzare la sua forza esplosiva per disperdere la loro anima. Senza tecniche marziali abbastanza potenti questa prova sarebbe davvero seccante."


In realtà Lin Ming non aveva potenti tecniche a disposizione a parte l'Annientamento Thunderfire che aveva creato recentemente.


Tuttavia usarlo avrebbe consumato il 40% delle riserve di vera essenza di Lin Ming, non era una mossa che poteva usare con noncuranza.


Ma questo non importava, il ragazzo poteva manifestare la propria essenza e aveva anche il potere del tuono e del fuoco.


Lin Ming scosse la lancia e un serpente elettrico color viola cominciò a percorrere l'asta della sua arma sibilando.


Il tuono era sempre stato un elemento capace di esorcizzare spiriti e demoni. I fantasmi temevano la luce del sole e avevano ancora più paura dei fulmini. Se un fantasma fosse stato colto da una tempesta, il tuono avrebbe disperso definitivamente la sua anima.


Tuttavia nelle leggende si menzionavano dei fantasmi incredibilmente potenti capaci di sopportare il potere distruttivo del fulmine. Avrebbero volato attraverso le nuvole, usando il loro potere per temprare le impurità della propria anima.
Questa era la cosiddetta tribolazione celeste. Una volta superata questa prova, un fantasma avrebbe potuto produrre puro Yang e costruire un corpo formato da questa energia, diventando praticamente un essere umano.


Naturalmente questi fantasmi affamati di fronte a Lin Ming non erano assolutamente vicini a questo livello.


<em>Chi!</em>


Il serpente elettrico colpì un fantasma affamato, disperdendo al vento la sua anima!


Un flusso di energia dell'anima volò nel corpo di Lin Ming; sentì che la sua forza dell'anima era cresciuta.


"Uh? Rafforzamento dell'anima?"


Lin Ming divenne un po' sbalordito per poi esultare. Prima di raggiungere lo stadio Xiantian era estremamente difficile coltivare la forza dell'anima. Lin Ming l'aveva fatto dipendendo dalla "Tattica dell'Anima Tirannica" e creando iscrizioni, tuttavia i suoi progressi stavano andando a rilento.


Nonostante la forza dell'anima di Lin Ming fosse molto più potente di un praticante di arti marziali della sua stessa coltivazione, gli era comunque difficile disegnare un simbolo d'iscrizione per il corpo. In passato era riuscito a stento a farcela e dopo averlo creato sarebbe caduto in un sonno profondo per aver usato troppa forza dell'anima.


"Non mi immaginavo che il potere degli spiriti affamati potesse accrescere la forza dell'anima. Questo è davvero troppo raro."


Per un maestro di iscrizioni la forza dell'anima era della massima importanza. Inoltre una volta raggiunto lo stadio Xiantian si poteva coltivare l'anima. Costruendo delle solida fondamenta, allora arrivare allo Xantian sarebbe stato molto più facile.


Pensando a questo, lo spirito combattivo di Lin Ming cominciò a fremere dal fervore.
L'Anima del Tuono nel suo corpo sembrò essere stata contagiata da questo entusiasmo e cominciò a circolare rapidamente attorno al Seme del Dio Blasfemo.


Un fulmine emerse dal corpo di Lin Ming, era un'energia davvero scioccante!


"Uccidere!"


La Lancia Pesante d'Argento Flessibile si trasformò in un drago del fiume mentre si contorceva nell'aria. Archi di luce gli vorticavano attorno, formando un enorme reticolo di fulmini. Sotto un attacco del genere i fantasmi divennero come dei fiocchi di neve scossi da una violenta tempesta. Si sciolsero rapidamente e poi evaporarono nell'aria.


I loro ululati riecheggiarono nell'aria. Un flusso di pura energia fluì nel corpo di Lin Ming, nutrendo il suo mare spirituale. Il ragazzo sentì la sua coscienza diventare sempre più lucida, non gli sfuggiva perfino il più piccolo cambiamento dell'ambiente circostante.


In quel momento risuonò un grido acuto e addolorato.
Lin Ming non dovette nemmeno girarsi; la sua forza dell'anima aveva già individuato il nemico.


Sorprendentemente questo spettro color viola aveva l'aspetto di una bellissima donna. Non aveva alcun corpo, da lontano una gigantesca testa, ampia una decina di piedi, fluttuava nell'aria come se fosse incastonata nel pallido cielo giallo. I suoi lunghi capelli bianchi come ossa danzavano nell'aria.
                                


                                



