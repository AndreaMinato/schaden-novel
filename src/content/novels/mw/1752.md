---
title: Capitolo 1752 – Veleno
pubDate: 2025-12-15T08:37:10.436Z
tags:
    - mw
---


Capitolo sponsorizzato, ringraziamo Mattia!
11 (11 Mattia) capitoli in coda, 0/5
-Schadenfreude


"Non puoi nemmeno affrontare l'attacco di un Sacro Lord al picco del suo stadio?!"


Lo sguardo da tigre dell'Empireo Genesi Diabolica si posò su Xiao Moxian, pieno di rabbia!


Dal suo punto di vista, Xiao Moxian era una persona impavida. La sua personalità ea simile a quella che aveva l'Empireo Genesi Diabolica da giovane, così provava moltissimo affetto per lei. Non solo la sua nipote aveva un grandissimo talento, approvava anche il suo atteggiamento e il suo modo di vivere.


Ma oggi non si sarebbe mai immaginato che avrebbe tollerato le provocazioni arroganti della concubina imperiale Yuan!


Questo gli diede la sensazione di aver perso la faccia.


Xiao Moxian non aveva fatto molti progressi nella Strada Asura e non poteva controllare il suo destino o il suo potenziale, ma il fatto che non osasse affrontare un colpo di palmo della concubina imperiale era una questione di coraggio.


Xiao Moxian negli stadi avanzati del Lord Divino non osava nemmeno affrontare un attacco del genere. L'Empireo Genesi Diabolica iniziò ad avere difficoltà a contenere la sua ira!


"Ohohoh! Xiao Moxian, se non osi affrontare il mio colpo di palmo, allora puoi scusarti con il mio clan e anche rimanere in lutto per Duyu per un anno. Dopodiché considerò la questione sistemata!"


L'Empireo Genesi Diabolica fu sul punto di uscire dalla sala con furia. Osservò Xiao Moxian, la rabbia nel suo sguardo sembrava sul punto di esplodere come un vulcano.


Xiao Moxian impallidì. Le sue labbra fremettero. Fece un respiro profondo e disse: "Bene... allora affronterò il tuo colpo di palmo!"


Non temeva la rabbia dell'Empireo Genesi Diabolica, ma non poteva rimanere in lutto per il principe dei mostri Duyu.


Rimanere in lutto significava che uno non avrebbe potuto bere, fare sesso o dedicarsi ad altre forme di divertimento, tutto per esprimere la propria tristezza. Per Xiao Moxian non sarebbe stato affatto difficile; sarebbe potuta andare facilmente in isolamento per un anno.


Ma solo dei figli o una moglie per suo marito sarebbero rimasti in lutto. Se Xiao Moxian l'avesse fatto, sarebbe stato per il secondo motivo e questa era una scelta impossibile per lei.


Anche l'Imperatore dei Mostri si accigliò quando sentì le parole della concubina imperiale Yuan. Aveva la sensazione che avesse esagerato.


L'Empireo Genesi Diabolica sbuffò freddamente. La sua espressione si calmò e si sedette lentamente al suo posto.


Nella grande sala, la concubina imperiale Yuan creò un campo di forza, isolando dello spazio dal resto della stanza, all'interno c'erano solo lei e Xiao Moxian.


La concubina imperiale Yuan la derise con odio: "Hai ucciso Duyu e tutto ciò che devi fare è affrontare il mio colpo di palmo. Quanto è facile per te."


La donna stese la mano destra. Con un crepitio, delle scaglie iniziarono a formarsi sulla sua pelle e le sue dita si trasformarono in unghie affilate.


Per un po', l'energia primaria attorno alla concubina imperiale Yuan iniziò a radunarsi con forza. Xiao Moxian non disse una parola, resistette silenziosamente alla pressione.


In quel momento, la donna aveva già soppresso la sua energia per arrivare a quella di un Sacro Lord al picco del suo livello. Non usò nessun trucco, altrimenti l'Empireo Genesi Diabolica l'avrebbe fermata.


Dopo quattro o cinque respiri di tempo, la concubina imperiale Yuan si spostò all'improvviso. Dietro di lei apparì un enorme fantasma nero, quello di un idra.


La concubina imperiale aveva attivato il potere del suo sangue!


Un potente gas velenoso, denso d'oscurità, si scatenò nella donna!


Questa energia aveva raggiunto un altissimo livello per quanto riguardava la comprensione delle leggi, superando di gran lunga quella di un Sacro Lord.


Nonostante la concubina imperiale Yuan avesse represso la sua coltivazione, non aveva limitato le sue tecniche delle leggi, né ogni altro aspetto.


Con una coltivazione al picco del Sacro Lord e la sua stirpe dell'idra, usando anche le leggi, il potere di questo attacco sarebbe stato equivalente a quello di un Re del Mondo ordinario!


In particolare, quel potere velenoso era particolarmente terrificante!


Il concetto di Veleno era estremamente bizzarro e inortodosso da apprendere per i coltivatori. Quando un mortale ricorreva al veleno, spesso lo raffinava da piante, insetti, serpenti o altre creature simili. Un coltivatore di alto livello poteva trarli da materiali celesti o prenderlo dai cadaveri di pericolose creature velenose. La tossicità di queste sostanze non potevano essere paragonate ai veleni comuni.


Inoltre, arrivati al livello della concubina imperiale Yuan e con il suo concetto di Veleno che aveva raggiunto il gran successo, il veleno non sarebbe stato più mera materia, sarebbe diventato un tipo di energia. Una volta che iniziava ad usare il suo metodo di coltivazione velenoso, l'energia origin attorno si sarebbe trasformata in energia incredibilmente velenosa e corrosiva. Un maestro Empireo di veleni avrebbe potuto trasformare il mondo intero in energia velenosa, rendendolo una trappola mortale!


La concubina imperiale Yuan stava usando le leggi del veleno, se fosse riuscita a ferire Xiao Moxian, sarebbe stato facile che i suoi veleni rimanessero nel suo corpo, causando costantemente danni. Questa era una mossa estremamente crudele e sinistra!


"Ji Xian'er, fammi vedere come bloccherai il mio colpo!"


La concubina imperiale Yuan sogghignò freddamente. Al momento Xiao Moxian aveva delle fondamenta carenti e la sua forza combattiva sembrava inferiore. Bloccare questo attacco per lei sarebbe stato solo un sogno, perché il suo potere aveva già superato i limiti della sua forza.


Xiao Moxian si concentrò. In realtà aveva già previsto che la concubina imperiale Yuan non gliel'avrebbe lasciata passare liscia. Ma non avrebbe mai pensato che sarebbe stata abbastanza spietata da usare una tecnica velenosa. Naturalmente Xiao Moxian non lo temeva, ma l'embrione in lei non sarebbe riuscita a sopportarla. Xiao Moxian non avrebbe permesso che il suo bambino venisse ferito, assolutamente!


Xiao Moxian era in una situazione critica. Non solo doveva nascondere tutti i segreti nel suo corpo, ma doveva anche bloccare questo attacco; era semplicemente impossibile.


Strinse i denti. Poi, sconfinate fiamme nere si levarono da ogni direzione, avvolgendola!


Allo stesso tempo, l'immagine di una Fenice Oscura si manifestò dietro Xiao Moxian, estremamente nitida, ogni sua piuma rivelava il più minuto dettaglio.


Nel momento in cui la Fenice Oscura era apparsa, le sconfinate fiamme nere erano diventate ancora più terrificanti. Questo fuoco sembrava contenere l'aura selvaggia e incontrollabile del Grande Dao, un'aura che proveniva dai tempi più antichi. Queste fiamme ruggenti provenivano dallo spirito dell'Inferno Immortale che aveva sconfitto nella prova finale!


Questa forza antica e misteriosa superava ogni immaginazione dei presenti. Anche molti altri Re del Mondo e guerriero ad un passo dallo stadio Empireo spalancarono gli occhi quando videro questo fuoco nero, sconvolti.


"Queste fiamme... com'è possibile?!"


L'Imperatore dei Mostri all'inizio era appoggiato sullo schienale del suo posto. Quando vide apparire queste fiamme, si tese e si tirò su a sedere.


Comunque uno la vedesse, sembrava che Xiao Moxian fosse malata e indebolita. Ma nessuno si sarebbe immaginato che l'aura delle fiamme attorno al suo corpo sarebbe diventata così terrificante!


"Questo..."


Lo sguardo dell'Empireo Genesi Diabolica iniziò a brillare. Il fuoco che Xiao Moxian aveva rilasciato non era così forte, ma i suoi Concetti erano estremamente elevati; era già passata al settimo livello del Concetto del fuoco.


Raggiungere un alto livello di comprensione nelle leggi era un'altra questione. Finché uno avesse avuto un talento sufficiente e abbastanza tempo, allora anche un Grande Re del Mondo di tipo fuoco sarebbe riuscito a passare al concetto di settimo livello.


Ma ciò che sorprendeva l'Empireo Genesi Diabolica era che la qualità di queste fiamme aveva raggiunto un livello inconcepibile!


Fiamme diverse avevano qualità differenti. Il livello più basso era il fuoco usato dai mortali. Poi, di grado in grado, le fiamme del nirvana di Xiao Moxian erano quasi del livello più alto possibile.


Eppure adesso, le fiamme che Xiao Moxian aveva mostrato sembravano fuoco del nirvana di livello ancora superiore. Una forza incomprensibile era fusa al loro interno, aggiungendo il tocco finale!


L'Empireo Genesi Diabolica all'inizio aveva pensato che Xiao Moxian avesse sprecato il suo tempo coltivando nella Strada Asura, ma ora sembrava che la situazione non fosse semplice come sembrava!


"Forse... può davvero bloccarlo..."


Anche l'Empireo Genesi Diabolica normalmente calmo e solenne era entusiasta quando pensava alla futura crescita di sua nipote. Gli si strinse il cuore.


"Che importa se la qualità delle tue fiamme è elevata? Sei ancora debole!"


La concubina imperiale Yuan lanciò il suo colpo di palmo. A parte sopprimere la sua coltivazione, aveva usato tutte le altre sue risorse fino al limite!


<em>Chi chi chi!</em>


Un'oscurità spaventosa e il potere del veleno eruttarono. Perfino lo spazio stesso fu sciolto da questo attacco!


Xiao Moxian era circondata da energia del veleno. Perfino un artefatto spirituale sarebbe rimasto corroso. Un normale praticante di arti marziali sarebbe stato scomposto finché non fosse rimasto nemmeno un osso di lui!


Mentre tutti si aspettavano che Xiao Moxian usasse le sue leggi del fuoco dalla forza strana per bruciare l'energia velenosa, ciò che fece li sbalorrdì.


Xiao Moxian non scatenò la sua energia, invece usò le fiamme del nirvana per proteggersi e resistere all'attacco.


"Mm?"


L'Empireo Genesi Diabolica si accigliò. Questa sorta di metodo di combattimento era come rimanere seduti passivamente a farsi colpire. Perché non aveva contrattaccato?


Anche se Xiao Moxian non fosse stata abbastanza forte, anche se il suo contrattacco fosse fallito e fosse rimasta ferita, non avrebbe dovuto indebolire il suo slancio e permettere agli altri di maltrattarla!


<em>Chi chi chi!</em>


Le fiamme del nirvana radiose annientò la maggior parte delle nuvole di energia velenosa!


Dopo essersi fusa con il Dao Celeste Asura, le fiamme del nirvana di Xiao Moxian ora erano di altissima qualità. Tuttavia, poteva solo usare una quantità limitata di forza. Questo perché l'embrione in lei possedeva la stirpe di un drago e di una fenice, e aveva anche ereditato il potere del sangue Asura, così stava assorbendo troppa energia. Inoltre doveva usare gran parte della sua forza per nascondere l'energia di puro yang nel suo corpo e mostrare il suo yin primordiale.


In questa situazione, come poteva resistere al colpo velenoso della concubina imperiale Yuan che utilizzava le leggi di un guerriero ad un passo dallo stadio di Empireo?


Le fiamme nere del nirvana furono indebolite lentamente dall'energia velenosa. In quel momento, anche la sua vera essenza protettiva fu corrosa lentamente.


<em>Chi chi chi!</em>


Dopo che l'energia corrose la sua barriera, iniziò ad invadere i suoi meridiani e i suoi vasi sanguigni!


Scie di energia nera iniziarono a inondare il suo sangue.


Anche il suo midollo fu contaminato. Sembrava che gocce di acido venissero iniettate nel suo corpo, era straziante!


Tuttavia Xiao Moxian strinse i denti. Tutta l'energia che poteva evocare fu trasferita nel suo mondo interno, proteggendo la vita dentro di lei...
                                


                                



