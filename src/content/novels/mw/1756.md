---
title: Capitolo 1756 – Collegamento Spirituale delle Mille chilometri
pubDate: 2025-12-15T08:37:10.437Z
tags:
    - mw
---


Capitolo sponsorizzato, ringraziamo Mattia!
17 (7 Mattia + 10 Paolo) capitoli in coda, 0/5
-Schadenfreude


.....


"Ma signorina..."


Le diverse servitrici si inginocchiarono nell'acqua, con espressioni di confusione e panico. L'Imperatore dei Mostri aveva ordinato loro di non perderla di vista nemmeno per un momento. Anche se in superficie la stavano servendo, in realtà era per sorvegliarla.


Data la personalità di Xiao Moxian, non sarebbe rimasta impalata a non fare nulla. Avrebbe cercato di fare di tutto per reagire. Chi sapeva cosa sarebbe accaduto se fosse rimasta da sola. Nemmeno l'Imperatore dei Mostri e l'Empireo Genesi Diabolica sarebbero stati tranquilli.


"Andatevene!" L'espressione di Xiao Moxian era gelida. "Quando mi faccio il bagno non mi piace che gli altri mi fissino."


"Questo..."


Le diverse servitrici si scambiarono delle occhiate. Non sapevano cosa fare.


"Signorina, per favore non ci causi problemi. Stiamo solo seguendo gli ordini dell'Imperatore dei Mostri e non possiamo lasciarla sola. Al massimo possiamo stare vicino alla porta."


Le diverse servitrici uscirono dalla piscina e si ritirarono all'entrata.


La stanza da bagno di Xiao Moxian era estremamente vasta e l'entrata era a circa cento piedi dalla piscina.


Quando le servitrici se ne andarono, Xiao Moxian si tranquillizzò. Fece un lungo respiro e si lasciò sprofondare lentamente nella piscina.


La pelle brillante e le curve deliziose erano sommerse dall'acqua. Alla fine, immerse perfino la testa. I suoi lunghi capelli neri sembravano una rosa nera che fioriva in un lago...


Onde calde si increspavano attorno al suo corpo. Anche se sarebbe dovuto essere un momento confortevole, Xiao Moxian si sentiva solo incredibilmente sola.


Toccò lentamente la strana collana esotica che pendeva dal suo petto.


Questo gioiello non poteva essere definito così bello, anzi, molte persone lo avrebbero considerato un po' brutto. La catena era troppo spessa e scomoda da indossare, e il suo aspetto era rozzo e semplice, privo di eleganza femminea.


Il motivo per cui Xiao Moxian la portava con sé era perché era stato il primo dono che Lin Ming le aveva dato.


Il Collegamento Spirituale delle Mille chilometri.


Dopo che Xiao Moxian era stata confinata qui dall'Empireo Genesi Diabolica, tutta la sua forza era stata sigillata. A parte il suo fisico straordinario, sotto ogni altro aspetto era simile ad una mortale.


In una situazione del genere, sarebbe stato difficile per Xiao Moxian contattare Lin Ming e riferirgli dell'imminente proposta di matrimonio dei saggi.


Tuttavia, a causa di questa collana, la situazione si era ribaltata!


Lin Ming aveva acquistato questa collana alla fiera della città delle Rune Divine, prima che l'asta iniziasse. Aveva speso 30 milioni di punti contributo per comprarla.


Questa collana poteva registrare l'aura spirituale di una persona. Il proprietario di questo gioiello avrebbe potuto contattare la persona registrata. Non importava quanto fossero lontani, finché fossero stati nello stesso universo, si sarebbero potuti contattare!


Tuttavia questa collana poteva essere usata per comunicare solo da due persone specifiche. A causa di questa funzione limitata e l'elevato costo nel crearla, il suo prezzo era stato incredibilmente alto.


Anche un tesoro spirituale di un Empireo sarebbe valso solo diverse centinaia di milioni di punti. In altre parole, questa collana valeva un decimo di un tesoro da Empireo.


Un'altra restrizione era che questa collana poteva essere usata solo nella Strada Asura. Tuttavia, prima che lei e Lin Ming avessero lasciato quel piano, il giovane aveva modificato la collana e le aveva detto che avrebbe potuto utilizzarla nel Regno Divino.


Xiao Moxian aveva registrato l'aura spirituale di Lin Ming nella collana. Ora era la prima volta che l'avrebbe usata.


Si concentrò sul Collegamento Spirituale delle Mille chilometri. Xiao Moxian iniziò a sussurrare il nome di Lin Ming...


Aveva proprio paura. Data la sua debolezza, non sapeva se avrebbe potuto usare la collana. Ma ora poteva solo fare del suo meglio, anche se era in una situazione disperata.


I sussurri cantilenanti di Xiao Moxian portavano le sue ultime speranze e il suo messaggio. Li mandò nel vuoto sconosciuto e, sotto la misteriosa trazione delle leggi, partirono dalla grande pagoda della razza dei mostri e si rivolsero verso la nave spirituale argentata che stava volando fuori dal palazzo di Sogno Divino...


.....


"Lin Ming, il grande banchetto della longevità dell'Imperatore dei Mostri inizierà tra qualche giorno. Domani andremo nella pagoda nera della razza dei mostri." Nella nave spirituale argentata, l'Empirea Sogno Divino stava dando consigli a Lin Ming, che si inchinò: "Capisco senior Sogno Divino. Mi preparerò al meglio."


"Non devi fare nessun preparativo particolare. Il solo motivo per cui te lo dicendo è per consigliarti di non entrare in conflitto con il Sacro Figlio di Zaohua. Non può farti nulla. Se ti provocherà, non dovrai prestargli attenzione. Non dimenticare, sei molto più giovane di lui. Nessuno ti deriderà per averlo ignorato. Invece penseranno semplicemente che il Sacro Figlio di Zaohua si stia approfittando della situazione. Hai capito?"


"Capisco..." Lin Ming annuì. In realtà non gli importava di aspettare cento anni per combattere contro il Sacro Figlio di Zaohua. Così il suo avversario avrebbe avuto ancora meno possibilità di vincere!


E nascondere le sue abilità gli avrebbe anche dato un vantaggio.


Proprio quando Lin Ming stava per congedarsi, in quel momento tremò e si irrigidì sul posto.


Una trasmissione del suono incredibile risuonò nella sua mente, il contenuto lo aveva lasciato scioccato!


"C-cosa?"


Lin Ming era completamente sbalordito: "Xian'er ha detto... che è incinta? Ho... ho davvero... un figlio..."


Era accaduto tutto troppo velocemente. Con la grande calamità in arrivo, Lin Ming non voleva avere nessun bambino. Temeva che dopo la sua nascita, il bambino avrebbe dovuto affrontare una guerra crudele e brutale.


Ma il cielo stravolgeva i piani degli esseri umani.


Per Xiao Moxian sarebbe stato incredibilmente difficile avere un figlio. Quando Lin Ming era stato insieme a lei, l'aveva sentita più di una volta parlare di come avrebbe potuto non avere bambini per tutta la sua vita. Per questo Xiao Moxian si era sempre intristita.


Ora che era finalmente incinta, sarebbe dovuto essere un evento pieno di entusiasmo e gioia.


Ma dal tono di Xiao Moxian, Lin Ming non poteva sentire nessuna felicità, solo preoccupazione e tristezza.


A Lin Ming si strinse il cuore. Era ben consapevole che nella sua situazione, questo bambino l'avrebbe messa in pericolo!


Disse con ansia: "Xian'er, hanno scoperto che sei incinta?"


Lin Ming provò a rispondere. Mentre lo faceva, dall'altra parte del Collegamento Spirituale delle Mille chilometri, Xiao Moxian tremò, le lacrime scorrevano silenziosamente dai suoi occhi...


Dato che aveva perso la sua forza, anche con il Collegamento Spirituale delle Mille chilometri non era sicura di poter contattare Lin Ming. Ora, quando aveva quasi perso ogni speranza, di fronte alle minacce del suo nonno spietato e doveva accettare la proposta di matrimonio del Sacro Figlio di Zaohua, finalmente aveva sentito la voce di Lin Ming.


Xiao Moxian non poté più contenere l'emozione.


"Sono stata scoperta... all'inizio non sapevo di essere incinta, altrimenti avrei aspettato fino alla nascita del bambino prima di tornare... Fratellone Lin, cosa posso fare? Sono già stata confinata qui dal nonno. Mio nonno, lui..."


Xiao Moxian raccontò tutto quello che era successo, incluso come l'Empireo Genesi Diabolica aveva preso in ostaggio la vita del suo bambino per accettare il matrimonio con il Sacro Figlio di Zaohua.


<em>Pa!</em>


Apparì una crepa sul letto di pietra su cui era seduto Lin Ming!


Questo perché, a causa della rabbia, l'energia di Lin Ming aveva perso il controllo.


L'Empirea Sogno Divino sussultò. "Lin Ming, cosa succede?"


L'Empirea aveva sentito una strana energia di cui non riusciva a capire le origini diffondersi nel mare spirituale del giovane.


Nemmeno lei capiva le leggi Asura.


Lin Ming rimase in silenzio, non riuscì a rispondere immediatamente a Sogno Divino. In quel momento, la voce di Xiao Moxian risuonò di nuovo.


"Fratellone Lin, non voglio accettare, ma non posso perdere il mio bambino..."


Mentre era immersa nella piscina, le sue lacrime finirono nell'acqua, rendendola lievemente salata...


Lin Ming poteva capire il significato dietro le parole di Xiao Moxian. Era disposta a fare di tutto per proteggere il suo bambino. Non avendo altra scelta, poteva solo accettare di sposare il Sacro figlio di Zaohua.


Questo era qualcosa di inaccettabile per Lin Ming.


Il giovane strinse i pugni, le sue nocche rilasciarono forti crepitii.


Alla fine, era troppo debole!


Se avesse annientato la razza dei saggi da solo, Xiao Moxian avrebbe dovuto affrontare peripezie del genere?


"Non preoccuparti, ci sarò sempre per te... non permetterò a nessuno di ferire il nostro bambino, né permetterò agli altri di rapirti. Non devi acconsentire al matrimonio, ma non offendere tuo nonno. Lascia il resto a me."


Le parole di Lin Ming riecheggiarono attraverso le leggi del Collegamento Spirituale delle Mille chilometri e nelle orecchie di Xiao Moxian.


Per un po', fu il solo suono nel mondo della giovane.


Non preoccuparti, ci sarò sempre per te...


Sembrava che tutta la tristezza di Xiao Moxian fosse scomparsa all'istante.


In tutta la sua vita aveva creduto che per essere indipendenti avrebbe solo dovuto diventare più potente. Ma dopo aver incontrato Lin Ming e aver scoperto di avere un bambino, aveva scoperto anche che desiderava essere protetta e che qualcuno si prendesse cura di lei...
                                


                                



