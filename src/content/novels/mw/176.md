---
title: Capitolo 176 - Lo Schiavo della Strega
pubDate: 2025-10-16T07:28:18.447Z
tags:
    - mw
---


"La regina dei cento fantasmi affamati nel mondo degli spiriti?" Sbuffò freddamente Lin Ming e avanzò usando il Roc Dorato che Squarcia il Vuoto. Un uomo e una lancia, insieme sfrecciarono come un fulmine verso l'enorme testa.


La bellissima donna emise un ululato spaventosamente sinistro mentre scagliava i suoi capelli bianchi in avanti per uccidere Lin Ming. Ogni capello si trasformò in un serpente bianco che strisciò verso Lin Ming.


"Avanti!" Urlò Lin Ming e mosse la Lancia Pesante d'Argento Flessibile nelle sue mani. Scoppiarono innumerevoli scariche color viola nel cielo notturno, che formarono un enorme rete di rete elettrica ancora più densa di quella precedente. Questo campo brillava così radiosamente da essere accecante.


<em>Chi chi chi!</em>


Sotto l'enorme colpo, le decine di migliaia di serpenti bianchi si dispersero nell'aria. La testa della donna ululò agonizzante mentre il suo bellissimo volto si contorse.


All'improvviso aprì la bocca a dismisura, le sue labbra rosee rivelarono file su file di denti affilati. Il cambiamento era stato davvero scioccante.


La testa gigante strillò in modo sinistro cercando di mordere Lin Ming!


"Preparati a perdere!"


Lin Ming gridò e formò un grande arco di fulmini molto più grande dell'ultimo che aveva creato e affondò la Lancia Pesante d'Argento Flessibile verso la bocca aperta della gigantesca testa!


<em>Cha!</em>


L'arma trapassò la testa emettendo un suono di ossa spezzate.


Innumerevoli scariche elettriche rimasero all'interno della testa umana, facendola contorcere fino ad assumere un'espressione feroce.


"Aaaahh!"


Grida penetranti riempirono il cielo, innumerevoli corvi implosero formando un'enorme pioggia di sangue e di piume.


"Che forte onda sonora." Lin Ming aveva coperto le sue orecchie con della vera essenza per proteggerle.
Aveva già sperimentato il tuono tigre-leopardo nella Valle del Tuono; queste onde sonore non erano nulla per Lin Ming.


La gigantesca testa ebbe uno spasmo a mezz'aria, come se qualcosa la stesse danneggiando dall'interno, e poi esplose in decine di migliaia di frammenti, che si trasformarono in piccole luci cristalline che brillavano nel cielo giallo; era uno spettacolo bellissimo.


Dopo un po' queste scintille divennero un fiume brillante che volò verso Lin Ming. Questa luce meravigliosa era come luce solare liquida; infinitamente bella.


<em>'Che forza dell'anima pura.'</em> Mentre la assorbiva, Lin Ming sentiva che l'anima del suo corpo era come un piccolo alberello, nutrito dalle piogge della primavera, che stava rapidamente crescendo.


<em>'C'è troppa forza dell'anima qui, non posso assorbirla completamente. Anche per la vitalità del sangue è stato così. Dopo questa prova dovrò andare in isolamento per un po' e assorbire per bene queste energie.'</em>


Mentre pensava a questo una voce indifferente risuonò nuovamente nelle sue orecchie.


"Hai superato la prova dei Fantasmi Affamati. Terza Prova, Bestie!"


Il paesaggio attorno a Lin Ming cambiò di nuovo. Il cielo e il Fiume Giallo sparirono completamente e al loro posto apparvero immense distese erbose.


Il cielo scuro era pieno di nuvole scure e spesse. Tuttavia non pioveva. Sotto il vasto cielo nuvoloso, le praterie erano ricoperte di muschio verde, terra rada e anche mucchi di rocce nere. Questo era davvero un mondo variegato.


In quel momento risuonò un enorme ruggito. Non troppo lontano apparì un'orda di ombre nere. Queste figure erano molto diverse tra loro, alcune camminavano, altre volavano e avevano tutte forme diverse.


Lin Ming brandì la Lancia Pesante d'Argento Flessibile e si leccò le labbra cremisi. "Così i nemici di questa prova sono soltanto delle bestie feroci? Che generosità. In tutti questi anni in cui mi sono allenato è stato come se mi fossi messo costantemente alla prova contro bestie feroci!"


<em>Roar!</em>


Le grida delle bestie feroci furono come il brontolio di un tuono. Questa orda di più di cento bestie feroci era piena di intento omicida mentre si precipitava verso Lin Ming.
Tra di loro c'erano enormi tori alti dieci piedi, serpenti spessi tre piedi e anche degli strani uccelli giganteschi a due teste.


Lin Ming non si ritirò di fronte a questa orda aggressiva, invece decise di farsi strada uccidendo attraverso quest'ora.


Un uomo, una lancia di fronte a cento bestie; questo spettacolo era davvero sbalorditivo. Tuttavia Lin Ming non esitò, anzi la sua aura era come un inferno bruciante!


"Drago del Fiume si Addentra nei Mari!"


Lin Ming si fece leva contro il terreno roccioso e attaccò con la lancia. Un'energia soverchiante riempì l'aria come se stesse oscurando il cielo e la lancia di Lin Ming trapassò il corpo di un serpente di dieci piedi.


"Oh!"


A causa di questo potente impatto Lin Ming mantenne una presa salda e la lancia si incurvò come una luna crescente. Il serpente di 1000 jin fu scagliato in aria da Lin Ming!


Mentre il serpente volava via, lo slancio del ragazzo aveva raggiunto il suo massimo.


"Annientamento Totale!"


Il corpo di Lin Ming era inondato da un'enorme quantità di vera essenza. Le sue gambe ferme come l'acciaio erano come delle radici. Era stabile e la sua arma era come una fiamma ardente che squarciava l'aria. La tecnica d'iscrizione Lancia Astrale si attivò e l'arma lunga nove piedi e nove pollici si allungò fino a raggiungere venti piedi!


<em>Puff! Puff!</em>


Due bestie feroci furono sbalzate via da Lin Ming. La vera essenza vibrante penetrò nei loro teschi e polverizzò i loro cervelli.


Così il ragazzo affrontò l'orda di bestie. Con il supporto della potente vitalità del sangue, la sua forza era come un pozzo inesauribile. Ogni volta che muoveva la sua lancia fluiva una pioggia di sangue.


Durante il massacro Lin Ming sentì una strana energia penetrargli il corpo, cambiandolo leggermente; i suoi tendini diventavano più forti e i suoi muscoli più robusti.


"La terza prova potenzia la forza del corpo?"


Lin Ming si rese conto che l'aspetto più formidabile delle bestie feroci era il loro corpo.
C'erano molte creature estremamente forti e i loro corpi erano naturalmente la loro migliore arma.


Dato che Lin Ming coltivava il Chaotic Virtues Combat Meridian, la sua forza era già formidabile. Insieme al potenziamento della vitalità e del corpo, Lin Ming sentì di stare ascendendo rapidamente a nuovi livelli.


"Credo che la mia forza abbia già sorpassato i 10.00 jin."


Una forza di 10.000 jin era già il limite di un praticante di arti marziali. C'erano solo alcuni praticanti allo stadio Circolazione che avevano una forza al di sopra dei 10.000 jin, ma erano dotati di Forza Divina Innata. Una volta avanzati allo stadio Houtian, la potenza fisica non sarebbe aumentata di molto. Era solo la loro vera essenza che sarebbe diventata più densa e pura.


Prima la gente aveva ritenuto erroneamente che Lin Ming avesse una Forza Divina Innata a causa del Chaotic Virtues Combat Meridian. Ora l'aveva davvero ottenuta e il suo corpo era molto più robusto di quello di Ta Ku!


............


In quel momento al di fuori della Pagoda dello Stregone, Na Yi stava ancora aspettando Lin Ming, era già passata un'ora.


Le leggende degli antichi testi erano vere?


Nel favoloso Regno Divino c'era un potere infinito.


Se uno fosse tornato da lì sarebbe diventato il re della Landa Selvaggia del Sud!


In futuro se avesse voluto avrebbe dominato questa terra?


Na Yi era assorta nei suoi pensieri.


Tutte le ragazze della Landa Selvaggia del Sud ammiravano e veneravano gli eroi, naturalmente lei non era un'eccezione.


Tuttavia si ricordò dell'odio che portava sulle sue spalle per i suoi genitori e la sua maestra, Na Yi represse questo pensiero infantile e aspettò in silenzio che Lin Ming tornasse.


<em>'C'è una camera piena di antichi testi nella terra Sacra. Forse posso trovare alcune note riguardo al Regno Divino lì.'</em> Pensando a questo, Na Yi prese un candeliere da un muro vicino e si fece lentamente strada verso l'antica biblioteca.


Na Yi era ancora giovane; non conosceva bene molte delle leggende tramandate dallo Stregone.


............


La terra era ricoperta da ossa rotte e pezzi di arti amputati, zuppa di sangue cremisi. Lin Ming teneva stretta la Lancia Pesante d'Argento Flessibile. Di fronte a lui l'ultima bestia feroce si torceva per l'agonia. La strana energia volò di nuovo verso il corpo di Lin Ming e poté già sentire il rumore scoppiettante del suo scheletro e dei suoi muscoli che venivano trasformati.


"Che prova della vita e della morte incredibilmente misteriosa. Può davvero modificare il mio corpo e rafforzare la mia anima, la mia vitalità e perfino la forza del mio corpo. Questo è praticamente come riformare il mio corpo. Anche qualcuno con una cattiva coltivazione diventerebbe un genio dopo una tale trasformazione. Lo Stregone è davvero notevole. Mi chiedo quale realm sia riuscito ad ottenere? Che sia forte come la Grande Sacerdotessa delle Terre Sacre Qianyu?"


In quel momento risuonò di nuovo quella voce fredda. 'Hai superato la prova delle Bestie. Quarta Prova, Schiavo della Strega!'


Il paesaggio si trasformò di nuovo. La terra spoglia scomparve e Lin Ming si trovò in un'area circolare. Il pavimento era fatto di mattoni sporchi e il terreno era ricoperto di chiazze rosse che sembravano sangue.


<em>'Un'arena? Questo paesaggio è davvero un piacevole diversivo.'</em>


Mentre pensava a questo, Lin Ming sentì all'improvviso il rumore di metallo strappato. Si girò a guardare e vide un enorme mostro nero che stava facendo a pezzi la recinzione di ferro dell'arena.


La creatura umanoide era alta trenta piedi e la sua pelle era di un color viola viscoso che brillava come metallo. Le sue enormi braccia erano più spesse del tronco di un uomo e aveva un cerchio acciaioscuro pieno di spuntoni affilati avvolto attorno ai suoi polsi. Sembrava pesare non meno di 1000 jin!


Questo mostro nero aveva due teste: una feroce con un corno di tre piedi e l'altra con delle zanne lunghe mezzo piede che spuntavano fuori dal suo ghigno contorto. Tutti i muscoli della creatura sembravano solidi come il granito e il suo corpo era avvolto da spesse catene delle dimensioni del braccio di un uomo adulto.


"Questo è lo Schiavo della Strega?"


Lin Ming poteva sentire chiaramente una forte pressione opprimerlo di fronte a questo gigantesco mostro. Nonostante stavolta ci fosse un solo nemico, il ragazzo aveva il presentimento che questa prova sarebbe stata molto più difficile delle prime tre.


<em>Roar!</em>


Lo Schiavo della Strega rilasciò un ruggito agghiacciante. Il suo corpo enorme balzò verso l'alto e il terreno sotto i suoi piedi collasso come una valanga. Si precipitò verso Lin Ming come una meteora!


<em>Bang!</em>


Volarono dei detriti. Lin Ming saltò verso l'alto. Nonostante la sua forza fosse aumentata sapeva certamente che non c'era modo di usare la forza bruta contro questa bestia.


"Manifestazione di vera essenza!"


Lin Ming mosse la sua lancia e la vera essenza si condensò fino a cadere contro lo Schiavo della Strega.


Tuttavia Lin Ming rimase sorpreso dal vedere le terrificanti capacità difensive dello Schiavo della Strega, il mostro era rimasto illeso sotto questa pioggia di attacchi.


"Forza Penetrante!"


Le innumerevoli piccole unità nel corpo di Lin Ming cominciarono a muoversi con lo stesso ritmo mentre respiravano all'unisono e la vera essenza del ragazzo iniziò a vibrare intensamente. Questo tipo di attacco poteva ignorare le difese e penetrare direttamente nel corpo dell'avversario; era un'abilità soverchiante.


Tuttavia i 5000 filamenti di vera essenza entrarono nel corpo dello Schiavo della Strega e svanirono senza lasciare traccia. La creatura tremò solo per un po' e poi non successe nient'altro!
                                


                                



