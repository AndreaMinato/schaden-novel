---
title: Capitolo 1786 – Entrare nella terra dell'eredità
pubDate: 2025-12-15T08:37:10.442Z
tags:
    - mw
---


<em>Capitolo sponsorizzato, ringraziamo Mattia!
3 (3 Mattia) capitoli in coda, 0/5
-Schadenfreude</em>


Il palazzo di cristalli viola scuro svettava nel cielo. Due enormi porte incise bloccava l'accesso come due torri gemelle.


Non appena si avvicinò al portale, Lin Ming sentì un'aura soffocante e misteriosa, era vasta come il mare ed era emessa da ogni pollice della struttura.


Proprio quando Lin Ming fu sul punto di aprire le porte del palazzo, si raggelò.


<em>Roar!</em>


Un ruggito assordante risuonò dal portale dorato.


L'incisione incredibilmente realistica di un drago lungo mille piedi prese vita.


Uscì dalla porta e artigliò l'aria. Il suo corpo era permeato da una vasta corrente elettrica crepitante.


Quando il drago del fulmine atterrò di fronte alla porta, un'aura terrificante trapelò dal suo sguardo mentre fissava Lin Ming.


"Sono la bestia guardiana di una terra sacra di Empirei! Coloro che oseranno mettere piede in questo suolo sacro e violare questa terra moriranno!"


Il drago piegò la testa e i suoi occhi grossi quanto lanterne erano pieni di elettricità viola. La sua voce era profonda e grave, come un tuono annientante.


Sembrava che volesse sottomettere la volontà di chiunque incontrasse.


Lin Ming si limitò ad accigliarsi lievemente.


Era un po' vigile nei confronti dell'Empireo Vendicatore del Fulmine. Ma non provava di certo timore reverenziale o ammirazione nei suoi confronti.


Era stato il fratello giurato dell'Empireo Primordius in passato, ma aveva tramato in segreto con i saggi per tradirlo. Alla fine, l'Empireo Vendicatore del Fulmine era stato ucciso e il posto dov'era morto era diventato la sua terra dell'eredità.


Lin Ming non aveva la minima benevolenza nei confronti di un Empireo così infido.


Il solo motivo per cui era venuto qui era per portare via qualcosa di cui aveva bisogno.


Se qualcuno avesse osato fermarlo, l'avrebbe distrutto e avrebbe continuato a procedere.


Dopo aver sconfitto il Sacro Figlio di Zaohua e diventato un Sacro Lord, la sua forza combattiva aveva raggiunto un livello senza precedenti, perché avrebbe avuto paura di un mero guardiano che stava riposando da centomila anni?


La Lancia del Sangue della Fenice emise un grido risonante. Una fiamma cremisi a forma di fenice vorticò attorno l'arma emanando un intenso spirito combattivo.


Una luce rossa sfrecciò dal corpo di Lin Ming, unendosi all'attacco di lancia tracciando uno splendido arco che seguiva il dao celeste. Come un arcobaleno, la lancia squarciò il vuoto, sollevando innumerevoli onde rosso sangue.


Con una forte esplosione, la lancia mirò direttamente verso il punto debole del drago del fulmine.


In un istante, una luce viola elettrica si scontrò con il bagliore, creando onde d'urto.


Tutte le nuvole nel raggio di cento chilometri furono spazzate via dalla terrificante energia.


Questo drago viola che sembrava così arrogante emise un grido miserabile. Un enorme numero di scaglie delle dimensioni di un macigno furono distrutte dalla Lancia del Sangue della Fenice.


Ogni scaglia che cadeva si trasformò in pura energia del fulmine che squarciò lo spazio per poi dissiparsi.


"Mm? Non è ancora morto? È davvero degno di essere un'opera dello spirito del fulmine. La sua forza equivale circa a quella di un Grande Re del Mondo." Lin Ming era riuscito a valutare accuratamente la forza della bestia guardiana.


Dopotutto il suo attacco conteneva più di 800 milioni di jin di forza.


Se questo drago era riuscito a sopravvivere, doveva essere considerevolmente forte.


Nonostante l'Empireo Vendicatore del Fulmine mancasse di ogni moralità, alla fine era comunque un Empireo di grado superiore incredibilmente forte.


Il drago del fulmine si infuriò. Aveva sorvegliato questa terra per 100.000 anni. Nessuno sul pianeta Sky Spill avrebbe osato offendere la sua maestà.


Ma ora qualcuno gli aveva causato dolore. Lo percepiva perfino come una minaccia alla sua esistenza.


In quanto spirito guardiano, il suo desiderio istintivo era di eliminare questa minaccia.


Nelle sue pupille viola scintillanti iniziarono a brillare delle stelle. Sfere del fulmine delle dimensioni di comete cominciarono ad apparire nel cielo, oscurando il cielo.


Ogni sfera del fulmine conteneva una spaventosa aura annientante, accompagnate da nuvole del fulmine.


In un istante, le innumerevoli palle del fulmine caddero su Lin Ming come una pioggia di meteore.


Lin Ming si accigliò. L'Albero del Dio Blasfemo apparì dietro di lui e iniziò a crescere e a svettare verso l'alto.


In un istante era diventato un albero nobile alto più di 10.000 piedi, la sua chioma si estendeva nel cielo.


Ad un lato di questo albero c'era un tappeto di foglie viola che emettevano un'aura terrificante e che assochilometrivano a draghi del fulmine, emettendo il vero significato del fulmine a cui non si poteva resistere.


Dall'altro delle fenici di fuoco erano appollaiate sui rami. Le fiamme della tribolazione bruciavano, creando perfino dei buchi nello spazio.


I draghi del fulmine emanarono una terrificante aura mentre si levavano verso l'alto. Mentre le sfere del fulmine si abbattevano verso il basso, i draghi si riempirono di entusiasmo. Spalancarono le fauci e iniziarono a divorare le sfere delle saette.


Ogni volta che questi draghi del fulmine inghiottivano una sfera, scariche elettriche avrebbero percorso i loro corpi e avrebbero ruggito con piacere. Stavano diventando sempre più grandi.


Era chiaro che ne stessero beneficiando.


Quando il drago viola lo vide, ne fu scosso. Queste sfere del fulmine erano una manifestazione del suo spirito vitale e l'esplosione di ciascuna di esse era sufficiente a ferire gravemente un Sacro Lord.


Ma quello strano albero era occupato da innumerevoli draghi del fulmine che potevano divorarle?


Questo fece infuriare ancora di più l'enorme creatura!


Iniziò a ruggire. La sua enorme figura si levò nell'aria, superando le nuvole.


Poi il suo enorme corpo si precipitò verso Lin Ming come un fulmine.


Lo sguardo di Lin Ming emanò una luce tagliente. Increspature di essenza condensata apparirono attorno al suo corpo, mentre la sua vitalità del sangue iniziava ad agitarsi come un fiume in piena.


Il vuoto circostante iniziò a tremare ad ogni suo gesto.


A ciascun passo, il terreno si spaccava, creando un enorme canale lungo diverse centinaia di chilometri.


Sfrecciò nel cielo a tutta velocità e si scontrò direttamente con il drago del fulmine.


La resistenza del fisico di Lin Ming era impareggiabile tra la razza umana.


Dopo aver aperto le otto Porte Nascoste e aver sbloccato le Nove Stelle del Palazzo del Dao, Lin Ming era riuscito a battere il Sacro Figlio di Zaohua con la sua resistenza. Non era esagerato dire che il suo corpo in movimento era paragonabile ad un pianeta.


Anche se avesse aperto un solo Palazzo del Dao, non avrebbe temuto questo drago del fulmine formato da innumerevoli scariche elettriche.


<em>Bang!</em>


Lin Ming si avventò sul guardiano con grande slancio.


In un istante, innumerevoli saette vorticarono dagli artigli del drago e bombardarono il giovane.


<em>Zizizi! Zizizi!</em>


Quando questi fulmini si abbatterono sul corpo di Lin Ming, tutto ciò che poterono fare fu lasciare dei lievi marchi grigi sulla superficie della sua pelle.


Vedendo quanto era robusto, il drago del fulmine non poté che provare paura.


La vitalità del sangue di Lin Ming si agitò. I suoi colpi di lancia erano onde infinite. In un istante, innumerevoli ombre di lancia apparirono nello spazio e la loro forza si sovrappose.


Alla fine, l'intera Lancia del Sangue della Fenice iniziò a ronzare e a gridare. Il fulmine e il fuoco si intrecciarono sulla punta dell'arma, sembrava che si stessero scatenando migliaia di eruzioni solari viola e rosse. Enormi tratti di spazio collassarono e sconfinate tempeste spaziali ulularono, aumentando ulteriormente il potenziale dietro l'attacco.


La lancia si inchiodò nella testa del drago.


<em>Ka ka ka!</em>


Dopo un crepitio assordante, il drago del fulmine viola ululò di dolore. Era apparsa una fessura nella sua testa estremamente dura.


Dopotutto, questa bestia era stata formata dall'energia dell'essenza e della vitalità del sangue dell'Empireo Vendicatore del Fulmine.


Era riuscita a prendere sostanza perché era stata temperata per 100.000 anni.


Ma anche con un fisico del genere, come poteva resistere all'attacco terrificante di Lin Ming?


La Lancia del Sangue della Fenice fece a pezzi la bestia guardiana partendo dalla fessura.


<em>Bang!</em>


Ci fu un'esplosione sconvolgente. Una sconfinate essenza del fulmine trapelò nel mondo per poi dissiparsi silenziosamente.


Allo stesso tempo, la luce del portale con le incisioni dei draghi del fulmine si spense.


Poi, momenti dopo, le porte iniziarono ad aprirsi rumorosamente.


Il suono misterioso del Grande Dao riecheggiava costantemente dall'interno, accompagnato da parole sconvolgenti.


Ogni parola era fonte di ispirazione e illuminazione.


Ogni parola assorbiva il potere mistico nel vuoto ed emetteva una debole traccia di energia del fulmine.


Tutto questo fluttuava a mezz'aria.


"...È Lancia del Sangue della Fenice spiegazione della fonte del Grande Dao del potere del fulmine..."


Mentre Lin Ming ascoltava questi suoni, mostrò un po' di sorpresa.


Era già arrivato al settimo livello del vero significato del fulmine,  la sua comprensione delle leggi del fulmine erano approfondite.


Dopo aver ascoltato per un po' capì subito cosa stava cercando di comunicargli questa strana lingua.


Erano parole che non aveva mai sentito prima, puntavano all'essenza del Grande Dao del Fulmine più profonda.


<em>'Questo è il Grande Dao del Fulmine lasciato dall'Empireo Vendicatore del Fulmine.'</em>


Lin Ming si emozionò. Si era introdotto nel Dominio del Fulmine per ottenere la Fonte del Fulmine, ma sarebbe stato ottimo se avesse potuto temprare le sue leggi del fulmine e ottenere una comprensione più approfondita.


Dopo che entrò nella grande sala del palazzo. Lin Ming sentì un'aura grande e potente come una montagna che schiacciava il suo cuore.


Sussultò e volse lo sguardo verso il luogo da cui proveniva quest'aura.


In quella direzione poteva scorgere una figura alta al centro della sala.


Questa persona indossava un abito viola scuro ed emanava un'aura elettrica. Il suo intero corpo era permeato dal potere mistico delle saette e perfino il terreno sotto i suoi piedi era nebbioso, come se si fosse trasformato in essenza d'energia del fulmine.


Lin Ming sussultò. Sembrava un dio del tuono questa persona. Anche il vero significato del fulmine nell'Albero del Dio Blasfemo fu agitato dall'ombra di quest'uomo. Uno strano flusso del Dao batteva attorno a questa figura, diffondendosi in ogni direzione.


Ma al centro del petto di questa persona c'era un buco delle dimensioni di un pugno.


Al centro c'era un'aura caotica. Si era radunata lì, incapace di disperdersi mentre rilasciava una profonda pressione.


Questa forza superava quella di quasi ogni altro Empireo che Lin Ming aveva incontrato finora. Ma era incredibilmente familiare.


Questa pressione apparteneva ad un antico Empireo: l'Empireo Primordius!


L'energia caotica era anche l'essenza più primaria dell'universo, l'energia primordiale.


"Quel buco è la ferita lasciata dall'Empireo Primordius? Che sia il cadavere dell'Empireo Vendicatore del Fulmine?" Lin Ming deglutì, scioccato.


"Ben fatto. Dopo così tanti anni, qualcuno è riuscito finalmente ad entrare..."


Una voce piena di maestosità risuonò nell'area.


Lin Ming si riempì di sorpresa. Concentrò lo sguardo, fissando la figura di fronte a lui e distinguendo la sua barba folta e i suoi lineamenti ben definiti.
                                


                                



