---
title: Capitolo 1796 – Palazzo Zenith
pubDate: 2025-12-15T08:37:10.443Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda, 0/5
-Schadenfreude</em>


Dopo aver capito cos'era l'Universo del Sogno Akashico, non ci fu bisogno di chiedere cosa fosse il campo di battaglia Akashico. Lin Ming all'inizio pensava che fosse il luogo dove i saggi e gli spirita combattevano, ma ora a quanto pareva era un'area specifica dove i Sect lottavano l'uno contro l'altro.


Si poteva uccidere liberamente nel campo di battaglia del Sogno Akashico.


Come nel mondo di Sogno Divino, anche se un praticante di arti marziali fosse stato ucciso, non sarebbe morto nella realtà. Al massimo avrebbe subìto un po' di danni alla sua forza spirituale per cui ci sarebbero voluti giorni e settimane per guarire.


Tuttavia il significato dietro tutto questo era oltremodo importante.


Per un coltivatore, il metodo più veloce per crescere era combattere incessantemente.


Durante uno scontro intenso, la coltivazione sarebbe stata temprata e le fondamenta sarebbero diventate più solide.


E per un Sect, coinvolgere quasi tutti i suoi discepoli in una guerra avrebbe permesso ai suoi membri di diventare più affiatati, affinare il loro lavoro di squadra e la loro forza combattiva.


Era impossibile per il Regno Divino avere un'occasione del genere per allenare i membri del proprio Sect. Una volta che fosse scoppiata una guerra, sarebbe stato un massacro che avrebbe causato lo sterminio di intere stirpi.


Per quanto riguardava dipendere dal mondo di Sogno Divino, non era un'opzione realistica. Questo perché l'Empirea avrebbe dovuto pagare un caro prezzo per aprirlo. L'Incontro di Arti Marziali Assoluto aveva avuto il supporto di un pubblico quasi infinito, insieme ai profitti dei biglietti e altre vendite di oggetti del genere. Inoltre, l'Empirea Sogno Divino stesse era assurdamente ricca. Anche così, era impossibile per lei aprire frequentemente il mondo di Sogno Divino.


Ma con il supporto dell'universo del Sogno Akashico, le varie grandi organizzazioni degli spirita potevano fare delle guerre di esercitazione. Ci si poteva immaginare quanto fosse grande la loro forza combattiva!


E da ciò che la donna con il velo aveva detto quando aveva parlato con l'Anziano Bai, pareva che questo campo di battaglia del Sogno Akashico avesse anche un qualche tipo di sistema di punti merito. Più punti si accumulavano e più ricche sarebbero state le ricompense. Anche le risorse di un Sect dipendevano dalla distribuzione dei punti merito. Per questo, i discepoli dei Sect erano entusiasti di andare nell'universo del Sogno Akashico.


Non c'era da meravigliarsi che gli spirita fossero così aggressivi e imperiosi e fossero riusciti gradualmente a diventare una delle razze dominatrici dell'universo negli ultimi miliardi di anni. L'Universo del Sogno Akashico doveva aver giocato un grande ruolo!


Lin Ming aveva la sensazione che, mentre l'umanità era entrata lentamente in declino, non fosse stato così strano che avessero perso contro gli spirita.


"Come si è formato l'universo del Sogno Akashico?"


Chiese di nuovo Lin Ming. Era impossibile che un universo così mistico fosse stato formato da un Empireo o una Vera Divinità Spirita, o anche gruppi di loro. Non potevano avere la quantità di energia richiesta.


La donna con il velo disse: "Temo che l'universo del Sogno Akashico era esistito da 10 miliardi di anni. Per quanto riguarda come si è formato, ci sono diverse teorie. Una teoria comune afferma che, 10 miliardi di anni fa, il primo antenato di tutti gli spirita era una creatura che aveva superato lo stadio di Vera Divinità. Ha fondato l'Universo del Sogno Akashiko e l'ha fatto evolvere in un mondo spirituale con la sua serie di leggi indipendenti, permettendogli di essere tramandato per generazioni."


Le parole della donna fecero sussultare Lin Ming.


Un'esistenza che superava lo stadio di Vera Divinità!


Lin Ming si ricordava bene che, nel terzo piano del palazzo immortale grosso quanto un pianeta, aveva assistito ad uno scontro tra il maestro della Strada Asura e un avversario misterioso.


Che l'Universo del Sogno Akashico sia stato fondato da questa persona?


Lin Ming aveva la sensazione che fosse molto probabile.


Creare un universo spirituale separato che durava da almeno 10 miliardi anni, aveva le sue leggi del Dao Celeste e operava indipendentemente senza bisogno di energia esterno, era davvero sconvolgente.


Anche il mondo di Sogno Divino che l'Empirea Sogno Divino aveva creato molto dopo probabilmente aveva preso ispirazione dall'Universo del Sogno Akashico.


Se l'Empirea Sogno Divino avesse superato un giorno lo stadio di Vera Divinità, il suo mondo avrebbe avuto qualche possibilità di evolvere miracolosamente proprio come l'universo del Sogno Akashico.


"Signorina Yu Luo, avrei anche un'altra domanda che vorrei fare." Lin Ming aveva già saputo il nome della donna con il velo dalla serva che lo aveva portato qui.


"Chieda pure." Disse con indifferenza Yu Luo.


"Quando ho lasciato le montagne selvagge, ho sentito che i saggi e gli spirita erano in guerra. Al momento hanno fatto una tregua?"


Lin Ming non si sarebbe mai immaginato che Yu Luo avrebbe scosso la testa in risposta: "Non so dettagli al riguardo. Coinvolge figure di alto livello. Persone come me non sarebbero mai informate al riguardo."


Le parole di Yu Luo fecero accigliare lievemente Lin Ming.


Le figure di alto livello dei saggi e degli spirita... se era così, allora la guerra era limitata ad organizzazioni di Empirei e di Vere Divinità. Questo significava anche che non c'erano ostilità davvero inconciliabili tra i saggi e gli spirita. Di conseguenza, sarebbe stato ancora più difficile per gli spirita fare un'alleanza con l'umanità.


<em>'Anche se non potrò persuadere Sheng Mei a fare un'alleanza, dato che sono venuto nel Mondo dell'Anima devo comunque cercarla. E aspetto più importante, devo fare esperienza qui... solo se sarò abbastanza forte potrò ricoprire un ruolo più importante durante la grande calamità. Se non altro dovrei poter sopravvivere...</em>'


Un motivo importante per cui Lin Ming era venuto nell'universo degli spirita era per andare all'avventura. Nel Regno Divino era quasi impossibile per lui trovare un avversario.


"Ho risposto alle sue domande. Ora è il momento che risponda alle mie."


Yu Luo sorrise lievemente mentre lo guardava.


Lin Ming annuì.


Le domande di Yu Luo riguardavano per lo più l'eredità, i metodi di coltivazione, il maestro di Lin Ming e così via. Lui non capì perché stava facendo quesiti del genere.


<em>'Dove vuole arrivare?'</em>


Lin Ming non poté che farsi questa domanda. Usò gli standard del palazzo del Grido della Fenice del clan dell'Antica Fenice per rispondere a Yu Luo. Dipinse uno scenario in cui aveva usato le eredità del clan e la sua maestra era Fata Feng.


Lin Ming rispose come avrebbe fatto un guerriero della Distruzione o al Mare Divino Realm. Non solo, ma naturalmente minimizzò il suo talento.


Poi Yu Luo chiese informazioni sul drago di ghiaccio senza corna. Lin Ming si attenne alla sua storia originale. Disse di non averlo mai visto e che era finito in quelle condizioni a causa della terrificante tempesta spaziale apparsa dal nulla.


Le risposte di Lin Ming fecero accigliare un po' Yu Luo. All'inizio credeva che ci doveva essere qualcosa di speciale in lui visto che era sopravvissuto alla tempesta spaziale. E anche dopo aver fatto delle domande a trabocchetto, non era comunque riuscita ad estrarre informazioni da lui. Sembrava che Lin Ming fosse solo un talento umano ordinario.


Guardò Lin Ming e dopo un po' di tempo chiese: "Le interessa rimanere nel palazzo Zenith?"


Lin Ming ne fu sorpreso. "Il palazzo Zenith recluta discepoli umani?"


"Occasionalmente."


Lin Ming rifletté per un po' di tempo. Pensando alle parole della giovane domestica, effettivamente la setta aveva qualche discepolo umano. Questo lasciò perplesso Lin Ming. Le eredità principali del palazzo non si addicevano solo agli spirita? Perché avrebbero accettato umani? Dopotutto era impossibile per gli esseri umani studiare le eredità della setta.


Yu Luo sorrise: "Se si unirà al palazzo Zenith, allora le procureremo delle risorse. Credo che sarà molto meglio rispetto che a coltivare da solo. Sono sicura che queste risorse la tenteranno."


Lin Ming divenne ancora più dubbioso. Gli umani non sarebbero stati i benvenuti nel Mondo dell'Anima. Dato che erano considerati una razza inferiore, era normale che fossero oggetto di discriminazione.


Gli umani erano per lo più inservienti e schiavi.


Così perché il palazzo Zenith avrebbe accettato umani?


Yu Luo intuì come Lin Ming la stava pensando. Ridacchiò: "So che crede che sia strano. Bene, allora lasci che sia onesta con lei. Il Maestro del Palazzo Zenith ha creato un metodo di coltivazione doppia per l'anima e l'energia. Impiantando un dantian virtuale nel corpo di uno spirita, lo si può usare per coltivare il sistema dell'essenza. Ho praticato anche io questo tipo di metodo di coltivazione."


"Ora ciò di cui abbiamo bisogno sono geni umani, così da prendere in riferimento il modo in cui la loro energia circola nel dantian per perfezionare il nostro dantian virtuale."


La spiegazione di Yu Luo fece accigliare Lin Ming. Così era davvero una coltivazione doppia dell'anima e dell'energia!


Anche se le antiche eredità dell'umanità erano state distrutte dagli spirita, avrebbero dovuto tenere le tecniche più sbalorditive.


Le grandi organizzazioni spirita non avevano annientato completamente queste eredità, ma le avevano tenute per utilizzarle in futuro. Se fossero apparsi dei geni scioccanti tra di loro che avessero potuto coltivare sia lo spirito e l'energia, allora avrebbero potuto sfruttare queste eredità a loro vantaggio.


Lin Ming stesso aveva beneficiato del sistema di coltivazione doppio.


Dopo aver rubato le migliori eredità dell'umanità, gli spirita avevano tenuto in gabbia i loro geni per osservare i loro dantian. Questo era il trattamento che veniva riservato a degli animali. Dopo essere stati ispirati a creare il metodo del dantian virtuale, erano riusciti a coltivare il sistema di raduno dell'essenza.


Questo era un piano ben congegnato!


Anche così, molti praticanti di arti marziali umani desideravano ardentemente ricevere un trattamento del genere. Yu Luo aveva già detto che le risorse del palazzo Zenith sarebbero state oltremodo preziose.


"Va bene, allora mi unirò a voi."


Lin Ming accettò. All'inizio aveva intenzione di entrare in un piccolo Sect umano, guarendo dalle sue ferite mentre cercava una possibilità di entrare nel campo di battaglia del Sogno Akashico.


Il campo di battaglia del Sogno Akashico era il solo luogo dove Lin Ming pensava di poter trovare Sheng Mei.


Finché avesse potuto creare u trambusto abbastanza grande lì, avrebbe attirato l'attenzione di figure di alto livello.


Ora il palazzo Zenith lo stava invitando. Così Lin Ming avrebbe potuto saltare una fase e usare la sua posizione come discepolo per entrare nel campo di battaglia del Sogno Akashico. Questo era il metodo più facile probabilmente.


Per quanto riguardava osservare il dantian di Lin Ming, potevano anche scordarsi di scoprire qualcosa di utile al riguardo.


"Ottimo!"


Vedendolo accettare, Yu Luo divenne di buon umore. Più era talentuoso un discepolo, più sarebbe stato utile prendere come riferimento il suo dantian. Per quanto riguardava gli umani del Mondo dell'Anima, le loro coltivazioni e la loro forza erano una peggiore dell'altra.


Cercare buoni talenti era fin troppo difficile tra gli umani dalle fondamenta deboli e dallo scarso talento.


Anche se il talento di Lin Ming non era troppo grande, era comunque migliore degli altri discepoli umani che avevano trovato finora.


Poi, il giorno stesso, i discepoli del palazzo Zenith iniziarono il loro viaggio di ritorno alla base.


Lin Ming si allenò con calma nella sua stanza, guarendo rapidamente.


Mentre stava coltivando in silenzio, notò che una percezione divina si era fissata su di lui e lo stava monitorando in continuazione.


"Un praticante di arti marziali allo stadio Soul Lord..."


Lin Ming capì dall'intensità di questa percezione divina che la persona che lo stava spiando non era nient'altro che un tirapiedi, una persona non più potente di un Lord Divino umano.


Lin Ming sorrise lievemente, senza preoccuparsi molto. Era un estraneo che si era unito all'improvviso a questo equipaggio. Era normale che qualcuno lo sorvegliasse in questa situazione. Sarebbe stato turbato se non fosse successo.


Poi, Lin Ming inviò la sua percezione divina. Osservò i cambiamenti attorno a lui con attenzione, in guardia.


Alla fine era su una nave spirituale di una razza aliena. Non poté che rimanere in guardia.


In quel momento, spalancò gli occhi e si accigliò.


Aveva appena assistito ad una scena estremamente spiacevole.


Lin Ming esitò per un momento per poi alzarsi e uscire dalla porta.


La percezione divina che lo monitorava continuò a seguirlo...
                                


                                



