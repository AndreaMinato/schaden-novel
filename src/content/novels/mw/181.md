---
title: Capitolo 181 - Gabbia di Gravità
pubDate: 2025-10-16T07:28:18.447Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)


Capitolo da editare.
-Schadenfreude</em>


"Per sconfiggerlo posso solo usare l'Annientamento Thunderfire, ma posso usarlo solo una volta. Dato che questo è un maestro Houtian, sarà in grado di difendersi da questo attacco? Una volta che l'Annientamento Thunderfire verrà bloccato avrò speso un'enorme quantità di vera essenza e verrei sconfitto subito dopo."


Lin Ming pensò a diversi scenari; non poteva sconfiggere il nemico con un attacco a sorpresa.


Il praticante di arti marziali interruppe i suoi attacchi. Si accigliò; ovviamente non era soddisfatto di come aveva combattuto finora. "Non puoi continuare a nasconderti e a difenderti. Hai davvero intenzione di fare una guerra d'attrito per esaurire le mie forze? Idea creativa. Comunque non dimenticare che sei solo al Forgia delle Ossa e io all'Houtian. Se vuoi paragonare le nostre riserve di vera essenza e tirare per le lunghe, allora il primo a cedere sarai tu."


Il praticante di arti marziali sollevò di nuovo la sua spada e i due si scambiarono altre decine di colpi!


Lin Ming strinse i denti. Nonostante fosse al limite; non aveva ancora perso!


Tale tenacia scioccò perfino il suo avversario.


L'uomo aveva pensato che la resistenza di Lin Ming non sarebbe stata sufficiente e che presto avrebbe perso. Tuttavia non si era aspettato che Lin Ming sarebbe stato testardo come dell'erbaccia.


Senza accorgersene la vitalità del sangue nel corpo di Lin Ming che non era stata pienamente assorbita cominciò gradualmente a sciogliersi e a diffondersi per il suo organismo, circolando per le vene del sangue.


Grazie a questa potente e densa vitalità, le tenacia di Lin Ming aumentò. La vera essenza che aveva consumato era costantemente ripristinata grazie alla 'Formula True Primal Chaos' e la sua vitalità manteneva a stento un punto d'equilibrio. Anche se occasionalmente sarebbe rimasto ferito, le forti capacità di recupero potevano rigenerare il suo corpo nel bel mezzo della battaglia.


Dopo centinaia di mosse, il praticante di arti marziali non ebbe altra scelta se non ammettere l'assurdità della situazione, cioè che la resistenza di Lin Ming era superiore alla sua!


La vera essenza di un uomo al picco della Forgia delle Ossa era così densa e pura che la sua resistenza è paragonabile a quella di un maestro agli inizi dell'Houtian; era davvero possibile?


Lin Ming riuscì a contare sulla sua manifestazione di vera essenza e sulla sua agilità per schivare la maggior parte degli attacchi. Grazie al potere difensivo e alla sua rigenerazione, era in grado di continuare a lottare. Anche se le sue capacità erano inferiori a quelle del suo nemico, era in grado di continuare questo combattimento accanito.


Il praticante di arti marziali dai contorni di luce e d'ombra non riusciva a capacitarsi del fatto che non riuscisse a sconfiggere Lin Ming.


<em>'Anche se ha assorbito la vitalità del sangue del primo livello non dovrebbe essere così resistente. C'è qualcosa di speciale nel corpo di questo ragazzo?'</em> L'uomo si accigliò, <em>'Devo concludere presto questa battaglia, altrimenti se continua così, non sarà certo chi sarà il primo a cadere. È semplicemente troppo veloce, se voglio attaccarlo dovrò limitare i suoi movimenti prima.'</em>


<em>'Ho solo una tecnica che può diminuire la sua velocità, ma se la uso allora porrò delle restrizioni su me stesso. Però al momento non c'è altro modo...'</em>


Pensando questo, l'uomo mise la spada di fronte a sé e la puntò verso il terreno.


"Gabbia di Gravità!"


<em>Cha!</em>


Una vasta ondata di vera essenza si riversò nel terreno. Lin Ming sentì una strana trazione gravitazionale attorno a sé. "Uh? È questa mossa?"


Durante la quinta prova, nel Mondo dei Mortali, anche un praticante di arti marziali con l'alabarda aveva usato questa mossa, impedendo a Lin Ming di schivare gli attacchi.


Ora era successa la stessa cosa, ma visto che proveniva da un maestro Houtian era molto più potente. Lin Ming si sentiva come se fosse stato trascinato da un gigantesco magnete al terreno; perfino camminare era difficile.


<em>'Oh no.'</em>


Il motivo per cui Lin Ming era riuscito a durare così a lungo - a parte le se potenti capacità difensive - era grazie al Roc Dorato che Squarcia il vuoto. Usando quella tecnica di movimento riusciva ad evitare la maggior parte degli attacchi. Tuttavia ora che i suoi movimenti erano ostacolati, Lin Ming si trovava in una situazione molto pericolosa.


<em>'Mmh? No, se vuole usare questa mossa allora anche lui dovrà usare un'enorme quantità di vera essenza.'</em>


Lin Ming scoprì che la vera essenza del suo avversario si stava indebolendo significativamente; stava spendendo una grande porzione del suo potere per creare questa gabbia di gravità


Lin Ming immaginò che questa tecnica fosse adatta solo in battaglie di gruppo e in coordinazione con altre persone. Una persona avrebbe usato la Gabbia di Gravità, mentre un'altra avrebbe attaccato. Se ci fosse stata solo una persona ad usare questa tecnica e avesse anche voluto attaccare, allora il suo potere d'attacco sarebbe stato limitato.


Vedendo che il praticante di arti marziali stava per usare la sua mossa finale, Lin Ming divenne contento. <em>'Questa è la mia opportunità. Lui non sa che ho anche l'Annientamento Thunderfire come mio colpo finale.'</em>


<em>'All'inizio ero preoccupato che ti saresti potuto difendere, ma ora che puoi usare solo una parte delle tue energie ti sei semplicemente scavato la fossa da solo!'</em>


Lin Ming sorrise e un loto di fiamme si accese sulla Lancia Pesante d'Argento Flessibile.


Solo guardandola, la fiamma non sembrava così pericolosa. Il praticante di arti marziali pensò che non fosse una minaccia per lui. Infatti gli attacchi che Lin Ming aveva usato non erano ancora riusciti a trapassare la protezione di vera essenza sul suo corpo.


Il praticante di arti marziali dai contorni di luce e d'ombra pensava solo al tempo che ci avrebbe messo per sconfiggere Lin Ming; non pensava di poter perdere.


"Potere dello Stregone!"


Gridò l'uomo e uno strato di luce rossa ricoprì la spada. Dietro l'uomo apparve un fantasma grigio. Questa fantasma sochilometriva allo spirito di un antico demone che era stato dipinto nei murali della Terra Sacra dello Stregone. Il fantasma aveva sei braccia e tre teste feroci e sogghignanti, i suoi arti sembravano gli artigli del diavolo, ognuno di essi teneva un'arma diversa.


Mentre l'ombra grigia appariva, lo slancio del praticante di arti marziali dai contorni di luce e d'ombra aumentò sempre di più.


"Muori!"


La tecnica di movimento di Lin Ming era stata bloccata; questo colpo non poteva essere schivato.


Lin Ming era rimasto scioccato dalla comparsa del fantasma. Aveva visto questa strana creatura dipinta sulle pareti della Terra Sacra dello Stregone. Era possibile che anch'esso fosse un servo dello Stregone?


La spada dell'avversario tagliò verso il basso. Lin Ming non ebbe più tempo di pensare, poteva solo contrattaccare. Rilasciò completamente tutta l'energia compressa contenuta nel Seme del Dio Blasfemo.


Forza del Dio Blasfemo - Apertura!


La vera essenza di Lin Ming aumentò all'istante!


L'Essenza di Fuoco e l'Anima di Tuono cominciarono a guaire per l'entusiasmo. Le fiamme scatenate e le violente scariche del fulmine crebbero nel corpo di Lin Ming.


In quel momento il suo avversario capì che c'era qualcosa di strano. Questo ragazzo aveva davvero nascosto la sua vera forza?


Tuttavia ormai era passato al punto di non ritorno, non aveva altra scelta se non scagliare la sua mossa. L'uomo strinse i denti e ritirò forzatamente una piccola porzione di vera essenza che stava mantenendo il campo gravitazionale. L'ombra grigia dietro di lui divenne più solida e realistica, e la sua spada rossa brillò ancora di più.


Non avendo abbastanza tempo, non poteva radunare le sue energie. Anche così non credeva che il piccolo fulmine e il fuoco di Lin Ming potessero resistere al Potere dello Stregone.


Ma in quel momento gli elementi sulla lancia di Lin Ming si intrecciarono...


Annientamento Thunderfire!!!


"Questo...!" Le pupille del praticante di arti marziali dai contorni di luce e d'ombra si ingrandirono. Davanti a lui vedeva solo un'ardente luce bianca. La spada color sangue che aveva usato per bloccare quella luce incandescente fu distrutta istantaneamente!


<em>Bang!!</em>


Ci fu un'esplosione assordante come il rombo di un tuono durante una tempesta. L'uomo fu colpito dall'Annientamento Thunderfire. Il terrificante turbinio del tuono era come un serpente d'argento che danzava in un inferno di fiamme.


Riverberò una violenta onda d'urto simile ad un oceano in tempesta. Uno vasto tsunami di vera essenza si levò scagliandosi in ogni direzione; frantumò il pavimento di giada percorrendo tutto il tempio!


Lin Ming e l'uomo dai contorni di luce e d'ombra furono scagliati all'indietro contemporaneamente.


Non appena Lin Ming rilasciò l'Annientamento Thunderfire, aveva già fatto circolare tutta la sua vera essenza per resistere alle imminenti onde d'urto. Vomitò sangue mentre lo shock trapassò il suo corpo e le ossa delle sue mani si spezzarono.


Comunque il suo avversario era in una situazione ancora peggiore. Non si era preparato e la sua spada aveva anche colpito la sfera di fulmine e fuoco. Ad una distanza così ravvicinata - anche se era un maestro Houtian - il suo petto era scoppiato ed era ricoperto di sangue, era stato maciullato.


"Dannazione!"


L'uomo si supportò usando la lunga spada. Era stato troppo disattento. Non credeva che sarebbe stato ridotto ad uno stato così miserabile da un misero praticante di arti marziali al Forgia delle Ossa. Sputò una boccata di sangue; almeno metà delle costole del suo petto erano state spezzate.


"Non è morto..." Le pupille di Lin Ming si strinsero mentre barcollava all'indietro. Un maestro Houtian era troppo forte. Anche se aveva utilizzato la maggior parte della sua forza per attivare la Gabbia di Gravità, era davvero riuscito a bloccare l'Annientamento Thunderfire.


Lin Ming si allarmò. Nonostante l'uomo dai contorni di luce ed ombra fosse gravemente ferito, Lin Ming aveva già usato la Forza del Dio Blasfemo e l'Annientamento Thunderfire Se avessero continuato a combattere, allora sarebbe finito in una situazione ancora più disperata.


Tuttavia in quel momento la voce di Yan Mo risuonò da sopra il tempo distrutto. "Hai superato la sesta prova!"


L'uomo dai contorni di luce ed ombra sembrava molto contrariato. Diede un'occhiataccia a Lin Ming con una rabbia indignata, afferrò la spada e tornò nel tempio.


"L'ho superato?"


Lin Ming non riusciva a crederci.


In quel momento lo spazio si contorse di fronte al ragazzo e Yan Mo apparì di fronte a lui.
"Congratulazioni. Sei il primo a superare la sesta prova della vita e della morte negli ultimi 19.000 anni."


Lin Ming era perplesso. Chiese:"Non ho ucciso il nemico del sesto piano, come può essere considerato un successo?"


Yan Mo disse:"Per riuscirci basta sconfiggere il guardiano del sesto livello. Se la tua mossa l'avrebbe ucciso, allora avrei bloccato il suo attacco. Il guardiano del sesto livello è diverso dai primi cinque; è una vera anima e ha un marchio dell'anima e una sua coscienza indipendente."


Lin Ming se l'era immaginato, così non rimase troppo sorpreso.


Yan Mo disse:"Ci sono molti guardiani nel sesto piano. Le loro coltivazioni variano dagli inizi dell'Houtian fino ai limiti dello Xiantian. In passato erano stati gli Emissari dello Stregone di grandi tribù della Landa Selvaggia del Sud. Tuttavia c'erano state guerre costanti e, occasionalmente, perfino questi Emissari dello Stregone avrebbero rischiato la morte. Questi guardiani in passato sono stati sul punto di morire e sono stati salvati da me per sorvegliare il sesto livello della prova della vita e della morte con le loro anime."


"Allora è così..." Lin Ming capì. I cosiddetti Emissari dello Stregone erano davvero degni della loro reputazione e tra tutti loro aveva affrontato il più debole. Questo perché aveva quindici anni, se fosse stato più grande allora avrebbe dovuto affrontare un Houtian negli stati intermedi o anche avanzati.


"Puoi riposare per tre ore e poi continuare con la settima prova della vita e della morte!" Disse Yan Mo per poi svanire immediatamente.


Lin Ming poté solo sorridere con amarezza. Come poteva superare la prova del settimo piano?


Aveva superato il sesto con un colpo di fortuna. Al momento non poteva tenere testa ad u maestro Houtian. Se il guardiano non avesse perso la pazienza e non avesse provato a limitare i suoi movimenti, lasciando un'apertura nella sua difesa, allora non avrebbe potuto vincere.


Ora la sua forza non era aumentata e doveva affrontare la settima prova. Come poteva farcela?


A partire dalla quarta prova, la difficoltà era aumentata sempre di più, quella del settimo avrebbe sorpassato di gran lunga quella del piano precedente.


Come avrebbe potuto fare?


Se non ce l'avesse fatta, allora avrebbe dovuto rinunciare allo strano quarzo rosso e non avrebbe ricevuto nemmeno un premio per aver superato la sesta prova.


Comunque doveva mettercela tutta. Anche se ci fosse stato anche un barlume di speranza, doveva comunque andare avanti.
                                


                                



