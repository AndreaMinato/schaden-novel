---
title: Capitolo 1821 – Annientare Miriade di Fantasmi
pubDate: 2025-12-15T08:37:10.448Z
tags:
    - mw
---


<em>Capitolo sponsorizzato, ringraziamo Edoardo!
1 (1 Mattia) capitoli in coda, 0/5
-Schadenfreude</em>


Quando l'Embrione dell'Essenza e quello della Sorgente Spirituale unirono le forze, la loro potenza si moltiplico. Inoltre le due personificazioni di Lin Ming non temevano la morte e le loro capacità difensive erano sbalorditive. Quando attaccavano, passavano solo sull'offensiva, senza nemmeno pensare a proteggersi.


Il vuoto fu lacerato e innumerevoli spettri furono annientati. L'Empireo Miriade di Fantasmi sentì la sua vitalità del sangue ruzzolare nel suo corpo mentre un intenso dolore colpì il suo mare spirituale.


E in quel momento anche il corpo principale di Lin Ming attaccò. La sua velocità era arrivata al picco. Sfrecciò attraverso la tempesta di energia che circondava l'Empireo Miriade di Fantasmi e attaccò!


<em>Bang!</em>


Lin Ming aveva riversato tutta la sua forza in questo attacco.


Il sangue Asura nel suo corpo ribollì! Le leggi Asura infinite divamparono in lui, ruggendo come diecimila Bestie Divine!


"Dannazione!"


L'espressione dell'Empireo Miriade di Fantasmi divenne grottesca. Lanciò un colpo di palmo da cui fuoriuscì uno stendardo spettrale delle dimensioni di una mano. Lo stendardo arrivò velocemente a dieci piedi d'altezza mentre sfrecciava nell'aria. Innumerevoli fantasmi ululavano sigillati al suo interno!


La lancia del drago nero lo colpì accompagnato da un fulmine sconfinato. Moltissimi spettri morirono all'istante!


<em>Chi-la!</em>


Risuonò il rumore di tessuto che si strappava.


La lancia del drago nero continuò la sua avanzata inarrestabile; aveva trapassato lo stendardo!


Trapelò un violento flusso di energia. Lo stendardo era stato fatto a pezzi!


"Cosa?!"


Gli occhi dell'Empireo divennero rossi. La potenza di Lin Ming aveva superato completamente ogni sua immaginazione.


Rimase a guardare mentre la lancia del drago nero stava per trafiggerlo. E visto che le due personificazioni lo avevano attaccato, l'Empireo aveva già usato le sue mosse e doveva ancora riprendersi. Non poteva resistere a questo attacco.


Durante questo momento critico, l'Empireo Miriade di Fantasmi rinunciò a schivare, invece stese un artiglio demoniaco e mirò al petto di Lin Ming!


"Se vuoi uccidermi, allora distruggerò il tuo cuore!"


Lo sguardo di Lin Ming era freddo e risoluto. Ignorò la minaccia dell'Empireo e affrontò gli artigli spettrali. La sua lancia continuava ad avanzare senza esitazione!


In quell'istante, il sangue Asura si agitò. Il suo potere si radunò nel suo petto, formando un solido strato di scaglie nere.


<em>Puff!</em>


La lancia del drago nero di Lin Ming trapassò l'essenza protettiva dell'Empireo come se fosse tofu. Poi penetrò nel suo petto, facendo schizzare sangue!


Allo stesso tempo, anche gli artigli affilati si scontrarono con il petto del giovane.


Le scaglie nere si frantumarono e il sangue schizzò in ogni direzione. Il torace di Lin Ming fu lacerato e diverse costole si spezzarono!


"Come..."


Anche se l'Empireo Miriade di Fantasmi aveva colpito Lin Ming, il suo sguardo era ancora pieno di incredulità. I suoi artigli demoniaci erano incredibilmente affilati ed erano permeati dal potere corrosivo delle leggi del veleno. Nel mondo esterno, se avesse colpito un tesoro da Empireo ordinario, gli avrebbe fatto perdere gran parte del suo potere spirituale e l'avrebbe danneggiato gravemente.


E anche se questi artigli erano soppressi dalle leggi, possedevano comunque un potere d'attacco sconvolgente. Eppure l'Empireo Miriade di Fantasmi non era riuscito ad afferrare il cuore di Lin Ming. il fisico del giovane era duro come il ferro divino.


"Hai già finito le tue mosse ed è impossibile che questo tuo attacco frettoloso rompa le mie difese."


Se l'Empireo avesse attaccato con tutte le sue forze, allora Lin Ming non sarebbe riuscito a resistere nemmeno attivando più che poteva il sangue Asura. Ma poteva difendersi da questo colpo frettoloso.


"Sei finito!"


Lin Ming strinse la lancia del drago nero e ci riversò dell'energia selvaggia. Per un po', la ferita causata dalla lancia iniziò a vorticare, diventando un buco nero.


Al suo interno, un enorme mulinello brillava di luce cupa, emettendo una strana forza mistica divorante.


L'Empireo fece una smorfia. Fece circolare la sua energia più che poteva per resistere alla corrosione della luce nera e per forzare la lancia del drago nero fuori dal suo corpo.


Ma non appena ci provò, tremò violentemente. Si girò.


Dietro di lui erano apparse all'improvviso due figure. La densa luce nera delle armi si rifletteva sul suo corpo, era troppo tardi per schivare!


<em>Puff! Puff!</em>


Due armi affilate lo trafissero. Dietro l'Empireo c'erano il Lin Ming vestito di nero e quello vestito di viola. Una lancia dorata e una spada viola infilzarono Miriade di Fantasmi!


Il sangue schizzò. L'Empireo era stato colpito simultaneamente da tre armi.


Era una scena davvero allarmante!


"Io... io..." L'Empireo Miriade di Fantasmi vomitò una grossa boccata di sangue. Le leggi dei fantasmi nel suo corpo fluttuarono all'esterno, cercando di resistere alla terrificante luce nera. Ma non importava quanto ci stesse provando, il suo corpo iniziò a disintegrarsi lentamente.


Nel campo di battaglia del Sogno Akashico, la sensazione di morire era uguale a quella della realtà. Quando mai una figura importante come lui avrebbe provato una sensazione del genere? Mentre fissava Lin Ming, il suo sguardo era annebbiato dall'incredulità.


Era stato sconfitto da un membro della giovane generazione! Come poteva accettarlo?!


"Ti odio! Se la mia coltivazione non fosse stata soppressa, ti avrei ucciso come un cane."


Disse l'Empireo Miriade di Fantasmi, il sangue scorreva dalle sue labbra. Lin Ming riversò freddamente altra energia nella lancia. Delle crepe iniziarono ad apparire nel corpo dell'Empireo, traboccavano sangue.


<em>Ka ka ka!</em>


Il corpo del vecchio continuò a rompersi. Presto, esplose trasformandosi in una nuvola di sangue che piovve a terra.


Dopo diversi respiri di tempo, tutto ciò che rimase dell'Empireo fu una nebbia di sangue macchiata da energia spettrale residua...


Così un Empireo della sua generazione era scomparso dal campo di battaglia del Sogno Akashico.


Da lontano, il pubblico si ammutolì.


Questo umano aveva ucciso un Empireo!


Nel campo di battaglia del Sogno Akashico erano gli Empirei ad essere la forma di vita più potente. Uccidere un Empireo dimostrava che Lin Ming era invincibile in questo piano!


Chi era?!


"Demone!"


Alcuni gridarono per la paura, come se nessun in questo mondo potesse competere contro questo umano.


I discepoli del Palazzo Zenith erano già rimasti senza parole. L'Anziano più potente del loro Sect era solo un Re del Mondo ordinario e tra i più deboli nella sua categoria. Anche così, per loro era una figura nobile e irraggiungibile.


Un Grande Re del Mondo era praticamente un dio spirituale per loro. E un Empireo... non potevano nemmeno immaginarlo. Con un cenno, un Empireo poteva distruggere biliardi di forme di vita.


Eppure una figura del genere era stata uccisa da un membro della giovane generazione dell'umanità! Anche se erano nel campo di battaglia del Sogno Akashico che limitava il proprio livello, non riuscivano a capacitarsene.


Dal loro punto di vista, un Empireo era imbattibile.


In particolare, ciò che non riuscivano ad accettare era che, non troppo tempo fa, Lin Ming era ancora nel Palazzo Zenith. Molti si erano messi contro Lin Ming e Yi Fan aveva giurato di vendicarsi di lui.


Quando si ricordarono della scena, i discepoli del Palazzo Zenith mostrarono espressioni scontente. Perché questo umano era apparso nel Palazzo Zenith?


"Sospetto che... la tempesta spaziale nel grande ghiacciaio desolato... probabilmente sia stata causata da questo Lin Muk..."


Disse all'improvviso il vice, facendo ritrarre il collo a diversi Anziani, che rabbrividirono. La terrificante tempesta spaziale che aveva spazzato via un milione di ghiacciai era stata causata da questo giovane...


Pensandoci, era estremamente probabile. Altrimenti come poteva esserci stata una coincidenza del genere?


"Comunque è solo di passaggio. Doveva essere rimasto gravemente ferito e si è riposato temporaneamente nel Palazzo Zenith. In realtà è indifferente nei nostri confronti e alla fine partirà da solo..."


Disse all'improvviso Yu Luo con un po' di tristezza. Era una donna dal cuore nobile. Ma dopo aver visto quanto Lin Ming era straordinario, non poté che provare un senso di inferiorità...


.....


Lin Ming strinse la lancia del drago nero, il suo intero corpo era macchiato di sangue. Innumerevoli spiriti dispersi aleggiavano attorno a lui, continuando ad emettere i loro singhiozzi e lamenti. Al centro del campo di battaglia, Lin Ming assochilometriva ad un dio della morte. Per tutti i presenti sarebbe stato uno spettacolo indimenticabile.


"È finita. Ho ucciso un Empireo!"


Lin Ming sentì il suo gettone diventare sempre più caldo. Si riempì di ogni sorta di emozione.


Questa era la prima volta che sconfiggeva un Empireo, ed era anche di livello intermedio!


Nonostante la sua coltivazione fosse stata soppressa, ucciderlo aveva fatto entusiasmare Lin Ming al punto da farlo tremare.


Desiderava fin troppo la forza!


Con la grande calamità alle porte, Lin Ming aveva bisogno almeno di essere forte abbastanza da poter affrontare un Empireo. Solo allora avrebbe potuto giocare un ruolo nella grande calamità.


E anche questo obiettivo sembrava estremamente distante per Lin Ming.


Il gettone divenne sempre più caldo, sembrava sul punto di sciogliersi.


I punti merito stavano crescendo precipitosamente!


Lin Ming rimase a guardare. In breve tempo, il suo punteggio era quasi raddoppiato!


Lin Ming fece un respiro profondo, il suo sguardo mostrò una luce entusiasta.


In quel momento anche il suo petto stava sanguinando. Ma la vitalità si era già radunata nel suo torace, rigenerando lentamente la ferita causata dall'Empireo Miriade di Fantasmi.


Quando la gente sotto lo vide, rimase senza parole.


Non solo questo umano aveva una forza combattiva incredibile, ma anche le sue capacità di rigenerazione erano terrificanti. Era praticamente una Bestia Divina in forma umana, forse ancora più anormale!


In futuro, una volta che fosse cresciuto, quanto sarebbe diventato terrificante?


In quel momento, Lin Ming inghiottì una pillola. Il motivo per cui non aveva schivato l'attacco dell'Empireo era per finire velocemente la battaglia. Per lui subire un po' di ferite non era niente di che, perché le sue capacità di rigenerazione erano incredibili.


Consumare un'enorme quantità di energia invece era più pericoloso per lui.


Non voleva esaurire le forze in un ambiente così pericoloso. Dopotutto c'era ancora una persona capace di minacciarlo qui.


Se avesse conservato le forze, allora anche se non avesse potuto sconfiggere il nemico, sarebbe comunque potuto fuggire. Ma se avesse esaurito le forze, allora sarebbe stato praticamente un suicidio.


"Un Empireo è davvero formidabile..."


Lin Ming ripensò alla battaglia di prima. Solo in termini di leggi, era stato lievemente inferiore all'Empireo. Aveva contato su altri aspetti per vincere.


"Se avessi affrontato Sheng Mei anziché lui, allora anche se le nostre coltivazioni fossero state soppresse allo stesso stadio, non avrei potuto batterla..." Lin Ming valutò velocemente la sua forza. Solo perché era riuscito a distruggere l'uovo del Ghiaccio Polare Immortale, non significava che potesse rivaleggiare con lei.
                                


                                



