---
title: Capitolo 1822 – Il Dio Demoniaco del Caos si ritira
pubDate: 2025-12-15T08:37:10.448Z
tags:
    - mw
---


<em>Capitolo sponsorizzato, ringraziamo Edoardo!
0 (0 Mattia) capitoli in coda, 0/5
-Schadenfreude</em>


In termini di forza, un Empireo di livello intermedio come Miriade di Fantasmi non poteva essere paragonato ad uno di livello inferiore come Sheng Mei. La differenza tra i due era considerevole.


Durante la prova nel quinto livello, Lin Ming sembrava aver compiuto un'impresa che sarebbe stata impossibile per Sheng mei, ma in realtà il ruolo della donna era stato molto più importante.


Nella prima lotta, Sheng Mei da sola era stata la responsabile della difesa e poi dell'attacco finale.


Nella seconda fase, affrontando il Ghiaccio Polare Immortale, aveva mantenuto la barriera protettiva un'altra volta. Lin Ming aveva dovuto solo sferrare il colpo finale.


Con la comprensione delle leggi Asura, la compatibilità delle sue tecniche e il supporto della lancia del drago nero, era riuscito a distruggere l'uovo.


Ma durante una vera battaglia, contavano anche le leggi, i campi di forza e altri aspetti ancora. Solo distruggere l'uovo del Ghiaccio Polare Immortale non era sufficiente.


"Il dio della morte ci sta guardando!"


Vedendo che Lin Ming li stava scorgendo con lo sguardo, molti sentirono paura e apprensione. Il suoi occhi erano come saette, li fece rabbrividire e sussultare.


"Non dirmi che ci attaccherà!"


Disse qualcuno con voce tremante. Avevano già pensato a girare i tacchi e a scappare.


In verità avevano già finito di guardare lo spettacolo. Ora tutti i guerrieri che avevano i requisiti per essere uccisi da Lin Ming erano già morti e nessun altro era degno di nota.


"Non dovrebbe. A questo punto siamo solo delle briciole per lui. I nostri migliaia di punti merito non dovrebbero essere degni di nota per lui."


Disse qualcuno. Nonostante fosse un duro colpo per la loro autostima, era un fatto. L'obiettivo di Lin Ming erano i guerrieri dallo stadio del Re del Mondo in su!


E in effetti Lin Ming non li stava osservando, anzi, il suo sguardo stava andando oltre, fissando un posto lontano.


Il luogo che stava osservando sembrava contenere un'aura caotica. E i suoi occhi trapassarono questo caos, come se fossero capaci di vedere attraverso qualsiasi cosa!


"Dato che sei venuto qui, perché non ti riveli?"


Disse freddamente Lin Ming. Alla fine del suo scontro con l'Empireo Miriade di Fantasmi, aveva sentito una percezione divina fissarsi su di lui, ma il nuovo arrivato non aveva ancora fatto nulla.


C'era stato un solo istante in cui il suo intento omicida era esploso, come se volesse fare un agguato a Lin Ming proprio nel momento in cui aveva ucciso l'Empireo Miriade di Fantasmi. Ma alla fine si era spento.


Ora questa percezione era nascosta nel caos, difficile da individuare perfino per Lin Ming.


Prima, il motivo per cui Lin Ming aveva cercato di preservare la sua energia anche a costo di rimanere ferito era perché avrebbe dovuto affrontare questo nemico che si stava nascondendo nel perimetro.


Le parole di Lin Ming scioccarono tutti i presenti!


"Cosa? Qualcuno è nascosto in agguato nelle vicinanze?!"


Gridò qualcuno con allarme. Seguirono lo sguardo di Lin Ming, ma tutto ciò che videro fu vuoto agitato da un'aura caotica appena visibile nelle terre sconfinate del campo di battaglia del Sogno Akashico.


Gli sfidanti qui erano tutti individui sbalorditivi della loro generazione e non erano degli sciocchi. Tenendo conto delle informazioni che avevano, immaginarono velocemente di chi stava parlando Lin Ming.


Potersi nascondere e ingannare tutti i presenti, spiando Lin Ming in segreto, e avere il coraggio di fare tutto questo, forse solo il Dio Demoniaco del Caos era capace di farlo!


Anche il Dio Demoniaco del Caos era un Empireo di livello intermedio. Era il nemico giurato di Miriade di Fantasmi. Il motivo per cui era venuto qui era per combattere contro di lui, ma alla fine il suo avversario era stato ucciso da Lin Ming!


Prima il Dio Demoniaco del Caos probabilmente si era scontrato alcune volte con l'Empireo Miriade di Fantasmi. Ma senza dubbio nessuno dei due era riuscito a prevalere sull'altro.


In altre parole, il Dio Demoniaco del Caos era forte quanto l'Empireo Miriade di Fantasmi.


Se Lin Ming fosse stato al picco delle sue condizioni, allora il Dio Demoniaco del Caos non sarebbe riuscito a batterlo.


Tuttavia, Lin Ming al momento era ferito, e durante quella lunga battaglia, aveva consumato molte energie. E il Dio Demoniaco del Caos si era limitato a continuare a spiarlo, non lo aveva attaccato.


Anche quando Lin Ming stava combattendo con ferocia e c'erano state molte opportunità eccellenti per lanciare un agguato, il Dio Demoniaco del Caos si era trattenuto.


Nessuno credeva che fosse perché non gli piacessero tattiche del genere. Il valore del frutto kirin era sufficiente per fare ignorare ogni morale ad un Empireo. Questo significava che, durante quella battaglia feroce, il Dio Demoniaco del Caos non aveva la piena sicurezza di poter sconfiggere Lin Ming!


Se non altro non era certo di potergli impedire di scappare.


Così aveva deciso di non attaccare.


Nel vuoto, il Dio Demoniaco del Caos rimase in silenzio. Le onde attorno sembravano delle illusioni mistiche piene di innumerevoli misteri, completamente incomprensibili per chiunque.


Lin Ming non si mosse. Rimase seduto a mezz'aria. Allo stesso tempo, assorbì rapidamente la pillola nel suo corpo per recuperare le forze e fece circolare la sua vitalità del sangue per rigenerare le ferite.


La carne nel suo petto si agitò mentre si rigenerava, guarendo lentamente.


Non attaccò il Dio Demoniaco del Caos perché non era sicuro di poter uccidere due Empirei di fila. Ma allo stesso tempo, se il Dio Demoniaco del Caos fosse passato all'attacco, nemmeno lui avrebbe avuto la sicurezza di poterlo uccidere.


Anche se il Dio Demoniaco del Caos avesse scelto di colpire Lin Ming proprio all'ultimo, Lin Ming avrebbe comunque usato le sue due personificazioni per difendersi da potenziali agguati.


La foschia grigia si disperse. In lontananza, tra l'energia caotica vorticante, tutti iniziarono a percepire della pressione che fece accelerare il loro battito cardiaco.


"Posso davvero sentire l'aura di un Empireo! Forse il Dio Demoniaco del Caos è qui da diverso tempo!"


"Naturalmente è qui. È così potente, come potrebbe non aver percepito un tale trambusto? Perché non si sarebbe precipitato qui?"


"Se il Dio Demoniaco del Caos ha unito le forze con l'Empireo Miriade di Fantasmi, probabilmente avrebbe potuto sconfiggere Lin Muk."


"Impossibile... il Dio Demoniaco del Caos e l'Empireo Miriade di Fantasmi sono nemici giurati, così è quasi impossibile che si alleino. Inoltre, anche se l'avessero fatto, Lin Muk sarebbe riuscito comunque a scappare e non credo che nessuno dei due avrebbe potuto prenderlo!"


Molti sospirarono con emozione. Era un risultato incredibile!


Questo stallo continuò per diverso tempo. Poi una voce tonante disse: "Non posso danneggiarti! Non c'è nessuna ostilità tra di noi, così oggi non ti attaccherò, né vorrò combattere contro di te in futuro. Entrambi baderemo ai nostri affari e nessuno interferirà con l'altro!"


Il Dio Demoniaco del Caos aveva offerto un compromesso!


Ma Lin Ming non voleva accettare un patto del genere, perché c'era un sottinteso dietro le parole dell'Empireo. Sembrava che non attaccando Lin Ming e sfruttando l'opportunità per fargli un agguato, sarebbe stato come fargli un favore.


Lin Ming sogghignò freddamente: "Sì, non c'è nessuna ostilità tra di noi, ma oggi, se fossi stato debole, non avresti provato a rubare il mio frutto kirin? Il solo motivo per cui non mi hai attaccato è perché non sei sicuro di potermi uccidere!"


Le parole di Lin Ming erano una netta provocazione!


L'energia caotica demoniaca nel vuoto iniziò a tremare violentemente, agitandosi. Il Dio Demoniaco del Caos gridò con furia: "Cosa stai cercando di dire?!"


"Lascia che ti dica una cosa. Se vuoi attaccarmi, allora fallo. Se non lo farai, non lo considererò un favore. Se ci incontreremo di nuovo, che sia come amici o nemici sarà un'altra storia!"


Il tono di Lin Ming era indifferente e la sua aura era aggressiva. In realtà non voleva spingere una figura come il Dio Demoniaco del Caos ad attaccarlo. Dopotutto era un altro Empireo di livello intermedio. Se Lin Ming avesse lasciato il campo di battaglia del Sogno Akashico e l'avesse incontrato, non avrebbe avuto l'occasione di scappare. Offendere questo tipo di nemico non era affatto una mossa saggia.


Ma Lin Ming aveva bisogno di un miliardo di punti merito e al momento gliene mancavano 400 milioni. Temeva che se non avesse ucciso il Dio Demoniaco del Caos, allora non sarebbe riuscito ad accumulare i punti richiesti.


Per la leggendaria pagina dorata, avrebbe preferito offendere il Dio Demoniaco del Caos!


<em>'Umpf!</em>


Si sentì un freddo sbuffo pieno di intento omicida. I praticanti di arti marziali presenti sussultarono. Pensavano che il Dio Demoniaco del Caos stesse per attaccare.


Tuttavia, lentamente, si nascose di nuovo. L'energia agitata si ritirò, scomparendo come delle raffiche e delle nuvole che si disperdevano.


Il Dio Demoniaco del Caos era fuggito!


Perché aveva sentito l'aura minacciosa di Lin Ming.


Anche se il giovane era ferito gravemente, il Dio Demoniaco del Caos aveva percepito che in un breve quarto d'ora, Lin Ming era guarito considerevolmente.


La ferita sul suo petto si era rigenerata dell'oltre l'80%!


Lin Ming poteva avere ancora qualche asso nella manica. O forse poteva riprendersi un altro po' usando tattiche di guerriglia, o forse poteva perfino assorbire un po' di essenza dal frutto kirin per guarirsi.


Ma non importava cosa sarebbe accaduto, probabilmente il Dio Demoniaco del Caos non sarebbe riuscito a fargli niente. E invece avrebbe rischiato di venire ferito.


Allora sarebbe stato umiliato ancora di più. Il gioco non valeva la candela.


Il Dio Demoniaco del Caos aveva una personalità molto più cauta e discreta dell'Empireo Miriade di Fantasmi. Così, quando si ritirò, scomparì silenziosamente, senza lasciare traccia della sua aura.


Quando l'Empireo si ritirò, tutti i presenti si rilassarono, ma allo stesso tempo provarono un po' di rimpianto. Pensavano di poter assistere ad un'altra battaglia impareggiabile, ma alla fine non era successo nulla.


"Perfino il Dio Demoniaco del Caos si è arreso. Questo ragazzo... è fin troppo terrificante. Anche quando è ferito può comunque affrontare un Empireo!"


"Le sue capacità di guarigione sono straordinarie. Le sue leggi, fondamenta, tecniche, mondo interno, vitalità del sangue, fisico e anche il suo mare spirituale, è tutto perfetto. È un mostro!"
                                


                                



