---
title: Capitolo 183 - Samsara di 100 Vite
pubDate: 2025-10-16T07:28:18.448Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)


Capitolo da editare.
-Schadenfreude</em>


<em>Nel sistema di misura di questa serie, 10 pollici equivalgono ad 1 piede (perché i sistemi di misura dei cinesi sono differenti).</em>


Nell'infinito Samsara, il concetto di tempo non esisteva più. Lin Ming andò oltre, osservando e imprimendo profondamente nel suo cuore ogni momento.


Ogni volta che si presentava una biforcazione nella vita di Lin Ming, avrebbe visto un'esistenza diversa.


Lin Ming vide la sua ascesa al cielo e guardò anche la sua caduta in una vita di perdizioni.


Vide il suo futuro con diverse mogli e diversi bambini.


Rimase nel regno di Fortuna Celeste e diventò un Maestro del Palazzo delle Sette Arti. Sposò l'Emissaria dei Sette Profound, Qin Xingxuan, ed ebbe una famiglia prosperosa con molti figli e nipoti. L'eredità che lasciò divenne la famiglia numero uno nella nazione...


Rimase nella Landa Selvaggia del Sud, lì sposò le sorelle, Na Yi e Na Shui. Insieme avrebbero ricostruito la tribù Na e avrebbe governato il Sud come re...


Naturalmente c'erano innumerevoli vite grigie dove avrebbe sperimentato il più miserabile dei fati.
Una volta Lin Ming non trovò il Cubo Magico, fu cacciato e perseguitato da Zhu Yan, che gli tagliò i muscoli e i tendini del corpo, mentre i suoi genitori morivano per una malattia. Avrebbe vissuto il resto della sua vita come un misero barbone...


Guardando ogni vita, Lin Ming mantenne la sua mentalità da passante, rimanendo indifferente di fronte a queste visioni.


"Così il cosiddetto 'presente' è davvero fragile come le ali di una farfalla. Anche con un leggero cambiamento nel 'passato', il 'presente' avrebbe un risultato completamente diverso...


"Il passato è la 'causa' e il futuro è l'effetto. La causalità diventa karma e il circolo del Samsara continua più e più volte."


Mentre capiva sempre di più, il cuore delle arti marziali di Lin Ming si trasformò. Prima era una semplice e salda determinazione, ma ora era diventato più complesso, conteneva migliaia di verità misteriose.


............


Al di fuori della Pagoda dello Stregone, Na Yi e Na Shui avevano già aspettato per cinque giorni e cinque notti.


A partire dal secondo giorno, Na Yi abbandonò ogni speranza; credeva che Lin Ming fosse morto nel Regno Divino. Era impossibile che fosse rimasto lì per così tanto tempo.


Na Yi non si era immaginata che Lin Ming sarebbe potuto morire.


Un genio della Landa Selvaggia del Sud così incredibile era caduto dal cielo...


Dopo che svanì il suo ultimo briciolo di speranza, Na Yi rimase senza parole. C'era rimpianto, rimorso e perfino tristezza.


Queste due sorelle potevano contare solo su sé stesse per andare avanti e dovevano usare le loro forze per vendicare i loro genitori.


Nonostante fosse certa che Lin Ming fosse morto, Na Yi non aveva ancora lasciato la Terra Sacra dello Stregone.


Questo perché, per uscirne e raggiungere la tribù più vicina, doveva attraversare la giungla selvaggia. Con la loro forza c'era meno del 70% di possibilità di sopravvivenza.


Con una probabilità così bassa, Na Yi avrebbe comunque affrontato il rischio. Tuttavia ciò che l'aveva fatta disperare e rimanere nella camera segreta della Terra Sacra dello Stregone era che, quando aveva osato avventurarsi fuori, aveva trovato i corpi dei cavalli.


Le redini dei quattro cavalli nani che erano state legate al terreno, erano state strappate via. C'erano grandi tracce di sangue che ricoprivano il terreno. Un cavallo era stato mezzo divorato, mentre gli altri tre erano stati uccisi a forza di morsi.


Na Yi sapeva che, senza cavalli, le possibilità di uscirne vive era meno del 20%.


Non poteva rischiare la vita della sua sorellina con una scommessa così pericolosa.


Na Yi stava frugando negli zaini tra i cavalli per cercare degli oggetti utili, ma in quel momento vide un paio di occhi verdi brillare tra la giungla.


Erano due Lupi Putrescenti!


Un Lupo Putrescente era una bestia feroce di secondo livello con una forza al picco dell'Alterazione dei Muscoli. Solitamente erano dei necrofagi, ma naturalmente potevano anche mangiare delle creature viventi.


Fortunatamente la formazione di trasmissione era ancora aperta. Prima che i Lupi Putrescenti potessero piombare su di lei, era già fuggita all'interno della Sacra Terra dello Stregone e aveva già chiuso la formazione dall'interno.


Così Na Yi e Na Shui erano rimaste bloccate nella Terra Sacra dello Stregone.


I guai non finirono lì. In quel momento avevano mangiato il cibo portato dall'uomo con la faccia da scimmia e il tizio pelato. Tuttavia non ne avevano portato molto perché potevano trovare cibo e acqua nelle giungle della Landa Selvaggia del Sud. Con la loro forza ed esperienza, potevano capire cosa fosse commestibile e cosa fosse velenoso.


Procurarsi cibo non era difficile, ma Na Yi non poteva affrontare i due Lupi Putrescenti che facevano la guardia all'entrata.


Un cavallo pesava 700 o 800 jin, tre cavalli insieme facevano 2000 jin. Se i due Lupi Putrescenti avessero mangiato 50 jin ogni giorno, sarebbero potuti rimanere lì per 40 giorni!


Na Yi non sapeva cosa fare.


Se fossero rimaste intrappolate nella Terra Sacra dello Stregone, sarebbero morte di sete o di fame.


"Sorellona, cosa facciamo..." Mormorò Na Shui mentre si sfregava la pancia. Era affamata.


Un coltivatore poteva sopravvivere per molto più tempo di un mortale senza cibo e acqua.
Non avevano bisogno di così tanto nutrimento, ma questo non significava che non sentissero la fame. Ora le due sorelle avevano cibo per resistere per tre giorni. Per razionarlo avrebbero dovuto mangiare poco ogni giorno.


Vedendo il volto palido di sua sorella, il cuore di Na Yi divenne addolorato. Si girò a guardare la Pagoda dello Stregone con gli occhi pieni di determinazione.


La sua ultima speranza era di entrare nella Pagoda dello Stregone!


Naturalmente questa non era l'età migliore per lei per affrontare questa prova. Inoltre anche se fosse entrata nella Pagoda dello Stregone, la sua forza sarebbe aumentata al massimo di uno stadio, fino all'Alterazione dei Muscoli.


Poteva affrontare i due Lupi Putrescenti fuori che erano al picco dell'Alterazione dei Muscoli?


Anche se fosse riuscita a sconfiggerli; senza cavalli aveva qualche speranza di superare con la sua sorellina le diverse centinaia di chilometri della giungla selvaggia?


Na Yi si trovò in una situazione di crisi senza precedenti.


............


La notte illuminata dalla luna era piena dell'odore del sangue. Un giovane era seduto su un grosso albero e stava pulendo un pugnale cremisi. La luce tenue e fredda della luna brillava dal cielo, illuminando il mondo. Il pugnale del giovane era come mercurio liquido, soffuso di una profonda aura omicida.


In quel momento il giovane alzò lo sguardo all'improvviso, i suoi occhi scuri scrutavano il vuoto. Il suo sguardo era vigile e pieno di dignità.


"Chi va là?"


Anche questo giovane era Lin Ming. Era diventato un assassino, il migliore nel regno di Fortuna Celeste, temuto da tutti. Solo sentire il suo nome faceva tremare le persone!!


Lin Ming, che era in piedi nel vuoto, rimase spiazzato; questa era la prima volta che qualcuno si era accorto di lui.


"Ha individuato la mia presenza, è dovuto all'intuizione di un assassino? Che si sia accorto o meno di me, se non altro dimostra che no sono un'entità completamente separata da questo mondo illusorio, ma sono in parte integrato alla fabbrica di questa esistenza. Questo è il motivo per cui è riuscito a scoprirmi..."


"La fantasia e la realtà sono esistenze diametralmente opposte, eppure dipendono l'una dall'altra. Senza fantasia la realtà diverrebbe inutile. Senza realtà, la fantasia non avrebbe significato. La realtà è fantasia, la fantasia è realtà, questo è già il novantanovesimo mondo in cui sono capitato..."


Lin Ming non parlò, né si mosse, rimase dov'era.


Il giovane assassino si accigliò, si rese conto che questa era solo un'illusione...


Lin Ming si girò e camminò nel vuoto. Era tempo di lasciare questo novantanovesimo mondo.


C'era ancora qualcos'altro dopo questi novantanove mondi?


Lin Ming tirò fuori la Lancia Pesante d'Argento Flessibile dal suo anello spaziale. Nove piedi e nove pollici erano il suo limite.


Perché solo nove piedi e nove pollici? Perché non poteva essere un po' più lunga?


Fantasticando, Lin Ming arrivò in un mondo illuminato di bianco. Non c'era nulla in questo mondo; solo innumerevoli luci che fluttuavano attorno e gradualmente conversero formando l'immagine di un giovane, che era in piedi davanti a Lin Ming.


I vestiti, il portamento, l'età e l'atteggiamento erano identici a quelli di Lin Ming. Era una replica perfetta.


"Questo è il centesimo mondo? In questo mondo vuoto c'è solo la mia coscienza. Negli ultimi 99 mondi in cui sono stato, ognuno di loro non era uguale a me, ma qui, questo giovane è esattamente identico a me."


"Chi sei?" Chiese sorpreso il giovane.


"Sei chi sei. Tu sei ciò che io sono."


Il giovane aggrottò le sopracciglia: "Sono Lin Ming. C'è un solo Lin Ming."


Lin Ming annuì: "Sì, ce n'è solo uno."


"Allora sei un'illusione?"


"Non sono un'illusione."


"Allora io sono un'illusione?"


"Non sei un'illusione."


"Allora alla fine, chi è il vero Lin Ming?" Chiese perplesso il giovane.


Lin Ming rimase in silenzio per un po' di tempo. Alla fine mormorò: "Ciò che non è falso, non è necessariamente vero..."


<em>Capisco.</em>


Dopo il 99, tutto ritorna nell'1.


La Lancia Pesante d'Argento flessibile dai nove pollici... con un pollice in più arriva a 10 piedi.


Dopo 99 mondi, questo è il centesimo e anche il mio mondo.


Una volta che scorre il 9, torna naturalmente nell'1. Questo è il ciclo della vita. Questo è Samsara. Questo è il fato.


Tuttavia questo 1, è diverso dall'1 all'inizio.


Samsara non è un semplice ritorno alle origini. È il Nirvana ed è rinascita.


Capendo questo, Lin Ming disse alla fine: "Tu e io siamo diversi. Questo perché ho sperimentato un ciclo di 99 Samsara..."


Mentre la sua voce si spegneva, il giovane di fronte a lui si trasformò in una miriade di luci ed ombre, che fluttuarono nell'aria per un momento, come se stessero danzando. Alla fine volarono nel corpo di Lin Ming, immergendosi dentro di lui e scomparendo.


<em>Bang!</em>


Il mondo bianco si ridusse in frantumi.


Lin Ming era come un gigantesco vortice. Tutti i frammenti dei mondi e le vite dei suoi Samsara si rovesciarono su Lin Ming e si fusero nel mondo della sua coscienza.


Un mosaico di visioni, un groviglio di pensieri; erano come un'onda che emerse nel mare spirituale di Lin Ming.


Tutta questa miriade di esperienze e personalità multiple si si fusero in lui. Se la mente non fosse stata abbastanza salda, allora una persona si sarebbe persa nel flusso degli innumerevoli ricordi. Sotto una pressione del genere normalmente uno avrebbe perso la sua identità, ma nel caso peggiore una persona sarebbe impazzita.


Tuttavia Lin Ming aveva già sperimentato lo spazio nel Cubo Magico e aveva inghiottito due frammenti d'anima. Spaeva come resistere ad una travolgente marea di ricordi.
Ciò che non capiva era perché i cento mondi del Samsara si erano ridotti in pezzi e si fossero fusi nella sua coscienza


Aveva già compreso i 100 cicli del Samsara; la prova doveva essere già finita.


Quindi perché stava succedendo questo?


Il flusso di ricordi continuò ad accelerare verso di lui, diventando sempre più complesso. Perfino Lin Ming stava raggiungendo il suo limite.


Una vasta tempesta vorticò nel mare spirituale di Lin Ming. Se non fosse stato per la sua tremenda forza dell'anima, questa perturbazione avrebbe già contorto il suo mare spirituale riducendolo a pezzi.


La tempesta divenne sempre più feroce. Lin Ming strinse i denti e mobilitò tutta la sua forza dell'anima per reprimerla.


Con un ruggito, la forza dell'anima di Lin Ming fu come un drago del fiume che emerse dal suo mare spirituale. Piombò sulla tempesta nera che si agitava nella sua mente.


<em>Bang!</em>


Lin Ming si sentì come se la sua testa stesse per esplodere, non riuscì nemmeno ad inginocchiarsi a terra per il dolore.


La tempesta furiosa nel suo mare spirituale cominciò a placarsi. Tuttavia non svanì, si limitò ad accartocciarsi nel cielo al di sopra del mare spirituale. Era come se stesse formando nello spazio un buco nero che conduceva in un mondo misterioso.


"Che sia..." Lin Ming si asciugò il sudore dalla fronte e sondò il vortice nero con la sua forza dell'anima, pieno di emozioni.


Ad occhi chiusi, nella mente di Lin Ming apparvero innumerevoli ricordi, un numero infinito di frammenti ed esperienze di vita.


"I 100 Samsara si sono... integreti nel mondo della mia coscienza?"


Mentre apriva gli occhi, le pupille di Lin Ming riflettevano due profondi vortici, come se al loro interno esistesse un universo infinito.


"Intento marziale... questo è un nuovo tipo di intento marziale!"


"Dopo aver sperimentato il Samsara delle 100 vite, ho compreso un nuovo intento marziale!"
                                


                                



