---
title: Capitolo 1839 - Identità Rivelata
pubDate: 2025-12-15T08:37:10.451Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda, 0/5
-Schadenfreude</em>


Lin Ming fu avvolto da una coltre di luce. Sembrava un monaco solenne, meditava in profonda trance come un antico Budda.


La sua aura appariscente era in netto contrasto con il suo aspetto.


Molti sulla montagna erano rimasti senza parole.


Questo vecchio dalla barba piena era inaspettatamente formidabile.


"Questo tipo ha solo fatto finta di essere un novellino. Sicuramente non è la prima volta che è stato qui e deve aver già compreso molto."


Disse qualcuno con massima certezza.


Ma un risultato del genere, anche se fosse stato ottenuto dopo diversi tentativi, era comunque degno di lode.


Questo perché molte persone, anche se avessero cercato di meditare qui per decine di anni, potevano solo accendere il quarto o il quinto marchio del mare spirituale. E i loro bagliori erano completamente diversi da quelli di Lin Ming.


Sembravano delle piccole candele di fronte ad una luna brillante.


Nel mondo delle arti marziali, la forza regnava suprema. Molti smisero di sottovalutare Lin Ming.


Tra di loro, Yushi Sheng stava mostrando uno sguardo preoccupato. Non voleva ammettere di essersi sbagliato. Un inspiegabile moto di rabbia lo riempì: "Sì, continua ad ottenere illuminazioni, non credo che potrai continuare a progredire così per tutto il tempo."


"Quando l'Imperatrice Spirituale Sheng Mei ha fatto il suo tentativo in passato, ha ottenuto risultati di gran lunga migliori. Anche così, si è fermata a tre marchi del mare spirituale."


Disse scontento Yushi Sheng. Non importava quante volte fosse venuto qui quest'uomo barbuto, non cambiava il fatto che era superiore a lui adesso.


Per questo Yushi Sheng aveva difficoltà a sopportarlo.


E in effetti non si sbagliava.


Al 90esimo giorno, Lin Ming iniziò a sentire l'aumento di difficoltà.


Le linee della piattaforma non erano semplici come sembravano.


Gradualmente, i segni iniziarono a diventare sfocati e ad emettere un ritmo misterioso.


Ogni linea emanava un'attrazione inspiegabile, facendo perdere Lin Ming.


Aveva la sensazione di essere in un labirinto sconfinato e di aver perso il senso dell'orientamento.


Inoltre le vie erano sinuose e le loro mura erano alte come montagne. Era impossibile vedere dove avrebbero condotto. Tutto era coperto da una densa foschia nera come la pece, una gabbia dall'aura terrificante che faceva accelerare il battito cardiaco.


Di fronte a questo vasto mare di leggi, cominciò a provare un senso di impotenza.


Ma tutta questa conoscenza, i testi della pagina dorata che si erano fusi nel suo corpo e nella sua anima divina, tutte le comprensioni che aveva ottenuto, iniziarono ad emanare una luce brillante che entrò in risonanza con la forza misteriosa nell'oscurità.


Nel labirinto prima contorto sarebbero apparsi periodicamente dei raggi di luce dorata.


Questo bagliore sarebbe apparso per l'intero labirinto secondo una sequenza misteriosa.


Lin Ming accettò questo colpo di buona fortuna e seguì le luci dorate...


Nel mondo esterno, il suo corpo iniziò a tremare e ad ondeggiare gentilmente.


100 giorni.


Lin Ming aveva difficoltà a continuare.


Poi trascorsero altri 10 giorni. Così superò i 108 giorni che Sheng Mei aveva passato qui.


111 giorni. 112 giorni.


Al 115esimo giorno, la piattaforma di Lin Ming cominciò a brillare così intensamente da illuminare l'ambiente attorno.


"Tre marchi del mare spirituale!"


Lin Ming sospirò. Allo stesso tempo si accigliò.


Era stato più lento di Sheng Mei.


Ma era ragionevole.


Sheng Mei aveva letto le Sacre Scritture degli Spirita in passato e la sua comprensione delle pagine dorate naturalmente superava quella di Lin Ming. Anche se il giovane aveva il supporto del Sutra Asura, era comunque impossibile per lui superare Sheng Mei per quanto riguardava comprendere i princìpi del sistema della forgia spirituale.


Pensando a questo, Lin Ming ebbe la sensazione che ci fossero innumerevoli ostacoli nel raggiungere l'illuminazione e ottenere la pagina dorata qui.


"Non c'è da meravigliarsi che sia quasi impossibile... anche una Vera Divinità è venuta qui da giovane e ha comunque fallito..."


Lin Ming sospirò. Era completamente insoddisfatto degli attuali risultati.


Tuttavia se le persone attorno avessero saputo cosa pensava, probabilmente si sarebbero suicidate per il disgusto.


"Tre marchi del mare spirituale e può farli brillare in modo così intenso!"


Non era sorprendente che Lin Ming fosse capace di accendere tre marchi. Questo perché pensavano che fosse già venuto nella catena montuosa del dio caduto, così non sarebbe stato strano se avesse potuto fare brillare quattro o cinque marchi.


Ma ciò che li sorprese era che i tre marchi brillavano come soli. Nessuno dei presenti poteva reggere il confronto con lui.


Guardarono Lin Ming con incredulità. Dal suo aspetto, il tizio barbuto non sembrava un genio di qualche grande organizzazione.


Alcuni quasi batterono i piedi per terra. Questo tipo era molto più forte di loro. Provavano amarezza, come se una medicina spirituale fosse stata mangiata da un maiale.


"Questa persona probabilmente si è travestita. Forse è un grande genio di qualche Sect... di sicuro non è una nullità qualunque."


Mormorò tra sé e sé Yushi Sheng mentre fissava Lin Ming.


"Probabilmente sta nascondendo la sua identità." Commentarono alcuni altri talenti, trovando sospetta la situazione.


Per ottenere un'illuminazione sulla Montagna Spirituale del Dio Fantasma, bisognava avere delle origini straordinarie e una certa comprensione delle leggi più potenti degli spirita. Queste leggi superiori facevano tutte parte di eredità di massimo livello, dove avrebbero potuto studiarle dei praticanti di arti marziali ordinari?


<em>'Mi chiedo da dove provenga? Esiste una qualche grande organizzazione con un talento così brutto...?'</em>


Pensò la ragazzina con le corna, aveva difficoltà ad accettare l'aspetto di Lin Ming.


Ma Lin Ming ignorò completamente i sussurri attorno.


Sentiva solo i suoni divini del mondo. I testi della pagina dorata che si erano fusi nel suo corpo e nel suo spirito, insieme alle sue intuizioni, fluttuavano in lui come enormi stelle, emanando significati profondi. La loro luce gli dava una grande ispirazione.


Poteva sentire la sua forza spirituale gonfiarsi come una vasta marea. Aveva ottenuto di nuovo grandi benefici.


Anche se aveva ottenuto molti vantaggi, Lin Ming era ancora preoccupato su come ottenere la pagina dorata qui.


Poi una voce timida riecheggiò nella mente di Lin Ming.


"E-e-ehi... prima... sembra che tu abbia... sbagliato su alcune cose..."


Questa voce fece sussultare Lin Ming. Era la ragazzina vestita di rosso che aveva incontrato nel campo di battaglia del Sogno Akashico.


Si era trasformata in pura energia che aleggiava attorno a Lin Ming. Nessuno poteva scoprire la sua presenza.


Il motivo per cui era intervenuta era perché si era resa conto degli errori di Lin Ming.


Questo lo scioccò. I suoi tre marchi del mare spirituale brillavano così tanto, ma aveva preso un approccio sbagliato?


"Dove ho sbagliato?"


Chiese velocemente Lin Ming con una trasmissione del suono. Sapeva che la ragazzina non era ordinaria, ma non credeva che sarebbe riuscita a capire i princìpi misteriosi e complessi delle leggi della piattaforma.


Ma prima che la ragazzina vestita di rosso potesse rispondere, il cielo cambiò colore. Una fluttuazione di energia terrificante iniziò a manifestarsi.


Cos'è successo?


<em>Rumble rumble rumble!</em>


L'aria tremò, come se stesse per calare un fulmine dal cielo.


Si formarono delle nuvole cupe che oscurarono la volta celeste.


Questo cambiamento improvviso spaventò tutti quanti. La gente alzò lo sguardo, non aveva idea di cosa stesse accadendo.


E in quel momento, con un forte sibilo, una spada divina sembrò tagliare il cielo. Le nuvole grigie sulla Montagna Spirituale del Dio Fantasma furono strappate violentemente.


Una luce nebbiosa converse in un mare brillante, senza nessun preavviso.


Questo bagliore investì il cielo. Era onnipresente e coprì ogni persona in questo luogo.


Ogni raggio di luce sembrava originare dal nulla dei tempi antichi, illuminando tutti i loro cuori.


Un'aura vasta si diffuse attorno, sconvolgendo tutti quanti.


Sotto questo bagliore, i praticanti di arti marziali della Montagna Spirituale del Dio Fantasma si spaventarono. Si sentivano completamente impotenti sotto questa luce, quasi dominati dal desiderio di prostrarsi.


"Luce sconfinata, vita sconfinata, illumina i 33 Cieli..."


Una voce antica e profonda risuonò subito dopo.


Innumerevoli puntini di luce si formarono a mezz'aria, vagando costantemente tra i presenti.


"Il Re Divino del grande Brahma!"


"È il vecchio antenato! È la percezione divina del vecchio antenato! Perché è qui?!"


Alcuni dei talenti qui avevano accompagnato i loro onorabili maestri nella montagna divina o provenivano anche dal Sect della Vera Divinità. Ora provarono tutti paura. Si inginocchiarono.


"Cosa? Questa percezione appartiene al Re Divino del grande Brahma?"


"Il Re Divino del Grande Brahma... questa è la percezione di un Re Divino!"


Nella montagna c'erano ancora alcune persone sulle piattaforme che non sapevano da dove proveniva questa luce mistica. Dopo che lo scoprirono, si inginocchiarono, inchinandosi con sincerità.


Il Re Divino del Grande Brahma era uno dei guerrieri più potenti del Mondo dell'Anima. Era degno della loro venerazione.


"Re Divino?!"


Lin Ming era sbigottito. Cos'era un Re Divino? Una Vera Divinità?"


Lin Ming non voleva crederci, ma anche se questa figura non fosse stata una Vera Divinità, sicuramente il titolo di Re Divino non sarebbe stato dato a qualcuno inferiore ad un Empireo.


E dalle risposte dei talenti presenti, questa persona probabilmente era una Vera Divinità!


Perfino un Empireo non avrebbe causato un trambusto del genere. Nel campo di battaglia del Sogno Akashico,nonostante la paura, i giovani non erano caduti in ginocchio alla comparsa dell'Empireo Miriade di Fantasmi o del Dio Demoniaco del Caos.


Una Vera Divinità poteva sondare la catena montuosa del dio caduto; com'era possibile?


"Una Vera Divinità è così potente? Anche se il suo corpo principale non può entrare nella catena montuosa del dio caduto, può comunque sondare quest'area e anche influenzarla?"


Lin Ming ebbe un pessimo presentimento. Se una Vera Divinità stava sondando questa zona, doveva esserci un motivo...


Lin Ming iniziò a sudare copiosamente. Probabilmente lo stava cercando!


Proprio mentre ci stava pensando, un raggio di luce cadde su di lui.


Quando venne coperto da questo bagliore mistico, Lin Ming ebbe la sensazione di essere colpito da un fulmine, innumerevoli meteoriti stavano precipitando sul suo mare spirituale.


Fortunatamente la sua anima era estremamente formidabile. Altrimenti il suo mare spirituale sarebbe già collassato.


"La forza di una Vera Divinità!"


Nonostante avesse già fatto delle ipotesi al riguardo, l'impatto sul suo mare spirituale permise a Lin Ming di confermare che questa percezione apparteneva ad una Vera Divinità. E soprattutto, era venuta a cercarlo!


In un istante Lin Ming si raggelò, ebbe la sensazione di essere caduto in un lago ghiacciato!


Una Vera Divinità si stava concentrando su di lui!


<em>'Dannazione.'</em>


Pensò con fare cupo Lin Ming. Mentre era coperto da questo bagliore, ebbe la sensazione che la sua anima venisse attaccata da qualche strano marchio.


Sotto l'influenza di questi marchi, la sua tecnica della Rinascita del Corpo si sciolse come neve sotto il sole. La sua barba scomparì... i suoi muscoli si sgonfiarono e la sua faccia si smagrì...


Il suo vero aspetto era stato rivelato.
                                


                                



