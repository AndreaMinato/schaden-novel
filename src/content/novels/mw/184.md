---
title: Capitolo 184 - Sangue di una Scaglia Inversa
pubDate: 2025-10-16T07:28:18.448Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)


Capitolo da editare.
-Schadenfreude</em>


Lin Ming era così estatico che trovava difficile mantenere la calma. Era estremamente raro che qualcuno potesse comprendere due intenti marziali diversi. Era di una difficoltà inimmaginabile!


Non si era mai immaginato che sarebbe stato così fortunato!


"Dato che ho compreso questo intento marziale dopo essere passato attraverso i 100 mondi del Samsara, allora lo chiamerò intento marziale Samsara."


Lin Ming si calmò. Il mondo attorno a lui cominciò a svanire lentamente come le onde di una marea che si ritraeva. In un attimo tornò nel piano della prova della vita e della morte. Di fronte a lui lo spazio cominciò a incresparsi e apparve Yan Mo.


"Congratulazioni, hai superato perfettamente il settimo livello! Fin da quando la Pagoda dello Stregone è stata creata, sei il primo a completare la prova della vita e della morte!" Disse Yan Mo. Nonostante le lodi, parlava comunque con lo stesso tono impassibile.


"La prova del settimo piano è sempre stata un'opportunità. Credo che tu te ne sia accorto."


"Sì. Capisco." Annuì Lin Ming. Il Mondo dello Stregone non è mai esistito fin dall'inizio.
Questo perché lo Stregone non era un dio, non c'era alcun dio in questo mondo. La Fede dello Stregone e il dio conosciuto come lo Stregone era esistito soltanto nel cuore dei mortali. Visto che dio esisteva solo nel cuore delle persone, questo Mondo dello Stregone in realtà era il mondo del cuore.


Dopo aver sperimentato i 100 Samsara, il cuore delle arti marziali di Lin Ming si era trasformato. All'inizio il suo cuore marziale si basava sulla perseveranza. Ora sembrava aver toccato una profonda verità e stava iniziando a capire i segreti dietro il 'Dao' e le 'Arti Marziali'.


Questo cambiamento non si sarebbe riflettuto immediatamente nella sua forza, ma avrebbe avuto un ruolo preziosissimo nel futuro di Lin Ming!


E l'intento marziale Samsara sarebbe stato ancora più prezioso.


Lin Ming sentiva che l'intento marziale Samsara superava di gran lunga il suo primo intento marziale etereo; era spaventoso.


"Secondo gli accordi, questo tesoro è tuo." Disse Yan Mo. Lo spazio di fronte a lui cominciò ad incresparsi e il quarzo rosso co il filamento cremisi apparì di fronte a Lin Ming.


Il ragazzo fece un respiro profondo e sfiorò il quarzo rosso. Sembrava acqua al tocco. Lin Ming chiese:"Ora puoi dirmi cos'è?"


"Certamente." Disse Yan Mo. "Questo è il sangue di una scaglia inversa che il Padrone ha ottenuto per caso durante una battaglia nel Regno degli Dei."


"Sangue di una scaglia inversa?" Disse Lin Ming lievemente sorpreso e continuò ad ascoltare pazientemente.


Yan Mo disse:"Tutti i draghi hanno una scaglia inversa. Una volta che questa scaglia viene distrutta, moriranno. Il filamento sigillato in questo quarzo rosso è il sangue di una scaglia inversa di un Vero Drago.
Questo sangue ha un'anima e perciò è stato imprigionato in questo quarzo rosso di 10.000 anni per evitare che la sua anima si dissipasse o scappasse."


"Vero Drago?"


Lin Ming era spiazzato. Nelle leggende un Vero Drago era semplicemente un'esistenza illusoria e introvabile. Nessuno sapeva quanto fosse davvero forte una creatura del genere.


Nel continente Tianyan c'erano solo draghi dei fiumi e anche se erano una razza inferiore, erano comunque creature potentissime.


Al massimo si potevano vedere dei draghi inferiori. Erano stirpi di bestie feroci che avevano sangue di drago di fiume mischiato al loro, potevano essere considerati solo falsi draghi.


Si diceva che un drago del fiume fosse promiscuo fino al punto dall'accoppiarsi indiscriminatamente. Questo era il motivo per cui molte bestie feroci avevano il sangue di drago nelle vene. Tra queste creature se ne poteva trovare facilmente una forte come un maestro Xiantian o ancora più formidabile!


In passato Lin Ming aveva mangiato una Pillola del Midollo Draconico Oro-cremisi. Il Drago Oro-Cremisi era una bestia feroce che aveva sangue di un drago inferiore nelle vene; era una creatura di molto inferiore ad un drago dei fiumi, ma anche così la pillola creata dal suo midollo era senza prezzo.


"Cosa fa il sangue di una scaglia inversa?" Chiese Lin Ming con un tono pieno di anticipazione ed aspettativa.


"Una volta che il tuo corpo l'assorbirà, la tua vera essenza porterà una traccia di Yang Qi Draconico. Nei livelli più bassi di coltivazione, i suoi benefici non saranno evidenti. Tuttavia più salirai di livello e più ne scoprirai i vantaggi. Ora la tua coltivazione è troppo bassa per assorbire o usare questo sangue."


"Yang Qi Draconico?" Ripeté Lin Ming. Nonostante non sapesse che funzioni avesse, ma solo sentendo che proveniva da un'esistenza come un Vero Drago, Lin Ming capica che questa era un'opportunità incredibile.


Lin Ming chise:"Perché lo Stregone non ha usato questo Yang Qi Draconico? Lo possedeva già?"


Yan Mo disse:"No. Questo sangue di scaglia inversa è ottenibile solo con un colpo di fortuna; non si può cercare. Perfino nel Regno degli Dei è un tesoro che riempirebbe di gelosia e che provocherebbe un terribile conflitto sanguinoso. Il Padrone non aveva Yang Qi Draconico, ma in passato aveva mangiato un'antica Pillola Rana di Ghiaccio. Riuscì a raffinare questa pillola con una tecnica segreta e lasciò nel suo corpo scorresse il sangue gelido di un'antica rana di ghiaccio. Per questo il corpo del Padrone fu contagiato dal freddo Yin e, dato che anche il suo metodo di coltivazione usava questo tipo di energia, non aveva la possibilità di assorbire lo Yang Qi Draconico. Se l'avesse fatto, le energie Yin e Yang si sarebbero respinte e lo Yang Qi Draconico avrebbe potuto distruggere il Sangue gelido della rana che aveva coltivato. Avrebbe solo provocato danni per lui."


"Allora è così. Lo Stregone non ha mai pensato di scambiare questo sangue per qualcos'altro?"


Yan Mo rispose:"La coltivazione del Maestro aveva raggiunto un livello estremamente alto. In quel momento la sua vita stava giungendo al termine. Tutti i suoi beni materiali divennero inutili per lui.
Qualsiasi tesoro o materiale che non potesse aiutare il Padrone ad avanzare al prossimo stadio. Aveva raccolto tutti i tesori e li abbandonò per permettere alla sua mente di tornare nel suo stato più semplice. Rinunciò a tutti i vizi e le sue ostentazioni per tornare in uno stato puro. Solo così il Padrone avrebbe avuto l'opportunità di superare l'ostacolo che gli impediva di avanzare di stadio."


"Capisco... così alla fine lo Stregone ha avuto successo?"


Yan Mo rimase in silenzio, ma anche l'assenza di parole fornì una risposta.


Lin Ming sentì una profonda agitazione.


Che genere di persona era lo Stregone? Per il suo ultimo isolamento a porte chiuse aveva fatto così tanti preparativi. Non aveva nemmeno esitato a tornare nel mondo mortale e costruire 72 Pagode per i suoi discendenti per completare il suo karma. Per avanzare di livello alla fine aveva anche rinunciato ai suoi averi e aveva abbandonato tutti i suoi peccati e i suoi vizi per tornare ad una mentalità pura. Anche così, dopo tutto questo, aveva comunque fallito!


Il cammino delle arti marziali era una lotta contro la volontà del cielo, rimuoversi dal ciclo del Samsara e rimanere in eterno nel mondo.


Ci sono stati così tanti geni e massimi talenti nel mondo, ma alla fine nessuno di loro era riuscito a sopravvivere.


Pensando a questo Lin Ming strinse i pugni. Non si poteva resistere alla volontà del cielo, ma poteva comunque continuare a combattere fino a raggiungere il picco del Dao Marziale!


In quel momento Yan Mo disse:"Non puoi bere il sangue della Scaglia della scaglia inversa; deve essere introdotto per vena. Comunque la tua coltivazione è troppo bassa e la scaglia non può fondersi nel tuo corpo. Se provassi a farlo forzatamente, il tuo corpo non potrebbe resistere a questo potere ed esploderebbe. Porrò un sigillo nel tuo corpo per bloccare il sangue della scaglia inversa. Quando la tua coltivazione sarà sufficiente, potrai sciogliere questo sigillo ed assorbire completamente il sangue della scaglia inversa. Ti avverto, assorbirla è un processo estremamente doloroso. Neutralizzare il suo potere soverchiante è come temprare i muscoli e il midollo."


Lin Ming disse:"Capisco, grazie Signor Yan Mo."


"Tagliati il polso e riversaci il sangue."


Ascoltando le indicazioni di Yan Mo, Lin Ming tirò fuori un pugnale dal suo anello spaziale. Con un po' di sforzi riuscì ad aprire un'arteria sul suo polso. Sanguinava copiosamente.


Tuttavia le capacità rigenerative di Lin Ming erano troppo sbalorditive. Dopo aver effettuato il taglio, la ferita aveva iniziato a guarire ad una velocità visibile ad occhio nudo.


In quel momento il sangue della scaglia inversa era sospeso sopra la mano di Lin Ming. Con un pensiero, Yan Mo provocò un rumore assordante. Nel quarzo rosso si diffusero delle fratture simili a delle tele di ragno e il sottile filamento cremisi ruzzolò come un uccello che era stato imprigionato. Dopo essere stato liberato iniziò a volare.


Ma mentre provava a scappare, fu immediatamente intrappolato da una forza invisibile e premuta nelle vene di Lin Ming.


Con il supporto della sua vitalità, la ferita sul suo polso guarì velocemente. Così il sangue della scaglia inversa fu sigillata nel corpo di Lin Ming.


Quando il sangue entrò nel corpo di Lin Ming, Yan Mo chiuse il suo gigantesco occhio. Un'onda psichica si irradiò da lui e fluì in Lin Ming.


Lo spazio attorno al ragazzo cominciò a contorcersi. Una gabbia di spazio si formò attorno a lui, intrappolandolo.


Lin Ming sapeva che questo era un sigillo per impedire di fuggire al sangue della scaglia inversa.


Il sangue della scaglia inversa era ribelle e violento. Aveva appena lasciato la sua prigione per essere trasferito in un'altra; come poteva rassegnarsi al suo fato? Si scontrò con il corpo di Lin Ming, cercando di uscirne e scappare.


Ma una forza invisibile lo confinava in un piccolo spazio. Questo potere divenne sempre più forte e lo spinse verso il cuore di Lin Ming.


Il sangue della scaglia inversa divenne sempre più frenetico, sbattendo con violenza contro i suoi legami. Lin Ming sentì un forte dolore al petto, sentiva come se un ago affilato lo stesse infilzando dall'interno.


Mentre sondava con la forza dell'anima i movimenti del sangue della scaglia inversa, poté solo sorridere con amarezza. Di questo passo chissà quando sarebbe riuscito ad assorbirlo...


Lo Stregone gli aveva dato un premio così grande, eppure poteva solo guardarlo senza poterlo avere.


Yan Mo rimase accanto a lui e mentre sigillava il sangue della scaglia inversa, disse:"Lo sigillerò nel tuo cuore e ti insegnerò un metodo per sciogliere questo sigillo. Una volta che raggiungerai il limite dello stadio Xiantian potrai toglierlo. Ricorda, non assorbirlo frettolosamente, altrimenti rischierai la vita."


"Il limite dello stadio Xiantian?" Lin Ming era senza parole. Non aveva ancora raggiunto lo stadio Circolazione, quanto ci avrebbe messo ad arrivare al limite dello Xiantian? Ma non era troppo sorprendente. Dopotutto questo sangue di scaglia inversa apparteneva alla stirpe di un Vero Drago.
Lin Ming non era ancora in grado di domarlo. Poteva solo biasimare la sua bassa coltivazione.


Yan Mo vide la delusione sul volto di Lin Ming. Dopo aver ottenuto un tesoro del genere gli era stato detto che non poteva utilizzarlo; era normale essere delusi.


Yan Mo disse:"La coltivazione deve procedere ordinatamente, passo per passo.
Hai già il potere e un ottimo corpo. Ci sono molti geni che non oserebbero..."


Mentre stava dicendo parole di incoraggiamento, Yan Mo si fermò a metà frase. C'era stato un improvviso cambiamento nel sangue della scaglia inversa nel corpo di Lin Ming!


Mentre il sangue della scaglia inversa si avvicinava al cuore di Lin Ming, reagì come se avesse incontrato la cosa più terrificante nel mondo. Si immobilizzò all'improvviso e mostrò paura.


Non si dimenava più; pensava solo a fuggire dai confini del cuore di Lin Ming il più presto possibile. Tuttavia la forza spaziale che Yan Mo stava applicando lo stava spingendo verso il cuore del ragazzo.


Il sangue della scaglia inversa divenne nervoso e provò a resistere a questa forza inesorabile con tutte le sue forze. Ma era solo una traccia di sangue, anche se apparteneva alla stirpe di un Vero Drago, non poteva comunque resistere alla potenza di Yan Mo.


Mentre si avvicinava al cuore di Lin Ming, l'anima del sangue della scaglia inversa cominciò a tremare colto da una paura incredibile.


Lin Ming aveva seguito il cammino del sangue con la sua forza dell'anima. Aveva sentito l'orrore del sangue della scaglia inversa e ne era rimasto sorpreso. Dopotutto apparteneva alla stirpe dei Veri Draghi, nonostante la sua forza limitata, il sangue della scaglia inversa era ancora orgoglioso come un Vero Drago.


Quindi perché era così impaurito...?


Questo era...
                                


                                



