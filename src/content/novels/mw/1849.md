---
title: Capitolo 1849 – Una Donna Misteriosa
pubDate: 2025-12-15T08:37:10.452Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming era come un'antica ruota nella piattaforma del santuario, calmo e sereno.


Anche se c'erano molti aspetti confusi, era già conscio del vero significato della pagina dorata ricevuta da Sheng Mei. Ora aveva solo bisogno di tempo per verificare lentamente le verità nella pagina dorata e padroneggiarle.


Tuttavia solo comprendere il vero significato della pagina dorata gli aveva dato molti benefici.


La forza spirituale si agitava come una marea nel suo corpo, depurandolo e facendolo sentire rinato.


Senza fermarsi, iniziò a comprendere rapidamente i princìpi sulla piattaforma del santuario.


Sapeva che, finché avesse ottenuto più pagine dorate e le avesse confrontate le une con le altre, sarebbe stato molto più facile comprenderle appieno.


Fortunatamente era apparsa questa sensazione fuggevole.


I testi delle pagine dorate nella sua anima entrarono in risonanza, emettendo dei potenti suoni naturali che rinfrescarono la mente di Lin Ming.


Dopo un altro giorno, il quarto marchio spirituale si accese senza problemi.


Ma dopo, comprendere altro divenne sempre più difficile.


La piattaforma del santuario era avvolta da un grande potere dalla forza mistica.


Senza sapere quando, Lin Ming scoprì di essere entrato in un percorso tortuoso e stretto. C'era solo nebbia attorno a lui. Non poteva capire dove si trovava, né dove dirigersi.


In questo labirinto nebbioso, era come una barca solitaria in un mare nero come la pece, impotente e smarrito, fluttuava silenziosamente nel mondo.


Anche le luci scintillanti dal suono misterioso di fronte a lui erano scomparse. Pareva che fosse stato isolato completamente dal mondo esterno.


"Questa sensazione..."


Lin Ming si agitò. Se non fosse potuto scappare da questo strano labirinto, comprendere altro sarebbe diventato sempre più difficile.


Studiare i principi delle piattaforme della catena montuosa del dio caduto era incredibilmente arduo. Fin dai tempi antichi, innumerevoli spirita avevano tentato di ottenere un'illuminazione, ma erano tutti sconfitti uno dopo l'altro. Questo includeva anche giovani Vere Divinità!


Così, alcuni sospettavano perfino che le regole del mondo si fossero già bloccate qui. Nessuno sarebbe riuscito ad ottenere risultati.


Anche se Lin Ming credeva in sé stesso, non pensava di essere più forte di quelle Vere Divinità spirita quando erano giovani.


Quasi ad un punto morto, Lin Ming divenne sempre più cauto.


In quel momento, cercò di ricordare alcune parti della prima e della seconda pagina dorata del legno.


Il vero significato delle pagine dorate che aveva compreso iniziò a scintillare, emettendo il suono del Grande Dao con fare tonante come una campana.


La nebbia attorno si disperse e il mare nero svanì.


Di fronte a lui era apparsa un'altra strada. Era semplice e conduceva nell'orizzonte sconfinato, come se portasse ad un numero infinito di futuri...


Lo sguardo di Lin Ming si accese. Un altro ruggito risuonò nella sua testa. Dopo aver ottenuto qualche altra comprensione, il mondo ricadde nell'oscurità.


La foschia lo ricoprì, impedendogli di fare un solo passo in avanti.


"Come potrei continuare?" Ponderò Lin Ming. Cercò di percepire il mondo attorno. La sua comprensione della pagina dorata si approfondì sempre di più.


Ma il quinto marchio del mare spirituale era come un fossato invalicabile, un ostacolo che non sarebbe mai riuscito a sormontare.


Mentre Lin Ming cadeva nel torpore, non troppo lontana, l'Imperatrice Spirituale Sheng Mei stava meditando silenziosamente.


Emanava ondate di luce blu cielo del Grande Dao, ma il quinto marchio del mare spirituale non si accendeva ancora.


Comprendere i princìpi sulle piattaforme era un processo estremamente lungo. Non era qualcosa che si poteva completare in 100 o 200 giorni. Alcune persone erano rimaste qui per più di dieci anni alla volta.


Anche per talenti come Lin Ming e Sheng Mei sarebbe stato estremamente difficile portare via la pagina dorata.


Il tempo passò, un giorno alla volta.


Lin Ming e Sheng Mei erano come delle statue, completamente immobili. La loro energia aveva raggiunto dei livelli incredibilmente profondi. Molte persone avrebbero esaurito la forza spirituale rimanendo a meditare per decine di giorni, ma per loro non era affatto un problema.


Questo perché sapevano come conformarsi alle leggi del mondo e conservare la forza spirituale. Allo stesso tempo, le loro capacità rigenerative erano incredibili.


Sotto questo aspetto, Sheng Mei era molto più potente di Lin Ming, che però possedeva il Cubo Magico e aveva uno spirito incredibilmente stabile simile all'Anima Eterna.


"Terrificante. Sono rimasti seduti per 10 mesi senza muoversi. A quanto pare possono sedersi lì per diversi anni senza nessun problema."


"È incredibilmente arduo accendere il quinto marchio del mare spirituale... nemmeno l'Imperatrice Spirituale Sheng Mei lo troverà facile..."


"Anche quel Lin Muk è bloccato al quinto. Non è successo niente per un bel po' di tempo..."


"Anche se questo moccioso umano è forte, la sua potenza è dovuta al sistema di raduno dell'essenza. Non può reggere il confronto con l'Imperatrice Spirituale. Credo che... l'Imperatrice Spirituale presto accenderà il quinto marchio..." Disse qualcuno piano, temendo di disturbare Sheng Mei.


Sulla piattaforma del santuario, Lin Ming era ancora colto da un dilemma.


Di fronte a lui c'era una vasta landa selvaggia piena di foschia.


Non poteva vedere dove fosse la strada.


Camminava da solo. Sotto di lui c'erano pietre blu, simili alla strada che aveva percorso durante la prova finale della Strada Asura.


"Ogni pagina dorata è connessa alle altre, ma il loro vero significato era di gran lunga differente... il motivo per cui ho ottenuto un'illuminazione così presto all'inizio è a causa delle mie esperienze precedenti e anche perché ho compreso il vero significato delle due pagine dorate. Ora la difficoltà è aumentata. Ho già usato le mie risorse durante la prima parte di comprensione dei princìpi."


Mormorò tra sé e sé Lin Ming.


In quel momento riecheggiò una voce: "Eh? Qualcuno sta incidendo dei caratteri nella pietra."


Lin Ming sussultò. Era la voce della ragazzina vestita di rosso che aveva iniziato a seguirlo.


Si girò e vide che la ragazzina seduta nel suo mare spirituale. Il suo sguardo era brillante e osservava la foschia di fronte a lei. Le sue pupille scintillavano con una strana luce, come se potesse vedere attraverso la nebbia.


"Cos'hai detto? Qualcuno sta incidendo dei caratteri?" Il battito cardiaco di Lin Ming accelerò. Non chiese come questa ragazzina fosse apparsa nel mondo della sua coscienza. Sembrava che nulla che riguardava la forza spirituale e la mente potesse bloccarla.


Ciò che gli importava di più era che in questa strada di pietra blu c'era qualcuno che non poteva vedere.


Era dovuto chiaramente al fatto che il percorso di fronte era coperto da una qualche strana forza. Lin Ming non riusciva a vedere attraverso questa fonte, ma la ragazzina ne era capace. Le sue origini erano un enigma, la sua stessa esistenza era praticamente inconcepibile.


"Mm, è una bella signora. Sta usando il dito per scrivere sulla pietra blu..."


Una donna?


Lin Ming ne fu sbigottito. Chi poteva essere questa persona?


"Cosa sta scrivendo?"


Chiese Lin Ming. La ragazzina spalancò gli occhioni e batté le palpebre più volte. Poi sussurrò: "Sono caratteri d-davvero complessi, non li capisco affatto. Ma la zietta... m... mi dà una sensazione familiare..."


Disse la ragazzina vestita di rosso, persa nei suoi pensieri.


Lin Ming sussultò. Familiare?


Non aveva idea di chi fosse questa ragazzina. E chi era la donna che stava incidendo i caratteri? Che fossero madre e figlia?


E che caratteri stava incidendo?


"La signora sta iniziando a disegnare delle figure. Ci sono correnti d'acqua... persone... pianeti... persone su pianeti... piccoli fili d'erba, terreno, fuoco..."


Disse senza fine la ragazzina vestita di rosso. Queste immagini non erano affatto connesse. Lin Ming ne fu perplesso.


Poi decise di calmarsi e di osservare con più attenzione possibile le pietre blu sulla strada.


Tuttavia, mentre le fissava, sentì dolore agli occhi, come se fossero stati investiti da un vento gelido.


Le pietre blu emanavano una luce che infilzava i suoi occhi come innumerevoli aghi dorati.


Lin Ming aveva la sensazione che la donna stesse incidendo delle leggi.


Tutto nel cielo e nella terra seguiva le leggi dell'universo, le forme di vita non facevano eccezione.


La ragazzina vestita di rosso rimase accanto a Lin Ming, occasionalmente diceva qualcosa. Lin Ming impresse nella memoria ogni parola che stava dicendo e conitnuò a guardare. Anche se i suoi occhi erano iniettati di sangue, non si rilassava.


E poi un giorno vide una figura accanto alle pietre.


Lunghi capelli. Abiti blu. Questa persona emanava un'aura terrificante.


Era davvero una donna, una donna che fece sussultare Lin Ming. I suoi lunghi capelli ricadevano all'indietro come il fiume del tempo, facendo perdere in un senso di torpore al solo sguardo.


Non riusciva a distinguere a che livello fosse arrivata questa donna. La vide solo camminare silenziosamente sulle pietre blu. A volte sarebbe diventata pensosa, a volte avrebbe abbassato la testa e avrebbe inciso qualche cosa nelle pietre.


Come se stesse finendo un'opera d'arte.


Lin Ming si irrigidì, incapace di muoversi. Poteva confermare che questa donna non era una qualche illusione. Emanava un'aura che assochilometriva allo scorrere infinito del tempo. Dava una sensazione familiare, qualcosa che aveva provato durante la prova finale e nella Valle della Morte Tragica. Questa era un'aura terrificante e antichissima, risaliva a 10 miliardi di anni fa. Non poteva capire, né percepire da dove provenisse.


"Questo è un fantasma di 10 miliardi di anni fa?"


Mormorò Lin Ming. Quest'aura era stata preservata fino ad ora, anche dopo così tanto tempo. Questo lo intimorì e lo riempì di apprensione.


Che sorta di donna era questa? Forse la scena che la ragazzina vestita di rosso aveva visto era la formazione dell'universo del Sogno Akashico, e le immagini che la donna stava incidendo erano le leggi di questo mondo. Questa era la migliore spiegazione che poteva trovare.


Forse era stata questa donna a creare le piattaforme nella catena montuosa del dio caduto.


Tuttavia... non sarebbe dovuto essere il creatore delle Sacre Scritture a farlo?


In una terra dei sogni, Lin Ming aveva già visto due volte il creatore delle Sacre Scritture. Era anche la persona che aveva combattuto contro il Maestro della Strda Asura in passato. Anche se Lin Ming lo aveva solo visto di sfuggita, aveva visto che era un uomo.


Cosa stava succedendo?


Lin Ming era confuso. Le figure di 10 miliardi di anni fa e il rapporto che c'era tra di loro era un completo enigma per lui. Non poté che girarsi e guardare la ragazzina. Anche lei forse era esistita 10 miliardi di anni fa, altrimenti perché avrebbe pensato che questa donna fosse familiare?


Se fosse vero, allora che ruolo aveva giocato in passato? Perché era rimasta addormentata per così tanto tempo? Perché esisteva ancora? Perché non emanava un'aura antica e fortissima?


Innumerevoli dubbi affollavano la sua mente. Ma non aveva il tempo di pensarci adesso. Guardò la mano della donna cercando di capire cosa stava incidendo. Tuttavia le scritte scintillavano con luce mistica, rendendogli impossibile vederle chiaramente.
                                


                                



