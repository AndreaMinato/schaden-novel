---
title: Capitolo 1855 – Pagina Dorata Ottenuta
pubDate: 2025-12-15T08:37:10.454Z
tags:
    - mw
---


Capitolo regolare,
0 capitoli in coda 0/5,
-Schadenfreude


Nel mondo esterno, sembrava che ci fosse voluto un attimo per accendere il settimo marchio, ma per Lin Ming era passato moltissimo tempo.


In quel momento stava sentendo il vortice di forza spirituale coprire il suo corpo. Gli innumerevoli frammenti delle leggi conversero nel suo corpo.


Queste leggi erano fin troppo misteriose. Sarebbe stato impossibile per lui percepirle tutte, così le inghiottì direttamente.


Al momento era in condizioni estremamente delicate. Anche se la sua coscienza era annebbiata, sapeva esattamente cosa stava accadendo attorno a lui.


Poteva percepire chiaramente ogni pianta, ogni praticante di arti marziali per un raggio di mille chilometri, poteva sentire le loro espressioni e le loro parole. Non gli sfuggivano nemmeno le formiche nascoste nella terra.


Questo era il potere della vita e della morte.


Lin Ming poteva percepire ogni forma di vita e l'energia della vita e della morte attorno alla catena montuosa del dio caduto.


In trance, una luce dorata si manifestò nel suo campo visivo.


Era circondato da un campo di forza. Un vasto mare d'energia si agitava attorno a lui. Una sottile pagina dorata danzò tra le onde impetuose.


Lin Ming si entusiasmò e afferrò la sottile pagina dorata.


La fissò; era la prima pagina del metallo!


Legno ad est, fuoco a sud, al centro la terra, ovest del metallo, nord dell'acqua.


La prima pagina del metallo era la settima della raccolta!


Senza indugi, Lin Ming fuse la pagina dorata nel suo corpo.


Una vasta energia della vita e della morte irruppe nella sua carne e nei suoi meridiani, circolando selvaggiamente.


Dopo aver compreso i princìpi nella Montagna Spirituale del Dio Fantasma, i Concetti della Vita e della Morte di Lin Ming erano di gran lunga superiori al passato.


Per quanto riguardava le dieci pagine dorate, parlavano tutte del Concetto della Vita e della Morte. Se Lin Ming le avesse studiate ora, avrebbe potuto farlo con una velocità incredibile.


Il corpo era un universo e in questo universo si poteva formare un proprio Dao Celeste, controllando tutte le leggi!


Questo era il motivo per cui si credeva che ogni persona fosse il maestro dell'universo del proprio corpo. Se uno avesse capito i princìpi complessi e misteriosi, allora avrebbe potuto sfruttare il suo pieno potenziale e ottenere una forza inimmaginabile.


Il creatore delle Sacre Scritture era una persona che aveva raggiunto il picco di questa strada.


Era perfino giunto alla conclusione che se avesse potuto comprendere i princìpi dietro la vita e la morte, sarebbe riuscito a diventare immortale.


Per un po', la piattaforma del santuario di Lin Ming era piena di innumerevoli motivi brillanti. Il marchio del mare spirituale rimbombava come un mantra continuo pieno di inesauribili misteri.


Lin Ming rimase seduto a meditare. Molti non capivano perché.


"Cosa sta facendo questo moccioso? Perché è ancora seduto? Non ha raggiunto l'illuminazione?"


"Ha aperto il settimo marchio del mare spirituale e i suoi princìpi sono diventati perfetti, così perché non è ancora sceso?!"


Dissero pieni di invidia molti praticanti di arti marziali del Mondo dell'Anima. Spesso si erano seduti sulle piattaforme solo per diversi mesi per poi esaurire la forza spirituale ed essere costretti a scendere. Ma Lin Ming era rimasto lì per dieci interi anni per meditare e accendere completamente i marchi del settimo mare spirituale. Anche così, continuava a sedersi lì come un vecchietto che non aveva intenzione di alzarsi. Come potevano non infuriarsi?


"Sta studiando la pagina dorata."


Un membro d'élite Re del Mondo che proveniva da un Sect di Empirei sospirò. Quando le rune delle leggi del mondo misterioso si erano manifestate, molti dei coltivatori più deboli erano riusciti solo a notare l'aura del Grande Dao. Ma visto che era un Re del Mondo, e anche molto talentuoso, aveva visto una pagina dorata tra le rune delle leggi, il lampo di luce era sprofondato nel corpo di Lin Ming.


Il giovane aveva acceso il settimo marchio del mare spirituale in una sola volta dopo aver meditato per dieci anni senza avere bisogno di un solo momento di riposo. Naturalmente avrebbe continuato e avrebbe esaminato la pagina dorata. L'intensità della pagina dorata necessaria e la sua comprensione delle leggi lo facevano davvero sospirare con ammirazione!


Molti praticanti di arti marziali rimasero a bocca aperta dopo averlo sentito. Erano senza parole.


Stava studiando anche la pagina dorata, il suo mare spirituale era fatto di ferro divino o cosa?


"Non è stanco? Non ha bisogno di riposare?" Chiese qualcuno con perplessità.


Il Re del Mondo scosse la testa: "La sua comprensione del Concetto di Vita deve essere arrivato ad un livello incredibile. Contando su di esso dovrebbe riuscire ad assimilare energia dal mondo attorno per nutrire il suo mare spirituale, così continua a recuperare le forze..."


"In questi ultimi dieci anni, la comprensione delle leggi di Lin Ming ha fatto degli enormi passi avanti. Anche se non può essere definita un'illuminazione improvvisa, è un processo simile. Non si sveglierà facilmente in queste condizioni. Se fossi in lui, farei lo stesso..."


Il Re del Mondo che aveva parlato aveva un livello d'esperienza straordinario. Chi diventava un Re del Mondo prima di 3000 anni era un individuo anormale e naturalmente poteva capire cosa stava facendo Lin Ming.


"Cosa? Un'illuminazione improvvisa di dieci anni?!"


Molti rimasero senza parole. Uno stato di improvvisa illuminazione poteva capitare solo per un colpo di fortuna. Nell'arco di una vita poteva succedere al massimo poche decine di volte. Entrare in questo stato per diverse ore era già più che sorprendente, e restare in una condizione del genere poteva essere definita una grandissima occasione fortunata.


Ma entrare in uno stato di illuminazione per dieci anni era semplicemente... incredibile!


Da quando era diventato così facile rimanere in questo stato?


Alcuni si riempirono di invidia.


Il Re del Mondo poteva capire queste persone. Scosse la testa dicendo: "Non è entrato in uno stato di illuminazione per dieci anni consecutivi, ma ha avuto delle improvvise illuminazioni durante questo periodo di tempo. Ogni volta avrebbe sperimentato qualcosa di diverso. Quando si è concentrato appieno sulle leggi, può essere definita un'improvvisa illuminazione.
Questo perché è troppo forte e anche perché le leggi sulla piattaforma del santuario sono troppo raffinate. È facile entrare in uno stato del genere una volta che ci si medita sopra. Sfortunatamente per noi, anche se sappiamo cosa sta succedendo, non possiamo comunque comprendere le leggi sulla piattaforma del santuario. È come entrare in una montagna di tesori senza poter scavare per trovarli. Alla fine possiamo solo andarcene dopo aver raccolto un po' di pepite sparse a terra. La differenza è troppo vasta..."


Il Re del Mondo sospirò. Le leggi della catena montuosa del dio caduto non erano caotiche, erano loro a non poterle comprendere.


"E in realtà, anche l'Imperatrice Spirituale è in uno stato simile, ma... è un po' più lenta di Lin Muk."


Qualcuno guardò Sheng Mei. In quel momento la donna era avvolta da un'aureola gentile e misteriosa, pareva una dea venuta dal cielo.


Non si era accorta minimamente di cosa stava accadendo nel mondo esterno.


"Imperatrice Spirituale..." Yushi Sheng strinse i pugni. In quanto uno dei suoi sostenitori più accaniti, certamente non era contento di cos'era successo.


In effetti, i risultati di Sheng Mei erano più che sconvolgenti. Tuttavia, era apparso un genio ancora più mostruoso che l'aveva superata....


Comprendere questi princìpi era un'esperienza solitaria e amara.


I praticanti di arti marziali seduti a meditare spesso si sarebbero dimenticati del passare degli anni. Una volta che riaprivano gli occhi, potevano essere trascorsi decenni.


Questo valeva anche per Lin Ming e Sheng Mei.


Così passarono altri due anni.


Una notte, la piattaforma del santuario di Sheng Mei iniziò ad emettere delle lievi increspature. Gli spettatori guardarono con stupore una luna piena e brillante che si levava dietro di lei. La sua luce emanava l'aura del Grande Dao e si poteva scorgere un palazzo che fluttuava al suo interno. Una musica celeste riecheggiò e questa sinfonia immortale accompagnava l'aura del Grande Dao, facendo perdere la gente in uno stato di estasi.


"Imperatrice Spirituale!"


Disse con entusiasmo qualcuno. Sheng Mei finalmente aveva acceso il settimo marchio spirituale!


Una sconfinata forza spirituale si radunò, condensandosi in un lago blu che fluttuava sopra la piattaforma. Questo lago conteneva pesci, piante e gamberi. L'erba brillava come un cristallo e la fauna marina era piena di spiritualità.


L'aura dei Concetti di Vita e di Morte si condensò nell'acqua, formando ogni sorta di runa mistica. Queste rune vagavano nell'acqua riempiendola di una sensazione fausta e pacifica.


"Dopo che l'Imperatrice Spirituale ha acceso il settimo mare spirituale, ha anche formato delle rune di leggi!"


Esclamò qualcuno con allarme. Stava facendo come Lin Ming.


Tuttavia le rune di Lin Ming avevano formato un enorme vortice di forza spirituale, mentre Sheng Mei un lago pacifico.


Dall'apertura del quinto marchio, i fenomeni apparsi nella piattaforma di Sheng Mei erano completamente differenti da quelli di Lin Ming. Anche se i fenomeni di Sheng Mei erano sacri e splendidi, perdevano un po' in quanto a ferocia e aggressività.


Le rune nelle acque iniziarono a convergere nel corpo di Sheng Mei. Per un po', Sheng Mei rimase nel lago, i suoi abiti fluttuavano e si increspavano attorno, facendola sembrare una bellezza ultraterrena.


Un momento dopo, tutta quest'acqua svanì senza lasciare traccia.


Poi Sheng Mei spalancò gli occhi. Il suo abito fluttuava e mentre volava sembrava una dea esiliata dal cielo, eterea e distante.


Si era isolata dall'esterno per dodici anni, concentrandosi sul suo mondo interiore. Non aveva idea di cosa fosse successo.


"Imperatrice Spirituale!"


"L'Imperatrice Spirituale si è svegliata!"


Dissero con entusiasmo molte persone. Anche l'Imperatrice Spirituale aveva compreso pienamente i princìpi nella catena montuosa del dio caduto, era solo stata un po' più lenta rispetto a Lin Ming.


Sheng Mei ignorò i praticanti di arti marziali entusiasti attorno. In confronto a 12 anni fa quando aveva iniziato a meditare, c'era una folla dieci volte più numerosa adesso. Ora sia il cielo che la terra della Montagna Spirituale del Dio Fantasma erano pieni di gente. Anche le persone sulle piattaforme si erano fermati quando avevano notato che Sheng Mei si era svegliata. Si girarono tutti verso di lei.


Sheng Mei rimase impassibile di fronte a tutti questi sguardi. Stava assaporando lentamente ciò che aveva sperimentato e ottenuto negli ultimi dodici anni.


"Finalmente... ho capito le leggi della piattaforma del santuario. Anche se ne ho percepito la superficie, l'ho comunque fatto! Una volta che completerò l'ottava rivoluzione, potrò tornare nella catena montuosa del dio caduto e comprendere ancora di più!"


Sheng Mei aveva studiato questi princìpi per dodici anni e capiva bene quanto era difficile farlo. Non c'era da meravigliarsi che per miliardi di anni non c'era stato un solo praticante di arti marziali capace di aprire completamente i sette marchi.


Era un'impresa troppo ardua. Anche le giovani Vere Divinità non ci erano riuscite.


Ma Sheng Mei aveva letto quasi tutte le Sacre Scritture e aveva sperimentato sette reincarnazioni; l'equivalente di sette cicli di vita e di morte. Così la sua comprensione dei Concetti di Vita e di Morte aveva raggiunto un livello sconvolgente. In tal caso, anche se era venuta qui per meditare, era comunque riuscita a percepire a stento il vero significato delle leggi qui.


Gli altri non potevano competere con le sue risorse, così le loro possibilità di avere successo erano quasi zero!
                                


                                



