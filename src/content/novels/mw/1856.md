---
title: Capitolo 1856 – Vincere e Perdere
pubDate: 2025-12-15T08:37:10.454Z
tags:
    - mw
---


Capitolo regolare,
0 capitoli in coda 0/5,
-Schadenfreude


Ripensando ai dodici anni di meditazione, in particolare dell'apertura del sesto marchio, questa prova lasciava sbigottiti. Perfino Sheng Mei era quasi caduta dalla piattaforma, incapace di continuare.


Se fosse successo, non sarebbe più riuscita a comprendere completamente i princìpi in un solo tentativo. Sarebbe stata un'enorme delusione.


Mentre rifletteva, guardò Lin Ming. Vide che era ancora seduto sulla piattaforma, non aveva finito di meditare.


Sheng Mei aveva sempre pensato che fosse forte, forse ancora più formidabile di lei se fossero stati allo stesso livello, ma in termini di comprensione delle leggi dell'esistenza non poteva competere con lei.


In Sheng Mei era completamente sicura di poter superare Lin Ming in questo campo.


Per questo aveva risposto così freddamente quando Lin Ming aveva proposto le sue condizioni per formare un'alleanza tra umani e spirita, non credeva che il giovane sarebbe riuscito a mantenere le sue promesse.


Ora che lo vedeva ancora immerso nella sua meditazione, non era affatto sorpresa. Tuttavia non provava nessuna soddisfazione, perché era solo naturale che superasse Lin Ming nella comprensione delle leggi dell'esistenza.


Ma dopo diversi respiri di tempo, la sua espressione si irrigidì.


Qualcosa non le tornava!


Guardò la piattaforma su cui era seduto Lin Ming e vide tutti i marchi che brillavano. Inoltre il settimo sembrava un sole abbagliante.


"Cosa..."


Sheng Mei sussultò. Come poteva essere?!


Lin Ming aveva finito prima di lei e aveva compreso completamente le leggi. E ora probabilmente aveva già ottenuto la pagina dorata e la stava studiando mentre le rune della vita e della morte si erano fuse nel suo corpo. Non aveva idea di quanto fosse rimasto in questo stato!


Lei invece aveva appena acceso il settimo marchio. Era stata sconfitta completamente nonostante il suo vantaggio!


"Questo..."


Nonostante fosse normalmente indifferente, in realtà Sheng Mei era sempre stata molto orgogliosa. Durante la prova finale della Strada Asura, era stato Lin Ming a sferrare il colpo finale contro il Ghiaccio Polare Immortale. Ma durante quella battaglia lei aveva giocato un ruolo offensivo e difensivo, e aveva dato un apporto di gran lunga superiore rispetto a lui.


Così non aveva perso contro di lui nella Strada Asura.


Ora però, sulle piattaforme nella catena montuosa del dio caduto, il campo in cui primeggiava, era stata sconfitta.


Non riusciva a crederci.


Non sottovalutava le proprie capacità, né poteva accettare la realtà. Era in difficoltà...


"Non c'è da meravigliarsi che non abbia ottenuto la pagina dorata!"


Sheng Mei capì cos'era successo. Era stato Lin Ming ad ottenere la pagina!


Fece un respiro profondo e volse lo sguardo verso Yushi Sheng. Sapeva che era un discepolo delle sue Terre Sacre dell'Estasi Spirituale.


"Lui... quando ha acceso il settimo marchio del mare spirituale? Quanto prima?"


La trasmissione del suono di Sheng Mei fece sussultare Yushi Sheng. Sheng Mei in persona si stava rivolgendo a lui!


Anche se era un discepolo delle Terre Sacre dell'Estasi Spirituale, non aveva mai parlato con lei prima d'ora. L'aveva sola scorta in lontananza.


Ma ora Sheng Mei gli aveva mandato una trasmissione del suono. Anche se lo aveva fatto a causa di Lin Muk, era più che sufficiente per riempirlo di entusiasmo.


La domanda di Sheng Mei però lo avvilì un po dopo l'eccitazione iniziale.


Sheng Mei aveva perso. Dal suo punto di vista, era un'esistenza onnipotente, un talento senza precedenti fin dai tempi antichi, anche contando tutti e 33 i Cieli. Anche così, aveva perso contro un umano.


"I-Imperatrice Spirituale... Lin Mu ha impiegato dieci anni a farlo... ci è riuscito... due anni prima."


La sua voce tremò per la felicità.


"Due anni..."


Le pupille di Sheng Mei si rimpicciolirono. Era ben consapevole di quanto fosse difficile comprendere i princìpi sulla piattaforma del santuario. Pensava di aver raggiunto il massimo possibile in termini di velocità, eppure era due anni in ritardo rispetto a Lin Ming!


Come ci era riuscito?


Quando ripensò al Concetto di Morte del sesto marchio e di come bisognava fondere i Concetti di Vita e di Morte nella settima fase, Sheng Mei non riuscì a capire come Lin Ming fosse riuscito a completare questo processo in dieci brevi anni.


"Terrificante..."


Questa era la prima volte che Sheng Mei era così impressionata da Lin Ming. A parte l'Imperatore Spirituale, non c'era mai stato nessuno capace di sconvolgerla così! E il motivo per cui era stata impressionata dall'Imperatore Spirituale era per via della sua potenza. In realtà quando l'Imperatore Spirituale era giovane, i suoi risultati erano stati simili a quelli del Re Divino del Grande Brahma. Solo quando era diventato un Empireo aveva raggiunto il massimo della sua potenzialità e uno dei motivi principali dietro questa ascesa naturalmente era il fatto che possedeva le Sacre Scritture.


Lin Ming invece aveva un talento spaventoso. Seminava tutti quanti!


Dopo essersi ricomposta, Sheng Mei sospirò. Poi si sedette e iniziò a meditare sulla piattaforma.


Iniziò a provare una strana sensazione. Volse lo sguardo in direzione di Lin Ming.


"Mm?"


Sheng Mei aggrottò le sopracciglia.


Durante quel breve momento aveva sentito la presenza di una forma di vita con un potere spirituale incredibilmente puro dietro Lin Ming.


"Ah..."


Hong'er sussultò e si nascose velocemente nel mare spirituale di Lin Ming.


Era la prima volta che aveva incontrato qualcuno capace di percepirla. Quando aveva visto Sheng Mei comprendere con successo i princìpi, si era riempita di curiosità ed era uscita fuori a dare un'occhiata. Ma non si aspettava di essere individuata.


La sua percezione divina superava di gran lunga quella di un Empireo.


"Un'illusione...?" Sheng Mei si accigliò lievemente. Non credeva di essersi sbagliata, così immaginò che fosse qualcosa che proveniva dal corpo di Lin Ming.


Non sapeva che il motivo per cui aveva perso contro Lin Ming non era a causa della sua percezione, ma per via di quella forza spirituale incredibilmente pura che aveva sentito.


Lin Ming aveva ricevuto l'aiuto della ragazzina misteriosa, mentre lei aveva dovuto dipendere solo dalle sue capacità.


Se i due avessero fatto una competizioni alla pari, i risultati sarebbero stati completamente differenti.


Naturalmente, non importava che motivi ci fossero dietro, il fatto che Lin Ming aveva incontrato la ragazzina vestita di rosso poteva essere definita la sua occasione fortunata e Sheng Mei alla fine era stata sconfitta.


In quel momento molti provarono compassione per lei.


Sospirarono profondamente per questa ingiustizia. Sarebbe dovuta essere Sheng Mei ad ottenere la pagina dorata e a diventare una leggenda, ma Lin Ming l'aveva anticipata.


Non c'era mai stato nessuno capace di prendere la pagina dorata nella catena montuosa negli ultimi 2-3 miliardi di anni. Ma ora, a causa di una mera differenza di due anni, Sheng Mei se l'era persa. Come potevano non provare rimpianto per lei?


"Se l'Imperatrice Spirituale avesse completato l'ottava rivoluzione, avrebbe surclassato Lin Muk."


I sostenitori di Sheng Mei discutevano in segreto, non erano ancora convinti del risultato.


Sheng Mei naturalmente li sentì. Scosse la testa. Quando avrebbe completato l'ottava rivoluzione forse Lin Ming avrebbe ottenuto risultati ancora più eclatanti...


Dopo essersi resa conto di aver perso, non c'era altro che non potesse accettare. Sheng Mei si sedette a meditare, aspettando che Lin Ming comprendesse la pagina dorata.


Ora era interessata al futuro di Lin Ming. Cosa gli sarebbe successo durante la grande calamità dell'umanità?


Lin Ming continuò a studiare la pagina dorata per un altro anno.


Un anno dopo, Lin Ming spalancò gli occhi.


Il suo sguardo sembrava contenere un flusso infinito di leggi. L'aura vitale nel suo occhio sinistro e quella letale nel suo occhio destro si connettevano insieme, emanando l'incanto del Grande Dao.


Dopo aver percepito una terza pagina dorata, la sua comprensione dell'universo del corpo aveva raggiunto un nuovo picco.


Inoltre aveva eliminato completamente i pericoli nascosti dovuti all'aumento troppo rapido della sua coltivazione.


In questi tredici anni, Lin Ming aveva solo compreso delle leggi e non aveva coltivato affatto. Altrimenti raggiungere gli stadi avanzati del Sacro Lord non sarebbe stato affatto difficile.


<em>'Se avessi abbastanza tempo, se potessi leggere le Sacre Scritture complete e poi ottenere la terza giada dell'imperatore e il Sutra Asura completo, forse potrei fondere l'universo interno e quello esterno e raggiungere un picco senza precedenti nel campo delle arti marziali...'</em>


Pensandoci, Lin Ming sussultò. Qualcuno di fronte a lui lo stava fissando.


Lin Ming ricambiò lo sguardo e vide l'eterea Sheng Mei.


Durante questo anno non aveva messo piede fuori dalla piattaforma. L'aveva aspettato lì, percependo le le rune delle leggi che si erano integrate nel su organismo.


"Come ci sei riuscito?"


Chiese Sheng Mei andando dritta al punto.


"Fortuna."


Lin Ming non mentì, né disse chiaramente la verità. In effetti trovare la ragazzina vestita di rosso era stato un colpo di fortuna.


"Molto bene."


Sheng Mei scosse la testa. Mosse le sue sottili mani bianche e due pagine dorate volarono fuori dal suo mare spirituale, fluttuando come seta da Lin Ming.


"Come d'accordo, queste sono per te. Dopo che le avrai studiate, restituiscile. Dopodiché potrai portarne via due. Tuttavia ti consiglio di non illuderti di salvare l'umanità. La grande guerra dei saggi potrebbe essere più vicina di quanto tu pensi..."


Sheng Mei fluttuò verso l'alto. Tutto ciò che rimase furono le quattro pagine dorate morbide come la seta...
                                


                                



