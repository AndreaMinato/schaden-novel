---
title: Capitolo 1860 – Cento Milioni di Anni
pubDate: 2025-12-15T08:37:10.454Z
tags:
    - mw
---


Capitolo sponsorizzato, ringraziamo Matteo!
7 capitoli in coda 0/5,
-Schadenfreude


Le ultime parole di Lin Ming furono calme, ma decise.


I due si guardarono sotto il bagliore della luce lunare, rimanendo in silenzio per molto tempo.


Lin Ming non sapeva cosa stesse pensando Sheng Mei.


Aveva anche il presentimento che se si fosse separato da lei oggi, il loro rapporto non sarebbe stato più lo stesso.


"Le pagine dorate."


Lin Ming fece un cenno e le quattro pagine volarono verso la donna.


Sheng Mei le prese e si girò per andarsene. In quel momento però Lin Ming la chiamò: "Aspetta un momento!"


Sheng Mei si fermò. Con la schiena rivolta verso Lin Ming, i suoi capelli neri ondeggiavano sotto la brezza notturna. Illuminato dalla luce degli astri, il suo intero corpo emanava un bagliore gentile.


"Ho una domanda... puoi scegliere di non rispondere." Disse dopo un breve momento di esitazione.


"Parla..." Disse piano Sheng Mei. Sapeva che Lin Ming non stava cambiando idea.


"Vorrei sapere... quando mi ha chiesto se fossi disposto ad andare via, era per seguire te o gli spirita?"


Lin Ming aveva la sensazione che qualcosa non tornasse, come se Sheng Mei non potesse parlare di qualcosa. Ogni volta che gli mandava una trasmissione del suono, si isolava dal mondo esterno in modo che nessuno potesse origliare. Sembrava guardinga anche tra gli spirita. Così la situazione gli sembrò un po' insolita.


Dato che non voleva che gli spirita origliassero, questo significava che ciò di cui aveva parlato doveva riguardare qualche segreto.


Sheng Mei disse con indifferenza: "Hai già rifiutato, perché fare altre domande? Ci sono differenze tra il seguire me o gli spirita?"


"Sì, lo voglio sapere."


La risposta di Lin Ming fu risoluta. Sheng Mei si girò all'improvviso, il suo sguardo profondo e silenzioso si concentrò su Lin Ming, le sue pupille brillavano come gemme nere. Quando i loro sguardi si incrociarono, la decisione negli occhi di Lin Ming per un attimo fece sussultare Sheng Mei.


Pareva che in quel momento, il suo cuore prima congelato si fosse scaldato lentamente, gli strati di ghiaccio che aveva formato si erano sciolti grazie alle parole di Lin Ming.


"Seguire me..." La trasmissione del suono di Sheng Mei riecheggiò nelle orecchie di Lin Ming. "Partire per non tornare nel Regno Divino, per non tornare nel Mondo dell'Anima, andare in un posto lontano per cento milioni di anni, lontano dalla tempesta della grande calamità. Abbandonare tutto, che proposta sciocca... non è vero? In realtà quando te l'ho chiesto sapevo già che era impossibile..."


Sheng Mei scosse la testa. Anche se sapeva che era impossibile, l'aveva comunque chiesto per sbarazzarsi della sua ultima speranza.


Se non avesse dato del suo meglio e non avesse lottato per ottenere ciò che voleva, avrebbe serbato per sempre dei rimpianti.


Ciò che desiderava non era la risposta di Lin Ming, ma solo... non aveva nessun rimpianto.


"Cento milioni di anni?!"


Lin Ming sussultò.


Alla fine aveva solo 150 anni. Cento milioni di anni era un intervallo di tempo inimmaginabile. Perfino la maggior parte degli Empirei viveva solo per cento milioni di anni!


E se Sheng Mei aveva proposto di andare in esilio insieme per cento milioni di anni, in realtà era come riconoscere che sia lei che Lin Ming sarebbero stati capaci di diventare Vere Divinità. E in effetti, non c'era bisogno di dubitarne.


"Perché?"


Lin Ming era confuso. Questo "posto" era da qualche parte nei 33 Cieli? O era un piano separato? Un genio per crescere aveva bisogno di un campo ancora più vasto. Non credeva che rimanere in un posto solo per cento milioni di anni avrebbe favorito la crescita della loro coltivazione.


Così perché Sheng Mei aveva fatto questa scelta?


"Non c'è bisogno che tu lo sappia." Disse Sheng Mei senza nessuna intenzione di spiegarsi. "Due di queste pagine dorate all'inizio appartenevano a te, ma temo che non potrai portarle via, altrimenti attirerai una calamità su di te. Ora sei troppo debole per proteggerle. Questo è il tuo compenso."


Sheng Mei fece un cenno e una tavoletta di giada dorata volò nelle mani di Lin Ming.


Quando Lin Ming la guardò, sussultò.


Questa tavoletta di giada era la raccolta delle dieci pagine dorate!


Naturalmente questa era solo un'imitazione, ma perfino un'imitazione era estremamente preziosa, perché per crearla bisognava essere almeno una Vera Divinità per riprodurre il 10-20% della sua aura originale. Inoltre ci sarebbe voluta un'enorme quantità di tempo per farlo.


Era impossibile per un Empireo copiarli.


Il valore di questa tavoletta di giada superava quello delle due pagine dorate per Lin Ming. Questo perché aveva già esaminato le pagine dorate e ne aveva memorizzato il contenuto.


E dato che Lin Ming aveva consegnato le pagine dorate a Sheng Mei, le grandi organizzazioni non si sarebbero più concentrate su di lui. Se non altro non gli avrebbero più dato la caccia.


Così Lin Ming non avrebbe più avuto nemici accaniti nel Mondo dell'Anima. L'umanità non aveva rapporti ostili con gli spirita e, nel campo di battaglia del Sogno Akashico, aveva solo insultato alcuni grandi Sect; non era un problema inconciliabile. E, dato che tutti sapevano della connessione tra lui e Sheng Mei, non capivano fino a che punto fossero legati e così nessuno avrebbe rischiato di offendere Sheng Mei per uccidere Lin Ming.


Anche solo da questo punto di vista, Sheng Mei lo aveva aiutato molto.


"Ti ringrazio." Disse con sincerità Lin Ming. Anche se una copia era inferiore alle pagine dorate originali, era comunque il libro completo.


Era un peccato che non potesse ottenere il libro nero.


"Non c'è bisogno di ringraziarmi. Ho ricevuto le tue due pagine dorate e sono molto più preziose di questa imitazione. Quella tavoletta è una semplice trascrizione e dato che è uno scambio equo non c'è bisogno che tu ti senta in debito."


Disse freddamente Sheng Mei. Inspiegabilmente Lin Ming si avvilì sentendo il suo tono risoluto.


Se c'era stata un po' di amicizia tra lui e Sheng Mei, ora ogni rapporto era stato troncato.


"Ci rincontreremo in futuro, ma saremo nemici. Non avrò pietà, ma sfortunatamente... sei troppo debole e non posso sopportare di distruggerti..."


"Lascia che ti dica un'altra cosa. Credo che ti rimangano solo 20-30 anni prima che i saggi invadano il territorio dell'umanità. Non puoi fermarli. Ma dato che hai scelto con ostinazione di percorrere questa strada difficile, dovresti continuare con testardaggine."


20-30 anni?


Lin Ming si incupì. Forse Sheng Mei poteva avere ragione e non c'era nulla che potesse fare, ma non sarebbe scappato. Non importava quanto sarebbe stata brutale o disastrosa la grande calamità, ci sarebbe stato qualcuno che avrebbe acceso dell'incenso per loro in futuro...


"Hai detto che prima di invadere l'umanità, i saggi devono combattere nelle Rovine del Regno Primordiale. Così, stai dicendo che tra 20-30 anni le antiche razze del Regno delle Rovine Primordiali verranno soppresse dai saggi?"


"Sì. Le varie antiche razze sono i discendenti di stirpi che risalgono a 10 miliardi di anni fa. Tra di loro, la più potente è la razza degli dei primordiali. Nascondono il decreto degli dei e perfino il Sovrano dei Saggi Zaohua deve rispettarli!"


"Cosa?! La razza degli dei primordiali?!"


Lin Ming era sbigottito!


La dea dell'antica tomba nell'Antico Abisso Demoniaco, l'Imperatrice Celeste Xuanqing, apparteneva a questa stirpe. Quando l'Empireo Primordius aveva fondato la Strada del Samsara, in parte l'aveva fatto per sostenere e aiutare la razza degli dei primordiali.


Ma dopo era stato sconfitto.


Non era esagerato dire che la razza degli dei primordiali fosse la più perfetta del creato. Le loro anime, i loro fisici e i loro mondi interni erano tutti formidabili e potevano coltivare l'essenza, l'energia e l'anima. Erano forti fin dalla nascita e possedevano un talento sconvolgente. Inoltre la durata della loro vita era dieci volte superiore rispetto a quella degli umani.


Questa era una razza invidiata perfino dal cielo. Erano assurdamente potenti, ma il loro di fertilità era spaventosamente basso.


Non importava quanto fosse potente una razza, se non avesse potuto procreare ed espandersi sarebbe entrata lentamente in declino. Molti credevano che la razza degli dei primordiale fosse così potente che il Dao Celeste non aveva più tollerato la sua esistenza, così aveva iniziato ad annientarla.


Lin Ming non si sarebbe dimenticato della benevolenza della razza degli dei primordiali.


In passato, nel continente Tianyan, aveva scoperto che il clan Abbandonato da Dio discendeva dalla razza degli dei primordiali. Naturalmente la loro stirpe si era indebolita incredibilmente e in realtà erano più vicini agli umani. Quando Lin Ming era stato messo all'angolo dal Reame Divino Asura, era stato il clan Abbandonato da Dio ad averlo ospitato sotto la protezione di Shibai. Lin Ming poi era riuscito a lanciare il suo contrattacco e aveva scioccato l'intero continente in una grande battaglia dopo aver raggiunto lo stadio della Distruzione.


Dopodiché, quando Lin Ming era stato inseguito da Tian Mingzi, era stata di nuovo l'Imperatrice Celeste Xuanqing a salvarlo. Ora nel suo corpo dimorava l'anima di Mu Qianxue.


Come poteva dimenticare la gentilezza che gli avevano mostrato? Ora che aveva sentito dire da Sheng Mei che presto la razza degli dei primordiali sarebbe stata sterminata dai saggi, non poteva più mantenere la calma.


Eppure era troppo debole per impedire che accadesse.


"Io... come posso andare nelle Rovine del Regno Primordiale?"


Chiese a denti stretti Lin Ming.


Sheng Mei lo guardò e rise freddamente: "Perché vuoi andarci? Anche se vuoi andare incontro alla morte, desideri assistere al loro annientamento?"


Lo derise. Lin Ming strinse i pugni con così tanta forza da farsi sanguinare i palmi. Sapeva che tutto ciò che aveva detto Sheng Mei era la verità!


Eppure provava amarezza per quanto era debole!


Era vissuto per 150 anni, cantando solo vittoria, così come poteva provare così tanta impotenza?


Zhu Yan, Xuan Wuji, Yang Yun, Tian Mingzi, tutti questi potentissimi nemici gli erano sembrati invincibili in passato, eppure li aveva sconfitti uno alla volta. Ma i saggi erano un'intera razza!


Di quanto tempo avrebbe avuto bisogno per superarli?


"La razza degli dei primordiali possiedono Vere Divinità?" Lin Ming fece un respiro profondo, cercando di ricomporsi. Sapeva che doveva rimanere calmo.


Temeva di non poter aiutare la razza degli dei primordiali, ma non poteva rimanere con le mani in mano ad aspettare che venissero distrutti. Doveva capire la situazione e cercare una possibile soluzione.


Forse c'era una piccolissima speranza.


"Vera Divinità? Se ne avessero una, perché sarebbero sull'orlo dell'annientamento?" Sheng Mei sospirò. "La razza degli dei primordiale sono i figli prediletti del mondo. Se nascesse una Vera Divinità tra di loro, sarebbe molto più potente di una normale Vera Divinità. Inoltre, visto che possiedono il decreto degli dei, nemmeno i saggi oserebbero attaccarli imprudentemente.
Altrimenti, anche se la razza degli dei primordiali perisse, molto probabilmente ucciderebbero due Vere Divinità sagge. Non ci sono Vere Divinità disposte a diventare vittime sacrificale in una guerra tra due razze."


"Così, i saggi hanno deciso di intervenire solo dopo che l'ultima Vera Divinità della razza degli dei primordiali è morta! Tra i 33 Cieli, la razza degli dei primordiali un tempo è stata la più magnifica, gloriosa e brillante dell'intera civilizzazione delle arti marziali, possedeva anche le origini più incredibile. Anche se i saggi e gli spirita si coalizzassero, probabilmente non potrebbero competere nemmeno con la metà della razza degli dei primordiali al picco della sua gloria.
Dieci miliardi di anni fa, il motivo per cui sono apparsi così tanti geni e sovrani impareggiabili è stato per il loro talento troppo superiore! Ma che peccato, questa vasta e antica razza non è potuta sfuggire al Samsara della vita e della morte alla fine. La maledizione del Dao Celeste ora li sta portando sull'orlo dell'estinzione..."
                                


                                



