---
title: Capitolo 1872 – Il Cuore di Primordius
pubDate: 2025-12-15T08:37:10.456Z
tags:
    - mw
---


Capitolo sponsorizzato, ringraziamo Matteo!
7 capitoli in coda 0/5,
-Schadenfreude


Vedendo questo, Lin Ming capì che presto il drago nero sarebbe nato!


Naturalmente il processo di schiusa avrebbe richiesto anni.


La nascita di una Bestia Divina era già un procedimento estremamente lungo. Lin Ming aveva già usato numerose scorciatoie per arrivare a questo punto, così aveva impiegato solo cento anni per crescere così.


In quel momento, Lin Ming accarezzò la superficie fredda e liscia dell'uovo, insicuro di cosa pensare.


Nel breve momento in cui Lin Ming aveva cercato di entrare in contatto con la mente Primordius, combinandolo con ciò che il vecchio Sovrano degli dei e l'Empirea Sogno Divino, poteva immaginare cos'era successo 100.000 anni fa.


Così riuscì a confermare il motivo e cos'era successo durante la grande guerra nel mondo Sky Spill 100.000 anni fa.


L'Empirea Sogno Divino gli aveva detto che la terra natia dell'Empireo Primordius era il continente Tianyan e lui aveva anche un collegamento straordinario con il pianeta.


L'Empireo Primordius aveva coltivato il Dao Primordiale, il corpo e l'energia. L'energia primordiale era la fonte di tutta la materia e alla fine si era evoluta in tutte le creature durante la formazione dell'universo. Pianeti, stelle o altri corpi celesti derivavano tutti da essa. Se l'Empireo Primordius avesse desiderato coltivare le leggi primordiali al loro picco, avrebbe dovuto trarre supporto da un corpo celeste e fonderlo con sé stesso.


E il continente Tianyan, in quanto sua terra natìa con cui aveva uno stretto legame, era perfettamente adatto ad aiutare l'Empireo.


Così il pianeta Sky Spill era diventato il suo punto di partenza per creare un suo mondo!


L'Empireo Primordius aveva cercato di fondare il suo Dao Celeste... quello del Dao del Primordiale del Samsara.


Allo stesso tempo, la donna che amava di più, l'Imperatrice Celeste Xuanqing, desiderava aiutarlo a formare un grande mondo indipendente dai 33 Cieli.


Allora, aveva tentato di usare il Dao Primordiale del Samsara per cambiare il crudele destino della razza degli dei primordiali, liberandoli dalla maledizione che impediva loro di procreare e aveva causato il loro declino!


I due avevano enormi ambizioni. Tutti i loro obiettivi erano sconvolgenti!


Ma i due avevano ottenuto occasioni fortunate incredibili che sfidavano ogni logica e avevano un talento adatto alle loro aspirazioni!


Avevano costruito la Strada dell'Imperatore nel continente Tianyan. In realtà questa strada era uno strumento divino incompleto e le fondamento per stabilire il Dao Primordiale del Samsara!


La Strada dell'Imperatore era connessa alle dodici Pagode Celesti che erano le loro fonti di energia. Le regole di queste torri, i Demoni Celesti a dodici ali e così via facevano tutti parte delle leggi del Samsara.


In passato quando l'Empireo Primordius aveva amministrato le dodici Pagode Celesti, le aveva gestite così.


Stava andando tutto alla perfezione.


Continuando così, forse l'Empireo Primordius avrebbe davvero avuto successo.


Ma non si sarebbe mai immaginato che il suo fratello giurato, l'Empireo Vendicatore del Fulmine, fosse una spia inviata dai saggi. Il traditore aveva riferito loro anche di come possedeva la Perla Primordiale.


Per questo, il Sovrano dei Saggi non aveva esitato a sacrificare la sua essenza e a sacrificare parte della sua coltivazione per creare un varco nel Muro del Sospiro Divino e inviare un gruppo di Empirei al picco del loro stadio e un esercito di saggi per unirsi all'Empireo Vendicatore del Fulmine e uccidere Primordius.


Ma visto che  la sua coltivazione era diminuita, il Sovrano dei Saggi sembrò temere che l'Empireo Primordius avrebbe lanciato un contrattacco finale sul punto di morte cercando di morire con lui, così non era venuto personalmente.


Anche così, nonostante fosse calato di stadio temporaneamente, sarebbe stato comunque impossibile per l'Empireo Primordius minacciarlo. Ma visto che anche gli spirita stavano esaminando la situazione con fare avido, il Sovrano dei Saggi doveva fare grande attenzione. Non voleva aggravare le sue ferite, così rimase nella Convocazione dei Saggi per gestire la guerra.


Questo conflitto fu incredibilmente brutale.


Per distruggere il Dao Celeste del Samsara di Primordius, l'Empireo Vendicatore del Fulmine aveva portato con sé un enorme numero di maestri dal Regno Divino. Con il loro sangue e i loro cadaveri, aveva danneggiato il campo di forza del Samsara incompleto che Primordius aveva creato.


E poi c'era stata una battaglia per tutto il pianeta. Una maledizione permanente permeò la Steppa del Massacro e, finché qualcuno al di sopra del Mare Divino Realm fosse entrato, sarebbe stato maledetto e ucciso. Ogni forma di vita nel Sacro Continente dei Demoni temeva questa terra!


Durante la battaglia finale tra Primordius e il Vendicatore del Fulmine, entrambe le parti erano state ferite.


L'Empireo Vendicatore del Fulmine era morto e numerosi Empirei saggi al picco del loro stadio furono sul punto di morire! La grande forza di Primordius e dell'Imperatrice Celeste Xuanqing aveva superato ogni loro immaginazione!


Tuttavia... quando gli Empirei saggi erano stati costretti a ritirarsi per le loro gravi ferite, probabilmente Primordius aveva perso la Perla Primordiale.


Aveva perso il suo amore, la Perla Primordiale e tutto ciò che aveva cercato di formare per decine e centinaia di anni era stato distrutto completamente. In quel momento l'Empireo Primordius era pieno di disperazione!


Provava odio!


Un enorme odio!


Voleva farsi strada massacrando nel mondo dei saggi e uccidere il loro Sovrano, usando il suo sangue come tributo per Xuanqing. Ma era troppo irrealistico data la sua forza.


Inoltre ciò che lo riempiva di più di disperazione che non avrebbe avuto nemmeno la possibilità di sopportare il dolore e coltivare, per poi riuscire a vendicarsi.


Questo perché il Muro del Sospiro Divino doveva ancora rigenerarsi. Il Regno Divino e la Convocazione dei Saggi era ancora aperta come prima.


Poteva perfino sentire il marchio della percezione divina del Sovrano dei Saggi su di sé!


Anche se la sua era solo un'ipotesi, Lin Ming non ne dubitava. Doveva essere stata una situazione simile a quando era stato marchiato all'improvviso dal Re Divino del Grande Brahma nella catena montuosa del dio caduto!


Se una Vera Divinità aveva un'abilità del genere, perché il Sovrano dei Saggi non poteva marchiare l'Empireo Primordius?


Bisognava sapere che l'Empireo Primordius aveva posseduto la Perla Primordiale già da molto tempo e il suo fisico era stato temprato ripetutamente, rendendolo un tesoro estremamente prezioso, così potente da aver raggiunto un livello inimmaginabile. In un certo senso, era simile all'Anima Eterna di Lin Ming.


In questa situazione, i saggi potevano davvero rinunciare al suo corpo?


Inoltre il talento dell'Empireo Primordius era troppo sconvolgente. Se avessero lasciato sopravvivere una figura così impareggiabile che provava così tanto odio per loro, prima o poi si sarebbe abbattuta una catastrofe su di loro. Se lo avessero lasciato andare, forse durante la grande guerra tra i saggi e l'umanità, avrebbero dovuto fronteggiare una Vera Divinità!


Così i saggi volevano distruggerlo prima che potesse crescere!


L'Empireo Primordius sapeva cosa stava per accadere, perché poteva sentire il marchio della Vera Divinità.


Così, dopo aver lasciato velocemente la sua eredità, aveva deciso di sacrificarsi...


Era ben consapevole che i saggi l'avrebbero trovato sicuramente. Anche il suo compagno di battaglie, il Drago Nero, avrebbe rischiato di morire e l'eredità che aveva lasciato sarebbe stata distrutta, allora sarebbero svanite le sue ultime speranze.


Per preservare la sua eredità e proteggere il suo amico il Drago Nero, l'Empireo Primordius non aveva avuto altra scelta se non attraversare il canale spaziale che il Sovrano dei Saggi aveva aperto e precipitarsi nella Convocazione dei Saggi!


Era praticamente come entrare nella tana della tigre da solo!


Aveva già deciso di morire qui.


Sapeva che sarebbe stato impossibile tornare nel Regno Divino. Non riferì al Drago Nero della sua partenza e il suo amico forse non sapeva nemmeno che l'Empireo era stato marchiato da una Vera Divinità.


Per questo, quando Lin Ming era tornato di nuovo nell'Antico Abisso Demoniaco e aveva chiesto al Drago Nero dove fosse l'Empireo, la Bestia Divina gli aveva detto che non ne sapeva nulla.


Da solo, l'Empireo Primordius sapeva di essere praticamente spacciato. Così lasciò i suoi tesori da Empireo più preziosi, il Portale, la Campana e il suo palazzo, tutti indietro, per i suoi futuri discendenti.


Non aveva avuto il cuore di guardare la bellezza impareggiabile dell'Imperatrice Celeste Xuanqing svanire lentamente dopo la morte, alla fine marcendo e riducendosi in un cumulo d'ossa.


Così, si era estratto il cuore dal petto e lo aveva posto nel suo corpo, lasciandolo lì a battere per 100.000 anni.


Sapeva che era inutile, che era impossibile resuscitare l'Imperatrice Celeste Xuanqing.


Ma il motivo per cui l'aveva fatto era per proteggere per sempre la donna che amava, proteggere l'ultima gioia del suo cuore...


Fino alla morte, voleva che quegli splendidi giorni continuassero...


Così... quando Lin Ming aveva trovato il corpo dell'Imperatrice Celeste Xuanqing, gli era sembrata piena di vita come in passato. Solo per questo, era chiaro quanto fosse profondo l'amore che l'Empireo Primordius provava per lei.


Lin Ming ripensò alle parole che aveva lasciato l'Empireo...


"Xuanqing, se esiste davvero una vita dopo la morte, spero di poter tornare a camminare accanto a te, mano nella mano, costruendo il nostro mondo del Samsara e vivendo cento milioni di anni senza rimpianti..."


Quanto odio, quanta amarezza contenevano queste parole?


Dopo aver finito di prepararsi, l'Empireo Primordius partì. Si nascose dal Drago Nero e attirò i suoi inseguitori...


Nessuno sapeva dov'era andato.


Nessuno sapeva quanto era solitaria e tragica la strada che aveva preso...


Nella Convocazione dei Saggi, l'Empireo Primordius naturalmente era stato preso di mira di nuovo.


Forse i suoi inseguitori provenivano dal Regno Divino ed erano passati per il canale spaziale del muro.


Sotto l'accerchiamento e l'assalto di così tante persone, Lin Ming aveva difficoltà ad immaginare come l'Empireo Primordius avesse attraversato la Convocazione dei Saggi e fosse entrato nelle Rovine del Regno Primordiale.


Allora Primordius non aveva più il suo cuore, né i suoi tesori!


Con solo la sua determinazione, si era fatto strada massacrando fino alla sua destinazione, attraverso una pioggia di sangue.


L'Empireo Primordius aveva da tempo scelto l'Abisso Oscuro.


Forse, prima che l'Empireo Primordius avesse iniziato a stabilire il suo Dao Primordiale del Samsara, era andato nelle rovine, proprio come Sogno Divino era andata nel Mondo dell'Anima. L'Empireo Primordius sapeva che nelle profondità dell'Abisso Oscuro c'era un posto in cui nemmeno le Vere Divinità osavano avventurarsi.


Non voleva che il suo fisico fosse usato dai saggi, così si precipitò verso l'Abisso Oscuro!


Dopodiché, era successo ciò che aveva descritto il vecchio Sovrano degli Dei.


Quando l'Empireo Primordius era fuggito nella Convocazione dei Saggi, si era fatto strada lottando nell'Abisso Oscuro e aveva anche cercato di impossessarsi del corpo di un abissale, Lin Ming non poteva immaginarsi quante difficoltà e tribolazioni avesse dovuto superare!


Ora era diventato un demone. Tutto ciò che era rimasto nel suo cuore era odio, un'ostilità che sarebbe durata per sempre!


Dopo aver riflettuto su tutti questi eventi, Lin Ming poté solo sospirare. Un individuo impareggiabile come l'Empireo Primordius, una persona che sapeva cos'era la gratitudine, che aveva dominato il mondo, era finita in condizioni del genere. Quando era triste!


L'unico aspetto positivo era che erano rimasti l'eredità e il Drago Nero, insieme alle protezioni che aveva abbandonato...


Era successo probabilmente perché i saggi non credevano che le eredità di un solo Empireo avrebbero potuto cambiare la situazione. E, mentre il Muro del Sospiro Divino si chiudeva lentamente, distruggerlo di nuovo sarebbe costato un caro prezzo.
                                


                                



