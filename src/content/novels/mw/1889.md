---
title: Capitolo 1889 – Donna Misteriosa
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
3 capitoli in coda 0/5,
-Schadenfreude


La donna misteriosa fluttuava nell'aria con una grazia impareggiabile e compostezza.


Ciò che sorprese Lin Ming fu che la spada nera nelle sue mani era chiaramente un'arma divina, ma mentre la brandiva, non emanava la minima ferocia, né intento omicida.


Perfino la sua aura iniziò a diventare eterea, diventando una cosa sola con il cielo e la terra.


Se Lin Ming avesse chiuso gli occhi, avrebbe potuto pensare che non ci fosse nessuno di fronte a lui.


La donna si limitò a sollevare il braccio e menò un fendente verso Lin Ming.


<em>Shua!</em>


La spada squarciò lo spazio. Per un po' tutta la luce stellare fu inghiottita da questa lama.


La luce di spada si contrasse, formando una linea sottile quanto il dito di un neonato. Ma al suo interno c'era una forza infinita. Questa forza deformò lo spazio e il tempo, precipitandosi avanti!


La forza che conteneva non era più un puro potere divino, c'era anche l'intento omicida della proprietaria della spada combinata con la volontà del Dao Celeste!


Un semplice gesto, un solo comando, un fendente per evocare il Grande Dao del mondo!


Combattere contro di lei sarebbe stato come sfidare le leggi della natura!


Le pupille di Lin Ming si rimpicciolirono vedendo questo attacco. Si ritirò rapidamente. Non riusciva a capire quanto una creatura eterea priva di intento omicida potesse creare un attacco così devastante.


Non usò la lancia per resistere, invece toccò l'anello spaziale. Un enorme portale fatto di pietre del caos apparì.


Era il Portale di Primordius.


<em>Chi!</em>


La sottile luce di spada si precipitò contro il tesoro da Empireo, facendolo tremare violentemente!


Anche se la donna aveva un talento impareggiabile ed eleganza, la sua coltivazione era troppo bassa, non poteva trapassare il Portale di Primordius. Tuttavia accadde qualcosa di bizzarro.


La luce di spada si disperse e si estese come una tela di ragno per coprirlo, radunandosi e riformandosi dietro l'artefatto.


<em>Woosh!</em>


La luce di spada si separò dal Portale di Primordius e continuò ad avanzare verso Lin Ming!


"Cosa?!"


Il giovane spalancò gli occhi.


Anche i celestiali e i membri della razza degli dei primordiali furono colti dal panico. Questa luce di spada sembrava avere una mente propria!


Questa donna poteva controllarla fino a questo punto...


"Non puoi competere con me. Anche se il tuo talento può dominare perfino i rivali dell'antico passato, le leggi che coltivi sono troppo vaste. Non puoi controllarle al tuo livello. Non puoi rivaleggiare con me con una comprensione così superficiale."


"Ho compreso molto di più delle leggi in confronto a te. Ho l'incarnazione del Dao Celeste. Combattere contro di me è come sfidare l'universo per te. Perderai qui!"


La trasmissione del suono della donna raggiunse la mente di Lin Ming. In quel momento la luce di lancia lo raggiunse.


Le pupille di Lin Ming si rimpicciolirono. Il fantasma di un dio della guerra Asura apparì dietro di lui.


Questa immagina era grande e maestosa, una creatura indomita. Rimase a testa alta, stringendo un'enorme ruota nera.


Questa ruota nera era la fusione tra quella Karmica delle Miriadi di demoni e quella della Reincarnazione delle Miriadi di Essenze.


<em>Zhi zhi zhi zhi!</em>


Ci fu una violenta collisione. Quando la luce di spada infilzò la ruota nera, emise un suono assordante che faceva dolere i denti.


Lo sguardo di Lin Ming era solenne. Dietro di lui, si manifestarono nove stelle e il loro bagliore sconfinato lo coprì.


Attivò immediatamente quattro Palazzi del Dao delle Nove Stelle del Palazzo del Dao. I suoi muscoli iniziarono a sporgere e il potere del suo sangue si gonfiò.


<em>Ka ka ka!</em>


Sotto il supporto della sua potenza formidabile, le due ruote fuse annientarono la luce di spada nemica.


Vedendo questo, la donna sussultò.


"Un sangue terrificante e una potenza fisica spaventosa. Grazie ad esse puoi superare i limiti delle tue leggi e bloccare il mio colpo. Comunque ciò che ho detto è ancora valido. Le leggi che coltivi sono troppo vaste e non puoi controllarle. Perderai comunque contro di me fronteggiando l'incarnazione del Dao Celeste!"


La donna misteriosa accarezzò la lama. La spada nera emise un ruggito gutturale simile a quello di un drago. 


Un momento dopo menò un altro fendente. La luce di spada lacerò il vuoto. Stavolta non era più una linea sottile, ma una colonna ampia dieci piedi. Questa luce divina del Grande Dao squarciò il vuoto, precipitandosi verso il basso!


Era chiaro che fosse molto più potente del raggio sottile di prima!


Lin Ming strinse la lancia del Drago Nero, fissando il bagliore. Una brillante luce divina divampò nel suo sguardo come una saetta. Sogghignò.


"E anche se tu fossi l'incarnazione del Dao Celeste? Non è la prima volta che sfido la volontà divina."


Lin Ming gridò. I suoi muscoli crebbero rapidamente e le sue giunture emisero degli scricchiolii esplosivi. Il suo corpo diventò più alto e delle scaglie nere iniziarono a ricoprire la sua pelle.


I suoi capelli diventarono più lunghi e rosso sangue. Sopra le sue mani apparirono i fantasmi di un Vero Drago e di una Vera Fenice. Dietro di lui c'era il dio della guerra Asura che teneva la ruota nera!


Lin Ming aveva attivato il potere del sangue Asura. Per un po' le leggi Asura tremarono, influenzando l'intero mondo dello specchio!


Dopotutto l'energia primaria in questo specchio era controllata tutta dalle leggi Asura. Ora che Lin Ming aveva attivato il sangue Asura, era entrato in risonanza con le leggi attorno!


<em>Bang!</em>


Con un'esplosione terrificante, Lin Ming strinse la lancia del Drago Nero e affrontò la luce di spada della donna misteriosa.


La luce di spada fu tagliata a metà dall'attacco, scatenando una tempesta di energia!


"Cosa?! Cos'era?!!!"


Al di fuori dello Specchio di Ghiaccio, tutti rimasero sbigottiti.


L'aura che Lin Ming aveva rilasciato era simile a quella dei loro antenati!


"Impossibile... non è un umano?! Come mai emana l'aura di una stirpe almeno cento volte più pura di quella della nostra razza?!"


La voce di Diwuhen tremava mentre parlava. Dopo essere diventato un Empireo di massimo livello, poco gli avrebbe fatto perdere la compostezza così.


Ma ora, con la grande calamità alle porte e la sopravvivenza della sua razza a rischio, in un'oscurità in cui non riusciva a trovare via d'uscita, avevano scoperto che Lin Ming aveva un'aura simile a quella dei loro antenati. Come potevano non essere entusiasti!


Questo perché la stirpe della loro razza degli dei primordiali era stata al suo massimo splendore dieci miliardi di anni fa, quando i loro antenati governavano l'universo. Da allora, erano entrati lentamente in declino mentre le loro capacità riproduttive calavano sempre di più.


Se l'attuale razza degli dei primordiale fosse riuscita a recuperare il suo potenziale, avrebbero potuto riottenere la loro gloria passata!


"Incredibile, come può essere?"


Anche To Bagui era sconvolto.


La sua razza celestiale proveniva dalla stirpe Asura e, in passato, era andato nella terra delle eredità dei membri della stirpe Asura.


Il totem dell'eredità in quell'area era simile al Lin Ming di adesso.


E, ciò che era ancora più inconcepibile, era che l'aura del giovane sembrava ancora più pura del totem dell'eredità, così tanto da fare venire loro l'impulso di inchinarsi e prostrarsi!


"Questo Lin Ming, cosa è..."


Tutti si scambiarono delle occhiate. Lin Ming era semplicemente un enigma.


Era stato il primo a capire il Dao Celeste Asura e ad avere la capacità di riparare i decreti divini.


Poi aveva mostrato una forza combattiva che superava di gran lunga il suo livello. Ora aveva rivelato il suo sangue Asura.


Prima, anche quando Lin Ming aveva mostrato di saper riparare i decreti divini, Wuyan era riuscita comunque a mantenere una lieve arroganza di fronte a lui. Questo perché faceva parte delle antiche razze ed era orgogliosa della sua stirpe!


Anche se la stirpe della sua razza era già entrata in declino, era comunque di gran lunga superiore a quella delle razze umane, sagge e spirita. La sua gente poteva usare naturalmente il potere divino e aveva un talento superiore. Erano una razza orgogliosa.


Ma ora, di fronte al sangue Asura, Wuyan aveva la sensazione di essere solo una lucciola di fronte ad una brillante, indegna di essere menzionata.


Tutto il suo orgoglio di prima era stato distrutto. Ora provava solo vergogna.


Mentre tutti erano rimasti scioccati, Lin Ming si precipitò in avanti. Attivò le Nove Stelle del Palazzo del Dao, la Forza del Dio Blasfemo eruttò!


Intento combattivo si fuse con la lancia del Drago Nero. Lin Ming diventò tutt'uno con la lancia, sfrecciando verso la donna misteriosa come una meteora ardente.


La donna misteriosa strinse la spada nera impareggiabile, una luce balenò nel suo sguardo limpido.


Un sottile strato di luce divina coprì il suo corpo. Menò un fendente contro la lancia del Drago Nero.


<em>Bang!</em>


La lancia e la spada si incrociarono. Il vuoto si frantumò, riducendo lo spazio in una ragnatela di fenditure.


La donna misteriosa fu costretta ad indietreggiare. I suoi capelli volarono verso l'alto e il suo mantello fluttuava. Finalmente riprese l'equilibrio dopo essere indietreggiata di diverse centinaia di piedi.


Un filo di sangue iniziò a scorrere tra le sue dita di giada sottili mentre brandiva la spada nera.


Questo rivolo sembrava un bocciolo rosso che fioriva tra la neve brillante, era mostruosamente incantevole!


"Non credevo che fossi così forte..."


L'espressione della donna finalmente cambiò. Quando guardava Lin Ming, una strana luce era apparsa nei suoi occhi.


"Il sangue Asura. Sembra che tu abbia già ottenuto una parte della sua vera eredità."


Naturalmente si stava riferendo al maestro della Strada Asura.


Ma questo confuse Lin Ming. Che rapporto c'era tra il maestro della Strada Asura e questa donna di fronte a lui?
                                


                                



