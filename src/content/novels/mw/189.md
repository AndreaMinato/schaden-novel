---
title: Capitolo 189 - Soldati dei Vermi di Fuoco
pubDate: 2025-10-16T07:28:18.450Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)
-Schadenfreude</em>


Lin Ming vide subito le loro coltivazioni; quattro praticanti di arti marziali al picco e uno negli stadi intermedi della Forgia delle Ossa.


Un tale assortimento di forze ovviamente non doveva essere originario della Valle Nebbiosa in cui c'era solo qualche chilometriio di persone; come potevano esserci così tanti maestri?


"Cameriere, nutri bene i nostri cavalli. Se mancherà un solo pelo, distruggerò il tuo negozio!" Ruggì un uomo che indossava pelle d'orso non appena entrò, il suo corpo emanava un'aura omicida.


Nonostante questo cameriere fosse un mero mortale, era comunque in grado di riconoscere il marchio sul cappello dell'uomo, era il simbolo dei soldati dei Vermi di Fuoco!


La Valle Nebbiosa era già stata occupata dalla Tribù dei Vermi di Fuoco. La Landa Selvaggia del Sud era una società in cui vigeva la schiavitù. Una volta che una tribù veniva sconfitta, la maggior parte della popolazione sarebbe stata catturata e ridotta in schiavitù ma, forse perché la Tribù della Valle Nebbiosa era troppo piccola, era riuscita a sopravvivere all'annientamento.


Ora i proprietari di attività temevano perfino le foglie che cadevano sulla loro testa. Se avessero visto un membro della Tribù dei Vermi di Fuoco, sarebbe stato come vedere un demone camminare verso di loro.


Ancora di più i soldati dei Vermi di Fuoco. Questa era una forza che non potevano assolutamente provocare. Il cameriere si inchinò frettolosamente, strisciando verso di loro.


"Dammi 30 jin di Vino Fiore della Valle Nebbiosa e tutti i migliori piatti che avete!"


"Sì, sì, naturalmente, immediatamente." Il commesso corse subito a soddisfare le loro richieste. Il locandiere era allarmato; si avvicinò a loro con un sorriso dispiaciuto mentre versava loro acqua.


La locanda non era molto grande. Questi soldati dei Vermi di Fuoco erano separati da Lin Ming solo da un tavolo.


"Ahah! Non mi sono esercitato per due mesi. Stavolta potremo essere l'avanguardia del Grande Capo, è tempo per noi fratelli di mostrare di cosa siamo capaci! Ce la faremo!" Disse il cavaliere con la lancia lunga.


Non appena Na Yi sentì le parole Grande Capo, cominciò a tremarle la mano che stava tenendo le bacchette. Si girò e guardò i cinque uomini e si incupì.


"Uh? C'è qualcosa che non va?" Le chiese attraverso la trasmissione del suono tramite la vera essenza.


Na Yi rispose:"Questi uomini sono soldati della Tribù dei Vermi di fuoco e di solito chiamano Grande Capo il Grande Generale, che è Chi Guda!"


"Oh?" Lin Ming sorrise pensieroso. Non aveva pensato che avrebbe sentito un'informazione così preziosa solo dopo essere arrivato nella Valle Nebbiosa. A quanto pareva sembrava che questo Chi Guda avesse intenzione di fare un'escursione. Tutto ciò che doveva fare era sedersi ed aspettare.


In quel momento fu servita una giara di vino. Il praticante di arti marziali con la pelle d'orso ruppe il sigillo di cera e riempì la sua ciotola di vino. Sorrise e disse:"Eheh, non ti preoccupare capo, quando noi fratelli abbiamo danneggiato la tua reputazione? Figuriamoci stavolta che stiamo solo perlustrando una strada. Noi cinque possiamo fare facilmente una cosa del genere."


"Non lusingarmi. La Palude Acquanera è piena di bestie feroci di terzo livello. Ce ne sono anche di quarto livello. Noi fratelli dovremo andare lì e aprire la strada. Siamo l'avanguardia che deve esplorare quella dannata palude, sigillare tutti i pantani e trovare tutte le strade migliori, così quando l'esercito del Grande Capo arriverà, potrà passarci immediatamente."


"Si sta già facendo tardi. Il nord non è un posto pacifico; è pieno di bestie feroci e la strada è pericolosa di notte. Nonostante non tema cose gel genere, questa missione è troppo importante. Se perdessimo i nostri cavalli e ne fossimo rallentati, allora causerebbe più guai che vantaggi. Così ci riposeremo qui per un giorno e partiremo domani, così potremo arrivare alla Palude Acquanera entro sera."


Disse lentamente il praticante di arti marziali con la lancia lunga mentre beveva dalla ciotola.


"Sì capo."


"Sì. Questa è anche una rara occasione per uscire. Cerchiamo di divertirci un po'. Stasera mangeremo e berremo bene e cercheremo delle donne per rilassarci. Possiamo riprendere il viaggio e potremmo perfino dover combattere duramente nella Palude Acquanera di sera. Ma stabilirò delle regole prima. Potete cercare delle donne, ma non trastullatevi per tutta la notte così tanto da non potervi rialzare domani."


"Ahah, Capo, siamo così forti che anche se ci trastullassimo tutta la notte saremmo ancora pieni di energia il giorno dopo!" Queste persone erano al Forgia delle Ossa. Una notte senza riposo non li avrebbe stancati troppo.


"Ho sentito che le donne della Valle Nebbiosa hanno le labbra rosso ciliegia e sono snelle; devo provarle stasera!"


Mentre parlavano di donne, gli altri uomini divennero eccitati. Avevano dovuto trattenersi per troppo tempo nell'esercito.


Lin Ming stava bevendo in silenzio. Nonostante non stesse guardando il gruppo, li stava già tenendo d'occhio con la sua forza dell'anima. Usò una trasmissione di vera essenza per chiedere a Na Yi:"Di che grado sono queste persone nell'esercito?"


Na Yi rispose:"Due di loro hanno delle mostrine in pelo di lupo. Una segnala un capitano di 100 uomini, due un capitano di mille uomini e tre uno di 10.000 uomini. Ma ce ne sono tre che non hanno alcuna mostrina. Dato che hanno delle spade come armi, probabilmente sono delle guardie del corpo."


Normalmente una persona dell'esercito non avrebbe usato una spada in battaglia, avrebbero utilizzato una lancia o una picca. Nonostante la spada avesse un buon numero stili, il suo potere d'attacco era comunque inferiore alla lancia.
Questo valeva particolarmente per la guerra. Di solito solo le guardie del corpo usavano le spade.


"Oh? Allora ci sono due capitani di diecimila uomini e tre guardie del corpo." Lin Ming notò che due persone avevano tre mostrine in pelo di lupo sul loro cappello.


Un maestro al picco della Forgia delle Ossa era stato nominato capitano di 10.000 uomini. Questo era lo stesso livello che uno avrebbe raggiunto nel regno di Fortuna Celeste con la stessa coltivazione!


Anche Tie Feng era al picco della Forgia delle Ossa e aveva lottato per diventare un capitano di un'unità di 10.000 uomini.


Una mera tribù dei Vermi di Fuoco con un milione circa di persone aveva un'organizzazione non inferiore a quella del regno di Fortuna Celeste. La gente della Landa Selvaggia del Sud era davvero coraggiosa e feroce.


Inoltre, questi cinque emanavano un'aura intollerabilmente arrogante, come se guardassero ogni cosa con sdegno ed erano incredibilmente presuntuosi. Questo portamento originava dalla loro grande esperienza in battaglia e dagli innumerevoli nemici che avevano ucciso spietatamente. Un soldato del genere non sarebbe mai stato intimorito da un nemico.
Non contavano su tattiche o formazioni per vincere, invece sarebbero avanzati coraggiosamente, distruggendo tutto quello che era sul loro cammino!


Dopo aver affrontato così tanti incontri mortali e seminato così tanta distruzione, anche se non avessero studiato alcun metodo di coltivazione, in termini di potere d'attacco avrebbero superato un praticante di arti marziali dello stesso livello che proveniva da un Palazzo Marziale!


Qualcuno in grado di comandare queste truppe doveva domare questa tigre!


Mentre pensava a tutte queste cose, Lin Ming notò all'improvviso che molti soldati stavano gettando un'occhiata verso il loro tavolo, sbirciando in particolare i corpi di Na Yi e Na Shui.


Avevano iniziato soltanto con uno sguardo, ma erano diventati sempre più lascivi e disinvolti, e una leggera traccia di avidità lussuriosa cominciò ad annebbiare i loro sguardi.


Lin Ming si accigliò, ma non reagì. Dopotutto stavano soltanto guardando e non avevano fatto nulla. La persona principale che Lin Ming voleva uccidere era Chi Guda; non voleva causare guai inutili.


Tuttavia la pazienza di Lin Ming cominciò ad esaurirsi. Quei soldati divennero sempre più depravati, le loro allusioni e i loro sguardi erano sempre più aggressivi. Mentre bevevano, iniziarono a discutere ad alta voce dei corpi di Na Yi e Na Shui, le loro parole erano ignobili e depravate.


"Capo, hai detto che volevi cercare delle donne, ma le donne del bordello non sono così interessanti. Le migliori sono quelle che provengono da famiglie rispettabili."


"Eheh, la pelle di quelle due ragazze è così bella e hanno un bell'aspetto. I loro volti sono coperti, ma devono essere due piccole bellezze."


"Non devono avere più di 16 anni. Se le portassimo a letto sarà davvero un'esperienza bella fresca."


"Queste due piccole pollastrelle hanno un po' di coltivazione; abbastanza buono per la loro età, ma quel ragazzo accanto a loro sembra della spazzatura inutile che non ha mai tenuto un coltello. Ah, che spreco."
Dopo che si era fuso con il sangue della scaglia inversa, Lin Ming aveva raggiunto uno stadio simile a quello di un ritorno alla natura. Questi soldati non potevano vedere la sua coltivazione e naturalmente, anche se avessero potuto farlo, non si sarebbero comunque preoccupati. Dopotutto erano un gruppo di quattro persone al picco della Forgia delle Ossa e uno negli stadi intermedi.


"Sembra un donnaiolo di qualche famiglia, anche se non so da che tribù provenga. Eheh adoro calpestare questi giovani donnaioli. Mi piace proprio."


Molti di questi soldati avevano contato sulle proprie forze per avanzare di grado. Ciò che più odiavano erano i ricchi donnaioli.


Questo gruppo aveva molto potere nell'esercito. Anche se si fossero trovati di fronte a dei giovani della Tribù dei Vermi di Fuoco, avrebbero comunque potuto fare quello che volevano, figuriamoci di fronte ad un ragazzino che non faceva nemmeno parte della loro tribù. Non sapevano quale tribù indossasse veli e cappelli a cono di bambù, ma non avrebbero comunque avuto scrupoli e avrebbero picchiato ferocemente chiunque li intralciasse, indipendentemente dalle loro origini. I soldati della Tribù dei Vermi di Fuoco erano famosi per tutta la Landa Selvaggia del Sud; non si sarebbero fatti scrupoli nemmeno se avessero trattato con un giovane principe o principessa di una piccola tribù.


Nonostante non fossero spaventati, non avevano ancora fatto niente. Continuarono a bere e scherzare come prima.


"Locandiere, dacci cinque delle tue migliori stanze! Inoltre vai nella Sala dei 10.000 fiori e chiama cinque ragazze per noi. Voglio le migliori che ci sono!" Disse energicamente il cavaliere vestito di pelle d'orso mentre lanciava un pezzo d'oro.


Il locandiere lo prese frettolosamente e con uno sguardo addolorato fisse:"Signori, purtroppo le nostre migliori stanze sono già tutte occupate. Ci sono ancora altre stanze... se volete dare un'occhiata..."


"C***o! Vuoi preparare un fot***o porcile per me?!" L'uomo vestito di pelle d'orso picchiò il pugno contro il tavolo e le mattonelle del pavimento al di sotto si frantumarono immediatamente, mantenendo però il tavolo era ancora intatto. Il locandiere strabuzzò gli occhi e ritrasse il collo come una tartaruga, rabbrividendo dalla paura.


Non aveva dubbi che questi fossero degli assassini che potevano uccidere facilmente come se tagliassero dell'erba. Se non li avesse serviti bene, allora figuriamoci distruggere la sua locanda, non sarebbe stato troppo sorprendente se l'avessero ucciso.


La Valle Nebbiosa era un territorio sotto il completo controllo della Tribù dei Vermi di Fuoco.
I costumi sociali e culturali della Landa Selvaggia del Sud erano estremamente brutali; ciò che si rispettava di più era la forza. C'erano piccole tribù in grado di esistere nell'ombra di quelle più grandi, ma una volta che queste grandi tribù decidevano di dominare le aree circostanti, allora sarebbero diventate dei ramoscelli da schiacciare. Una tribù sconfitta non aveva il diritto di fare alcuna decisione e la sua gente sarebbe diventata una popolazione di schiavi e reietti.


Il locandiere non voleva offendere questi cinque dei della morte. Distolse rapidamente lo sguardo e disse:"Avevamo due delle nostre migliori stanze ma sono state prenotate dai nostri ospiti in quel tavolo laggiù. Non posso davvero..."


I soldati dei Vermi di Fuoco gettarono subito lo sguardo sul tavolo di Lin Ming. Il ragazzo si accigliò. Il locandiere li aveva deliberatamente messi nei guai. Questo era semplicemente sconsiderato! Non voleva causare problemi, ma a quanto pareva doveva combattere.


<em>'Se questa locanda verrà distrutta, non potrai far altro che biasimare te stesso!'</em>


I cinque uomini ascoltarono le parole del locandiere e sorrisero. L'uomo vestito con la pelle d'orso sogghignò e disse:"Ahah, avresti dovuto dirlo prima. Ehi bellezze, che ne dite di venire qui e rimanere con noi per un po'? Ci divertiremo. Vi prometto che ve la spasserete."


Na Shui impallidì mentre ascoltava questi uomini. Na Yi invece sogghignò allegramente.


<em>'Sono dei tali idioti, vogliono proprio morire.'</em>
                                


                                



