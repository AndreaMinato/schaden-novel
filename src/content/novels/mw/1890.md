---
title: Capitolo 1890 – Velo
pubDate: 2025-12-15T08:37:10.460Z
tags:
    - mw
---


Capitolo sponsorizzato, ringraziamo Matteo!
2 capitoli in coda 0/5,
-Schadenfreude


Lin Ming poteva confermare che questa donna misteriosa di fronte a lui era esistita davvero 10 miliardi di anni fa.


Era un fantasma, un'illusione lasciata da un antico genio. Forse si poteva dire che la sua forza e le sue leggi non fossero state modificate dalla formazione, ma che riflettessero il suo stato precedente.


Una figura così impareggiabile, qual era la sua identità?


I suoi occhi erano così simili a quelli di Sheng Mei. In tal caso, sotto quel velo, anche il suo viso sarebbe stato uguale a quello di Sheng Mei?


Lo sguardo di Lin Ming era brillante, come se il suo sguardo e la sua percezione potesse vedere oltre il tessuto. Sfortunatamente, non importava quanto ci provasse, non riusciva a trapassare le leggi che coprivano il suo velo.


La donna sembrava indifferente di fronte allo sguardo inquisitore e scortese di Lin Ming. Sollevò la spada nera e la usò per rimuovere il rivolo di sangue che era colato dalle sue mani.


Questo fece sussultare Lin Ming.


Accadde un altro incidente scioccante. La spada nera assorbì il sangue come una spugna e, un momento dopo, diventò rossa!


La lama scintillava di cremisi, come se fosse stata immersa in una pozza di sangue per migliaia di anni.


Nella lama circolava l'aura del Grande Dao. Riecheggiò un ronzio rimbombante, come se contenesse dei demoni selvaggi che ruggivano.


Un momento dopo, l'aura della donna misteriosa cambiò di nuovo.


Non era più eterea, ma piena... di intento omicida!


Il suo sguardo divenne tagliente e feroce, trapassava il vuoto!


Fissando Lin Ming, disse: "L'eredità dell'Asura, sei il suo discendente? Bene, ho aspettato nello Specchio di Ghiaccio per così tanti anni e volevo da tempo sperimentare la tua forza. Fammi vedere di cos'è capace un discendente Asura!"


La voce della donna conteneva una lieve provocazione. Le sue parole scioccarono Lin Ming.


"Fammi vedere di cos'è capace un discendente Asura?"


Il suo tono era chiaramente sdegnoso. Sembrava che avesse un conto in sospeso con i discendenti Asura?


Non solo Lin Ming, anche Diwuhen, To Bagui e gli altri fuori rimasero tutti sbigottiti. All'inizio credevano che questa donna misteriosa avesse qualche rapporto significativo con il maestro della Strada Asura, forse perfino sua moglie, una concubina, una figlia, una vera discepola o qualcosa di simile. Altrimenti come sarebbe potuta essere così spaventosamente forte?


Ma ora sembrava che fosse ostile al maestro della Strada Asura.


Se erano nemici, come poteva apparire nello Specchio di Ghiaccio?


Prima che potessero rifletterci su, la donna misteriosa aveva già attaccato.


Dopo che era stata tinta con il sangue fresco, la lama aveva raggiunto un livello di velocità incomprensibile!


L'attacco non produsse luci di spada, ma l'arma rosso brillante sembrò prendere vita, come se al suo interno fosse stata sigillata una pozza di sangue infernale, conteneva un intento omicida sconfinato!


Lin Ming aveva la sensazione che perfino la sua forza vitale sarebbe stata tagliata dalla lama, sarebbe stato impossibile sopravvivere.


"Questa è... la morte?"


Lin Ming ne fu allarmato. La mossa della donna misteriosa conteneva leggi inerenti che non provenivano dal maestro della Strada Asura, ma dalle Sacre Scritture.


"Sacre Scritture: il libro della morte?!"


Lin Ming fu colto dal panico. Comunque, anche se era scioccato, i suoi movimenti non rallentarono.


La lancia del Drago Nero ululò, portando la potenza sovrannaturale del sangue Asura. Le leggi si radunarono al suo interno, scontrandosi violentemente con la donna misteriosa!


La sua coltivazione era inferiore a quella dell'avversaria, ma contando sul grande potere del suo sangue e del suo fisico, non era affatto in vantaggio.


La spada della donna fendeva la forza vitale, ma quella di Lin Ming ardeva come un sole brillante. Non poteva essere tagliata a metà, non poteva essere spenta.


Tuttavia, più la battaglia continuava, più Lin Ming ne fu sorpreso.


La comprensione della donna misteriosa riguardo ai Concetti di Vita e di Morte delle Sacre Scritture avevano già superato la sua immaginazione, arrivando a livelli incredibili!


Anche se la donna misteriosa aveva detto che sarebbe stato sconfitto, Lin Ming non ci aveva dato molto peso. Ma c'era un punto su cui aveva ragione.


Le leggi che studiava Lin Ming erano fin troppo vaste. Coltivava l'essenza, l'energia, il divino e gli universi interni ed esterni. Si poteva dire che si stesse dilettando con ogni Grande Dao esistente!


In questa sorta di situazione, la sua coltivazione limitata gli rendeva impossibile ottenere risultati notevoli.


Lin Ming aveva compreso solo la punta dell'iceberg, sia del Sutra Celeste che delle Sacre Scritture. Sarebbe stato impossibile fonderle così presto.


In tal caso, certamente sarebbe stato in svantaggio di fronte a questa donna misteriosa che coltivava solo l'universo interiore.


<em>Bang!</em>


Risuonò un'esplosione terrificante. Lin Ming e la donna misteriosa si scontrarono di nuovo.


I due si ritirarono. Il cielo attorno era stato devastato, sembrava che un martello avesse battuto contro una lastra di vetro, distruggendo più e più volte la volta celeste.


Il viso della donna si arrossò. La ferita nella sua mano si allargò, facendo colare altro sangue.


Le scaglie di Lin Ming invece avevano ricevuto danni per tutto il corpo e la sua aura interna era turbolenta.


Era una battaglia brutale.


Una era un antico genio e l'altro era un talento del presente. Inoltre erano alla pari!


Al di fuori dello Specchio di Ghiaccio, Wuyan non riusciva più da tempo ad esprimere a sufficienza il suo shock. Solo la forza titanica della donna misteriosa la faceva esclamare con ammirazione. Ma ciò che era più incredibile era che nell'era attuale, dove le arti marziali erano entrate da tempo in declino, potesse nascere un miracolo come Lin Ming!


Questa era davvero una battaglia tra Sacri Lord?


"Tu... le tue leggi sono inferiori così come la tua coltivazione, eppure puoi resistere. Credo che sia perché utilizzi il potere del sangue Asura. Ma presto esaurirai le forze. Non credo che la tua vitalità del sangue possa rimanere così potente ancora a lungo. La tua forza vitale è esuberante, così sei resistito finora, ma... non sembra che tu possa temporeggiare fino a 1000 respiri di tempo."


Mancava ancora molto alla scadenza. E, visto che Lin Ming aveva usato il sangue Asura e aveva scatenato così tanto potere, consumava energia molto più rapidamente. Anche se aveva una resistenza terrificante, sarebbe stato difficile per lui continuare ancora.


"Di questo passo, allora potrai resistere per altri 100 respiri di tempo prima che i miei attacchi esauriscano le tue energie. Così vincerei sicuramente. Ma non desidero che accada. Voglio sconfiggerti mentre sei ancora sostenuto dal potere del sangue Asura e sconfiggerti al picco della tua potenza!"


Mentre parlava, i capelli neri della donna fluttuarono verso l'alto e una pagoda del dao apparì dietro di lei.


Questa pagoda aveva sei piani e sembrava contenere innumerevoli creature di diverse razze, dei e perfino demoni.


Dopo che la pagoda apparì, l'aura della donna misteriosa raggiunse un livello sbalorditivo. Inoltre stavolta il Concetto di Vita e di Morte erano fusi.


La donna misteriosa non aveva mai attaccato usando questa combinazione, ma ora aveva deciso di attaccare con tutte le sue forze. In effetti, al suo attuale livello era incredibilmente difficile per lei fondere perfettamente i Concetti della Vita e della Morte, ma una volta che l'avesse fatto, si poteva immaginare che livello di potere avrebbe raggiunto questo colpo.


Lin Ming divenne solenne. Due figure si precipitarono fuori dal suo mondo interno e rimasero al suo fianco. Erano le sue personificazioni.


La donna misteriosa rimase sbalordita dalla sua comparsa: "Essenza, energia, anima, dei tre corpi embrionici, ne hai due... e pensare che hai coltivato fino a questo punto il Dao Celeste Asura. Immagino che il prossimo passo sarà fondere insieme le leggi dei 33 Cieli. Mi hai proprio sorpreso. Tuttavia non potrai andare oltre. Non puoi bloccare il mio colpo finale. Hai già consumato più della metà della tua forza, ma sto ancora radunando il potenziale per colpirti con tutte le mie forze!"


Non importava cosa stesse dicendo la donna, non influenzava il suo attacco.


La maestosa pagoda del dao conteneva la volontà antica e sconfinata del Grande Dao, come se si stesse precipitando su Lin Ming!


"Il Samsara della Vita e della Morte!"


La donna misteriosa abbassò le mani. Come una stella che impattava sulla terra, la vastità dello spazio sembrò cadere su di lui!


Per un po' il vuoto circostante fu bloccato. L'intero specchio sembrava essersi solidificato, rendendo impossibile lottare.


In quel momento Lin Ming si mosse.


Sapeva quanto era spaventoso l'attacco di questa donna e non aveva affatto intenzione di evitarlo. Strinse la lancia del Drago Nero e si precipitò su di esso!


La donna misteriosa aveva ragione. Anche se Lin Ming avesse mostrato tutta la sua forza e bruciato la sua essenza di sangue, non sarebbe riuscito ad affrontare questo colpo!


Lin Ming aveva coltivato molto di meno le Sacre Scritture e il Sutra Asura in confronto a questa donna!


Dato il grande divario tra le loro leggi e l'enorme quantità di forza che aveva già consumato, avrebbe perso sicuramente!


Allora, in quel momento, Lin Ming fece una decisione, aveva intenzione di usare le Sacre Scritture e le leggi del Sutra Asura contemporaneamente!


Ma... utilizzarle simultaneamente, era come unificarli. Non era più facile a dirsi che a farsi?


Era impossibile per lui riuscirci al suo attuale livello.


Tuttavia aveva un altro metodo.


Non doveva fonderli completamente, ma unirli temporaneamente.


Lui stesso non poteva usare le due leggi allo stesso tempo, ma... aveva le sue personificazioni!


Lin Ming si mosse!


Bruciò la sua essenza di sangue. La sua vitalità del sangue ribollì, espandendosi costantemente. E un momento dopo, tornò in un silenzio mortale!


Erano i Concetti della Vita e della Morte. Percorsero il suo corpo insieme alle dieci pagine dorate e alle leggi che aveva compreso sulla piattaforma nella catena montuosa del dio caduto. Permearono il suo cuore come un fiume impetuoso.


E allo stesso tempo, da entrambe le parti, le sue due personificazioni fecero circolare la loro energia. La Ruota Karmica delle Miriadi di Demoni e quella della Reincarnazione delle Miriadi di Essenze rotearono nelle loro mani.


Con il suo vero io come universo interno e le due personificazioni come l'universo esterno, utilizzarono simultaneamente le due leggi. Così Lin Ming raggiunse il picco della sua potenza!


Era anche l'attacco più potente che poteva usare!


<em>Woosh!</em>


La lancia del Drago Nero ululò, guidando le due grandi leggi e la volontà delle arti marziali di Lin Ming verso la donna misteriosa.


"Cosa? Non solo hai capito le Sacre Scritture, ma le hai coltivate fino a questo punto?!"


La donna misteriosa sussultò. Non si sarebbe mai immaginata che Lin Ming, ormai spacciato secondo lei, all'ultimo momento avrebbe usato le leggi delle Sacre Scritture e le avrebbe fuse insieme alle leggi del Dao Celeste Asura per usare un attacco così terrificante!


Le leggi di Lin Ming erano inferiore alle sue, ma poteva compensare questo divario combinandole insieme!


La donna misteriosa non aveva il tempo di pensare come Lin Ming, un discendente della stirpe Asura, fosse riuscito a coltivare fino a questo punto le Sacre Scritture, né di capire quale fosse l'attacco più potente. In questo momento poteva solo colpire con tutte le sue forze usando la Pagoda del Samsara degli Dei e dei Demoni!


<em>Rumble rumble rumble!</em>


La Pagoda del Samsara ululò, devastante!


Ma Lin Ming non mostrò nessuna paura di fronte a questa forza titanica. Affrontò la pagoda brandendo la lancia del Drago Nero!


La Pagoda del Samsara tremò violentemente. Innumerevoli rune si spaccarono, disintegrandosi!


Anche gli dei, i demoni e le forme di vita intelligenti sigillate nell'edificio furono uccisi da questa luce terrificante!


Le leggi danzavano nell'aria. L'energia ululò. Lin Ming fu costretto a sopportare la spaventosa tempesta. Le scaglie nere che coprivano il suo corpo si spaccarono, cosparse di sangue!


Ma contando solo sulla sua determinazione, avanzò con coraggio, inarrestabile!


<em>Bang! Bang! Bang!</em>


Lin Ming trapassò un piano dopo l'altro della pagoda.


Durante l'intensa collisione, le sue braccia si ricoprirono di sangue. Quasi si vedevano le ossa sotto, ma strinse i denti, precipitandosi in avanti.


"Apriti per me!"


Lin Ming ruggì. Il soffitto della pagoda esplose violentemente e Lin Ming ci passò attraverso come un drago che si era liberato dalla sua gabbia, levandosi al cielo!


Aveva lo stesso slancio di un raggio di luce e stava sfrecciando dritto verso la donna misteriosa, puntando la lancia sulla sua gola!


Aveva raggiunto il picco della sua velocità. Con la pagoda distrutta e dopo aver finito di attaccare, la donna misteriosa non poteva più evocare altra energia, non poteva difendersi!


Vedendo i capelli scompigliati di Lin Ming e il suo corpo macchiato di sangue che si precipitava su di lei come uno spaventoso dio della guerra Asura, la donna impallidì!


Lin Ming era riuscito a superare il suo Samsara della Vita e della Morte nonostante il divario assoluto tra le loro leggi!


La sua sicurezza e il suo impeto l'avevano sbigottita.


La punta della lancia del Drago Nero era a meno di dieci passi di distanza dal suo collo bianco come la giada; poteva già sentire il metallo gelido nell'aria.


Tra un millesimo di secondo il suo potere divino protettivo sarebbe stato squarciato dalla lancia del Drago Nero e la sua gola sarebbe stata trafitta!


Anche se le era rimasta molta più forza, anche se le sue fondamenta erano più solide di Lin Ming, non poteva affrontare questa luce di lancia.


<em>Bang!</em>


Il potere divino protettivo della donna si spaccò. La lancia del Drago Nero continuò imperterrita!


Il viso della donna impallidì, ma non gridò con allarme, si limitò a chiudere gli occhi.


Eppure all'ultimo momento, Lin Ming deviò la traiettoria, così da graffiarle solo la guancia con la lancia!


La donna sentì la sensazione di freddo passare sul suo volto. Sorpresa, si toccò istintivamente la guancia. Scoprì che il suo velo era stato strappato via dalla lancia del Drago Nero!


Un rivolo di sangue iniziò a scorrere per la sua guancia.


In quel momento Lin Ming si era già precipitato oltre la donna come un fulmine.


Il velo era stato squarciato dalla terrificante luce di lancia. Lin Ming stesso aveva continuato ad avanzare per altre mille piedi prima di fermarsi. Cadde in ginocchio, aveva quasi esaurito le forze.


Non poteva più mantenere il potere del sangue Asura. Le scaglie rotte sul suo corpo si ritirarono lentamente nel suo corpo. Dopo aver fatto un respiro profondo, si girò e guardò la sua avversaria misteriosa.


La donna era di schiena. Il suo mantello era stato strappato e c'erano molti squarci nel suo abito, ma non sembrava agitata, né imbarazzata. Invece emanava un'aura gelida e intensa.


La donna misteriosa si girò lentamente e guardò Lin Ming.


L'ultima mossa di Lin Ming le aveva permesso di vivere. Anche se il giovane non aveva più la forza di contrattaccare, sapeva di essere stata sconfitta.


"Tu... sei davvero incredibile. Anche se sei più debole, sei riuscito a vincere..."


Mentre parlava, Lin Ming vide il suo volto. Il suo aspetto era perfetto come una luna brillante, quasi completamente uguale a quello di Sheng Mei...
                                


                                



