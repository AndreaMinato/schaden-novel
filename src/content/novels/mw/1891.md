---
title: Capitolo 1891 – Ricompensa
pubDate: 2025-12-15T08:37:10.460Z
tags:
    - mw
---


Capitolo sponsorizzato, ringraziamo Matteo!
1 capitoli in coda 0/5,
-Schadenfreude


"Chi sei..."


Lin Ming guardò la donna misteriosa. Dopo averle strappato il velo, era riuscito a confermare le sue ipotesi. Era quasi una copia esatta di Sheng Mei ed era impossibile che accadesse una coincidenza del genere.


Questa donna aveva una connessione misteriosa con Sheng Mei.


Anche Sheng Mei era un membro della razza degli dei?


Mentre ci pensava, Lin Ming lo ritenne subito impossibile.


Sheng Mei coltivava l'essenza spirituale e i metodi degli spirita. Se fosse stata un membro della razza degli dei, avrebbe usato il potere divino. Questo l'avrebbe resa ancora più potente.


La donna misteriosa guardò Lin Ming e sorrise lievemente: "Mi hai chiesto chi sono. C'è qualche significato nel farlo? Tu e io siamo divisi dallo sconfinato fiume del tempo, i nostri percorsi non si incroceranno mai..."


Mentre parlava, la donna si girò con l'intenzione di andarsene.


In quel momento però Lin Ming disse: "Ho visto una donna che ha il tuo stesso aspetto. Ed è qualcuno della mia era."


Le parole di Lin Ming fecero fermare la donna, che si girò e lo fissò con sorpresa.


"Davvero..."


Il suo tono era tranquillo e non faceva trasparire cosa stava pensando. Volò via e svanì nel mondo sconfinato dello specchio, fondendosi con il mondo e scomparendo senza lasciare traccia.


Lin Ming la guardò andarsene. Rimase in silenzio per molto tempo.


La comparsa di questa donna era un enigma.


Cos'era successo a Sheng Mei in passato?


Lin Ming ripensò a come, dopo aver coltivato nel campo di battaglia galattico dell'Universo del Sogno Akashico, aveva incontrato l'Imperatore Spirituale e dopo Sheng Mei.


La donna gli aveva chiesto se sarebbe stato disposto ad abbandonare l'umanità e a partire con lei, andando in qualche posto distante per cento milioni di anni.


Allora sembrava che avesse alcune questioni di cui non poteva parlare.


Ma Lin Ming non poteva abbandonare i suoi cari, così aveva scelto di rifiutare.


Ora, in questa terra proibita Asura, Lin Ming rifletté su tutte le parole che Sheng Mei gli aveva detto e divenne pensoso.


Era tutto confuso e Lin Ming non sapeva dove si celasse la verità.


Per quanto riguardava Sheng Mei, non sapeva quando si sarebbero rincontrati o se avrebbe potuto farle tutte le domande che aveva in serbo.


"Lin Ming, stai bene?"


Fuori dallo Specchio di Ghiaccio, Diwuhen e gli altri si precipitarono da lui, incapaci di calmarsi.


In particolare i praticanti di arti marziali della razza degli dei, avevano capito di aver trovato proprio un tesoro stavolta.


Lin Ming considerava i saggi suoi nemici. La sua comparsa rappresentava un'enorme opportunità per la razza degli dei.


"Quell'ultimo attacco, ha un nome?"


Chiese Wuyan. Prima di quel colpo finale, aveva pensato che Lin Ming avrebbe perso. Ma poi c'era stato un improvviso ribaltamento della situazione. Quell'attacco era stato semplicemente sbalorditivo!


Lin Ming scosse la testa. In quel momento sentì qualcosa. Alzò lo sguardo.


La sfera di luce fluttuante nel cielo stava cadendo su di lui.


Per un po' tutti trattennero il respiro. Sapevano che era la ricompensa di Lin Ming!


Non sapevano cosa fosse, ma potevano sentire l'aura terrificante di un vero imperatore provenire dalla sfera di luce.


Sembrava che il grado di questo tesoro superasse già quello di una Vera Divinità.


<em>'Che sia l'arma finale del Maestro della Strada Asura?'</em>


Pensarono tutti, incuriositi. Anche se era il tesoro di Lin Ming e non aveva molto a che fare con loro, erano comunque entusiasti dalla possibilità di poter vedere un oggetto così divino.


La sfera di luce cadde lentamente nel palmo di Lin Ming, manifestandosi gradualmente.


Tutti la guardarono con attenzione. Lo spazio nel palmo di Lin Ming sembrava essere collassato. Un'energia infinita avvolgeva la sua mano, come se stesse tenendo un universo.


E al centro di questo universo c'era un vortice nero che assorbiva tutta la luce e formava una barriera isolante. Non importava quanto il gruppo ci provasse, non riusciva a percepire cosa ci fosse al suo interno.


Tuttavia aveva la sensazione di sapere cos'era. L'energia nel suo palmo gli faceva sentire la chiamata delle leggi.


Non era sbagliato dire che stesse tenendo un universo nel palmo, ma non era un cosmo ordinario, era un universo interno.


Dentro c'era l'aura inerente delle leggi, erano le leggi dell'esistenza.


Innumerevoli vite nascevano e poi si spegnevano in questo universo, la vita e la morte si succedevano...


In un lampo, tutta l'aura delle leggi converse. Lin Ming finalmente si rese conto che l'oggetto nel suo palmo era una goccia di sangue.


Era la goccia di sangue di un grande imperatore. Emanava un'aura terrificante e fluttuava su e giù sul posto.


Conteneva il profondo significato delle leggi della vita e della morte, insieme alla volontà spaventosa di un grande sovrano.


L'aura di questa goccia era estremamente familiare per Lin Ming e questo lo fece sussultare.


Era uguale all'aura che aveva percepito nell'universo del Sogno Akashico dalle pagine dorate che aveva ottenuto.


Se non si sbagliava, allora questa goccia di sangue era stata lasciata dal creatore delle Sacre Scritture.


"Non è sangue Asura, ma è il sangue del creatore delle Sacre Scritture..."


Questo scioccò Lin Ming.


Perché il sangue del creatore delle Sacre Scritture sarebbe stato lasciato nella terra proibita del maestro della Strada Asura?


Lin Ming non poté che ripensare alla grande battaglia che aveva visto nell'antico campo di battaglia galattica tra il maestro della Strada Asura e il creatore delle Sacre Scritture.


Durante quello scontro, il creatore delle Sacre Scritture era stato ferito dal maestro della Strada Asura. Il suo tomo si era strappato e il suo proprietario aveva perso una grande quantità del suo sangue divino.


Che il maestro della Strada Asura avesse raccolto il suo sangue e l'avesse sigillato nella sua terra proibita così che i suoi successori potessero usarlo?


Lin Ming fissò il tesoro. Non era una goccia di sangue ordinaria, era essenza condensata.


Dopo dieci miliardi di anni, non solo la sua energia non era diminuita, ma a causa delle leggi della vita e della morte era diventata ancora più potente, come un vino invecchiato. Più tempo trascorreva e più sarebbe diventata preziosa.


"Ho già assorbito il sangue Asura, se assimilassi una goccia del creatore delle Sacre Scritture cosa accadrebbe?"


Lin Ming esitò per un momento. La goccia di sangue cadde nel suo palmo e si fuse con il suo corpo senza causare la minima increspatura.


Aveva intenzione di assorbire e raffinare questa goccia sul posto. Facendolo, sarebbe stato più forte nel caso avesse dovuto affrontare qualche altra prova in questa terra proibita Asura.


Per quanto riguardava Diwuhen e gli altri, visto che i loro interessi erano strettamente legati ai suoi, naturalmente avrebbero servito come suoi protettori.


Lin Ming si sedette a gambe incrociate a mezz'aria, ricomponendosi con calma. Percepì le grandi correnti di energia nel suo corpo. In quel momento, nel suo mare spirituale si erano sollevate onde terrificanti di energia.


Non sembrava che si stesse fondendo con una goccia di sangue, ma con un vasto e profondo universo.


Questa goccia pareva contenere numerose galassie tremolanti, biliardi di astri luminosi.


Ogni stella era un carattere complesso ed estenuante da comprendere. Tutte insieme formavano una scrittura sconfinata.


Sopra di esse sedeva una figura che senza nemmeno muoversi sembrava regnare sul passato e sul futuro. Pareva che fosse morto, privo della minima vitalità.


Attorno a lui il vuoto sconfinato iniziò a tremare e a collassare. L'energia della morte aleggiava attorno a lui.


Enormi galassie vennero annientate ai suoi piedi, decadendo e trasformandosi in cenere che si disperse nel gelido spazio.


In quel momento, le antiche scritture tremarono gentilmente e iniziarono ad emanare una luce gentile. Alla fine dell'universo spuntò un altro profilo.


Era la figura di una donna.


In confronto all'uomo che sembrava morto, la donna era brillante come una luna. Ogni raggio che rilasciava sembrava contenere una piccola figura che cantilenava testi sacri e riempiva l'aria di vita. Il suo bagliore percorse le galassie, illuminando il cosmo nero come la pece.


Coperte dalla sua tenda luminosa, molte luci spente iniziarono a brillare piene di potente forza vitale. Molti astri morti cominciarono a sperimentare cambiamenti meravigliosi. L'erba piena di vita spuntò dal terreno e alberi torreggianti scavarono dalle rocce. Gli uccelli volavano nel cielo e le bestie galoppavano nei campi. I leviatani nuotavano nell'acqua, sommergendosi nei mari sconfinati...


"Una sola goccia di sangue contiene due forze mistiche diverse e i confini della vita e della morte. Sono in opposizione, ma coesistono nello stesso universo..." Lin Ming iniziò a studiare l'antico sutra, la sua mente sembrava aver trasceso le sue spoglie mortali.


Questo sangue conteneva il profondo significato dietro le Sacre Scritture. Era ancora più prezioso delle pagine dorate!


Questa era un'occasione fortunata straordinaria! Lin Ming avrebbe ottenuto vantaggi inimmaginabili comprendendo le leggi dell'universo interiore!


"Prima ho solo guardato la sezione della vita delle Sacre Scritture. In altre parole, le pagine dorate. Ma non ho mai potuto esaminare le pagine della morte. Eppure questa goccia di sangue non solo ha approfondito la mia comprensione delle pagine della vita, ma mi ha anche permesso di intuire cosa contengono le pagine della morte, comprendendo un significato ancora più profondo sulla morte..."


Lin Ming un tempo aveva studiato i princìpi sulla piattaforma del santuario nella montagna spirituale del dio caduto. Aveva riflettuto sul mondo e aveva visto molti scenari diversi. La sua comprensione delle Sacre Scritture non era da sottovalutare.


Ora, nel suo mare spirituale, alcune di queste pagine dorate che non aveva ancora compreso iniziarono a rimbombare, entrando in risonanza con il potere misterioso e vibrante del sangue che stava assorbendo.


Lin Ming sapeva come approfittarsi di questa occasione. Il palazzo dell'occhio Daevico si aprì ed emanò una luce abbagliante, portando un potere che poteva svelare ogni mistero, illuminando le antiche scritture.


Alcuni testi oscuri e sconosciuti cominciarono a brillare. La nebbia che li avvolgeva si ritirò, rivelando una luce fredda e debole.


Questo bagliore gelido era bizzarro. Anche se era tenue, continuava senza fine, come una fiamma eterna che non si sarebbe mai spenta. Sfrecciava per l'oscurità infinita... trapassando lentamente il tempo e lo spazio fino a raggiungere il Mondo dell'Anima e poi ad inoltrarsi nell'universo del Sogno Akashico.


Luci di potere mistico incredibilmente puro e sconfinato fuoriuscirono da ogni parte dell'Universo del Sogno Akashico, seguendo la via della luce fredda e radunandosi nella mente di Lin Ming.


<em>Bang!</em>


Lin Ming tremò. La sua carne e il suo sangue iniziarono ad emettere luce, entrando in risonanza con le antiche scritture attorno a lui che lo avvolsero completamente.


Questa strana luce era nera da una parte e bianca dall'altra, come un diagramma yin e yang. Conteneva il vero significato della vita e della morte mentre avvolgeva Lin Ming...


Gradualmente, le leggi divennero un bozzolo di luce nero e bianco.
                                


                                



