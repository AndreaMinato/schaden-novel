---
title: Capitolo 19 - I dubbi di Muyi
pubDate: 2025-10-16T07:28:18.398Z
tags:
    - mw
---


Il regno di Fortuna Celeste teneva in grande considerazione le arti marziali, specialmente in ambito militare. Organizzava un torneo ogni tre anni, per selezionare i maggiori talenti e dare loro le più alte posizioni, aumentando così lo spirito combattivo dei guerrieri.


Per partecipare si doveva avere meno di trent'anni e aver raggiunto almeno il terzo stadio della trasformazione del corpo. Si sarebbero presentati migliaia di partecipanti e dopo molte prove e tre turni, ne sarebbero rimasti solo cinquanta.


Ora stava cominciando la terza e ultima fase della competizione. I concorrenti avrebbero mostrato le loro tecniche segrete e avrebbero combattuto usando tutte le loro forze! Nello stadio c'era un'atmosfera violenta mentre ogni uomo combatteva con tutte le sue forze!


Tuttavia l'inizio della competizione non aveva suscitato troppa attenzione tra i superiori. I concorrenti sul campo finora erano troppo deboli o c'era troppo divario tra di loro. Ormai erano arrivati al ventesimo scontro e non c'erano stati dei combattimenti eccitanti. Tutto quello che importava a Qin Xiao finora erano i risultati.


Ora era il turno di due grandi guerrieri. Una era il figlio di un generale, un bell'uomo di 29 anni all'apice della Forgia delle Ossa. Negli ultimi anni questa persona era andata a fare numerose missioni e aveva guadagnato medaglie e ricompense per il suo servizio.
Le sue capacità erano state rafforzate da questi eventi e possedeva anche due tesori; una sciabola e un'armatura. La sciabola aveva l'incisione di un maestro di iscrizioni, la sua forza non era da poco!


L'altro invece era un soldato di umili origini. Il suo nome era Tie Feng. Il suo talento non era sbalorditivo, ma si era allenato diligentemente con tutto sé stesso. In battaglia era impavido; nemmeno le minacce di morte potevano scalfirlo. Aveva ucciso molti nemici e si era guadagnato molti meriti, ancora di più del figlio del generale! Ora anche Tie Feng era al culmine del bone forgign.


Era raro che due soldati fossero così simili e ad una così alta coltivazione a quell'età. Dopo aver ucciso i loro nemici sul campo di battaglia, in futuro era possibile che raggiungessero lo stadio Circolazione e diventassero i pilastri del paese!


Mentre l'arbitro annunciava i due concorrenti, un generale con un'armatura decorata d'argento sorrise con felicità e soddisfazione.
Quello sul campo era suo figlio!


"Ahah, vecchio Li, tuo figlio ti ha reso davvero orgoglioso stavolta." Qin Xiao sorrise mentre lo diceva. Il generale una volta era stato sotto il suo comando ed erano vecchi amici.


"È troppo cortese comandante. Il mio figlio indegno ha ricevuto così tante rare medicine e non ha ancora mostrato un grande talento; non si applica abbastanza." Sebbene a parole il generale lo stesse sottovalutando, non poté nascondere il suo sorriso. Era molto orgoglioso di suo figlio.


"Mm, questo Tie Feng ha raggiunto degli ottimi risultati, ma avrà difficoltà a vincere oggi."


Disse Qin Xiao, a causa della differenza in tecniche marziali e nel divario tra l'equipaggiamento.


Il figlio del generale con l'armatura decorata d'argento aveva due rari tesori e anche delle incisioni di un maestro di iscrizioni che aumentavano la loro potenza. Questo Tie Feng era di umili origini; naturalmente non poteva possedere degli oggetti simili.


Le condizioni della battaglia sembravano ingiuste, ma i tornei del regno di Fortuna Celeste sono sempre stati così. Tesori ed equipaggiamento erano considerati parte della forza del soldato! Nel bel mezzo della battaglia, se a causa di una differenza di equipaggiamento fossi stato ucciso dal nemico, avresti potuto lamentarti del fatto che fosse scorretto?


Era impossibile per l'esercito fornire un equipaggiamento raro ad ogni uomo, quindi, se un soldato avesse voluto prepararsi, avrebbe dovuto sfruttare le connessioni e le risorse della sua famiglia.


Quando Tie Feng arrivò sul campo, sguainò la sua spada lunga quattro piedi. Qin Xiao si girò verso Muyi, che era seduto accanto a lui, "Signor Muyi, anche l'arma di Tie Feng è un tesoro?"


Muyi si accarezzò la barba e annuì, "Sì, ma è danneggiato."


"Oh danneggiato?" Dopo che Muyi disse questo, anche Qin Xiao notò che la spada non aveva la punta. Era davvero danneggiata.


Muyi disse, "Un equipaggiamento danneggiato naturalmente è inferiore ad uno intatto. Non solo, è il solo tesoro di Tie Feng, mentre Li Qi ne ha due. I loro livelli di coltivazione possono essere simili, ma le tecniche marziali di Tie Feng sono inferiori a quelle di Li Qi.
Tie Feng perderà questa battaglia."


Qin Xiao disse, "Anche se perderà, questo Tie Feng è riuscito ad arrivare fin qui con una spada danneggiata, è formidabile.
Se riuscirà a resistere per venti mosse, potrei promuoverlo. Xingxuan, guarda bene questo combattimento; anche tu entrerai nel quinto stadio della trasformazione del corpo. Nonostante pratichi tecniche marziali per donne, tutte le creature sono simili, quindi prestare attenzione potrebbe esserti d'aiuto."


Le ultime parole di Qin Xiao erano rivolte a Qin Xingxuan. Annuì con educazione e disse, "Sì nonno."


Non appena l'arbitro diede inizio all'incontro, l'uomo di nome Li Qi avanzò sferrando molti colpi violenti. Sperava di finire il combattimento il più presto possibile. Aveva tutti i vantaggi sotto ogni aspetto! Prima finiva e meglio era!


Iniziò ad utilizzare la tecnica segreta tramandata nella famiglia Li, le 'Cinque Sacre Arti della Sciabola'! Questa mossa era potente come una valanga. Ogni taglio e affondo erano accompagnate da un'imponente energia. Era in grado di sopraffare chiunque fosse di un livello di coltivazione più basso. Anche i suoi pari avrebbero avuto difficoltà a difendersi da questi colpi. La maggior parte dei guerrieri avrebbe ceduto di fronte a questa tecnica.


Non appena Li Qi brandì la sciabola, l'aria iniziò a fischiare, come se un'intera orchestra stesse suonando un inno di battaglia. La sciabola nelle sue mani pesava 500 jin; era un abbinamento perfetto per mostrare la potenza delle 'Cinque Sacre Arti della Sciabola'! Se la qualità dell'arma del nemico fosse stata inferiore, allora l'arma sarebbe stata fatta a pezzi!


Tie Feng indurì lo sguardo quando vide gli attacchi di Li Qi. Sapeva della sua mossa segreta. Si abbassò e stabilizzò la sua posizione. Stringendo con entrambe le mani la spada spezzata, iniziò a riversare un'ondata di vera essenza che riversò nella spada!


Doveva usare tutte le sue forze per affrontare il potentissimo colpo di Li Qi!


Ma mentre versò la sua vera essenza nella spada, il suo cuore sussultò. La vera essenza stava fluendo... molto meglio rispetto a prima!


Tie Feng possedeva questa spada già da tempo. In passato, quando inseriva a sua vera essenza nell'arma, aveva la sensazione di versarla in un fosso di drenaggio. La lama non poteva assorbire molta essenza e ne sprecava un bel po'. Ma questa volta la stava assorbendo facendola fluire come un vortice.
La facilità di assorbimento era senza paragoni e non c'era alcuno spreco!


Come poteva essere così?!


Tie Feng non ebbe alcun tempo di pensare di fronte all'attacco di Li Qi, quindi gridò e menò un fendente spada verso l'alto!


Con questa comune tecnica di basso grado 'Annientamento Totale', fronteggiò le 'Cinque Sacre Arti della Sciabola' di Li Qi! Le loro spade si scontrarono e una forte esplosione risuonò nell'aria. La collisione di vera essenza creò un'onda d'urto che distrusse il pavimento. Li Qi fu costretto ad arretrare di tre o quattro passi e anche Tie Feng di due passi!


Pari!


Tie Feng sussultò e guardò la sua spada con un'espressione incredula. Non aveva mai combattuto prima contro Li Qi, ne aveva solo sentito parlare. Dopo quel colpo, aveva capito quanto fosse davvero spaventoso quest'uomo! Prima avrebbe dovuto subire un po' di ferite, come aveva fatto a tenere testa alla sua sciabola?!


Sapeva con assoluta certezza che non era dovuto ad un aumento della sua forza, ma questa spada era cambiata... era a causa del simbolo dell'iscrizione di ieri?


Tie Feng non capiva esattamente come funzionavano le iscrizioni, ma sapeva che potevano rafforzare le armi. Pensava che potessero aumentare il taglio della lama, ma dopo aver sperimentato su molti alberi il giorno prima, non era riuscito a sentire la differenza e quindi ne era rimasto deluso. Non aveva capito che le tecniche di iscrizioni utilizzavano la vera essenza per aumentare la forza di un'arma!


Era davvero il simbolo di un'iscrizione di un apprendista? Come poteva essere così forte? Nonostante non capisse il prezzo delle iscrizioni, era certo che un effetto così potente non poteva valere solo 100 liang d'oro!


In un solo scontro, Li Qi era tornato alla realtà.
Quest'uomo aveva resistito ad un colpo della sua sciabola con una spada spezzata ed erano alla pari... forse era anche superiore a lui! ...Ea spaventoso!


"Bene!" Qin Xiao lodò, "La sua comune tecnica marziale è stata in grado di resistere alle 'Cinque Sacre Arti della Sciabola' con una spada spezzata. Questo Tie Fang è bravo! Molto bravo! Signor Muyi, che ne pensi?"


Muyi aggrottò la fronte e rimase senza parole. Nonostante lui e Qin Xiao fossero allo stesso livello di coltivazione, Muyi era anche un maestro di iscrizioni, quindi naturalmente la sua comprensione riguardo ai tesori superava Qin Xiao. In quel breve scontro aveva visto chiaramente che la spada spezzata di Tie Feng non era inferiore alla formidabile sciabola di Li Qi! E questo a causa della vera essenza emanata da quella spada che aveva scioccato perfino lui!


Come poteva essere così? La lama spezzata non sembrava un tesoro di alto grado.


Potrebbe essere a causa di un'iscrizione?
                                


                                



