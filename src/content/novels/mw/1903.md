---
title: Capitolo 1903 – Il Potere dei Decreti Divini
pubDate: 2025-12-15T08:37:10.462Z
tags:
    - mw
---


<em>Capitolo sponsorizzato, ringraziamo xmattia!
2 capitoli in coda 0/5,
-Schadenfreude</em>


Gli Empirei saggi naturalmente potevano vedere quanto era strana la nave spirituale. Se l'avessero lasciata scappare e avesse usato grandi spostamenti del vuoto, allora sarebbe stato ancora più difficile inseguirli, e per questo sarebbero stati accusati di non aver compiuto il loro dovere.


D'altra parte, se fossero riusciti a trattenere i nemici, allora sarebbero stati ricompensati generosamente dal Sovrano dei Saggi Zaohua. In questi ultimi anni, erano stati occupati a sorvegliare le rovine del Regno Primordiale. E il Sovrano dei Saggi, in quanto Vera Divinità più potente della loro razza, avrebbe offerto delle risorse sufficienti a farli sbavare per l'invidia!


"Noi 12 possiamo unire le forze. Dobbiamo solo fare un po' più di attenzione!"


Un Empireo di massimo livello mandò questa trasmissione del suono e gli altri annuirono.


"Quella scarica di prima deve aver consumato una considerevole quantità di energia. Se la luce del cannone si è divisa in nove parti, dev'esserci stato un estremo grado di controllo. Devono aver consumato molta forza spirituale e non dovrebbero essere capaci di fare una scarica del genere ogni volta."


Un Empireo di massimo livello analizzò la situazione. Indossava un abito rosso e la sua figura era alta e ampia. Era il più autorevole tra i dodici Empirei al picco del loro stadio.


Il gruppo tirò fuori uno strumento magico dopo l'altro, formando un muro di luce che bloccava lo spazio.


Arretrarono, preparandosi ad riniziare una battaglia d'attrito. Volevano solo trattenere l'Arca della Speranza e aspettare che il Sovrano dei Saggi Zaohua li raggiungesse.


In quanto supremo comandante, il Sovrano dei Saggi non si trovava vicino all'Oceano Stellare del Caos. Gli Empirei di massimo livello dovevano solo temporeggiare fino al suo arrivo.


"Maledetti!"


Un Empireo titano strinse i pugni; era facile capire quali fossero le intenzioni dei saggi.


Dovevano fuggire dall'Oceano Stellare del Caos che era bloccato da una barriera spaziale e usare grandi spostamenti del vuoto. Poi dovevano avvicinarsi il più possibile al Muro del Sospiro Divino che confinava con il Regno Divino e trapassarlo.


<em>Woosh!</em>


L'Empireo vestito di rosso tirò fuori un fiasco. Quando la aprì, ne uscì fuori del fumo nero che coprì lo spazio circondante.


"È il Fumo Demoniaco Celeste!"


Alcuni membri della razza degli dei riconobbero questo oggetto diabolico. Era un tesoro spirituale raro in forma gassosa dalle proprietà corrosive.


<em>Chi chi chi!</em>


Il Fumo Demoniaco Celeste avvolse gli scudi protettivi dell'Arca della Speranza, esaurendo lentamente la loro energia.


"Quel saggio è problematico!"


Disse pensosamente il patriarca dei celestiali. L'Empireo vestito di rosso era di fronte alla prua della nave, stava anche fronteggiando il Divino Cannone Primordiale Asura. Questo significava che era abbastanza sicuro di sé, altrimenti non avrebbe osato rimanere in una posizione del genere. Gli altri undici Empirei di massimo livello accerchiarono l'Arca della Speranza da posizioni diverse.


"Dirigetevi verso destra, è lì il loro punto debole!"


Disse all'improvviso Diwuhen. La parte destra era occupata dal vecchio con la campana divina che era stato già ferito da Lin Ming usando il Divino Cannone Primordiale Asura. Il suo tesoro spirituale aveva perso la maggior parte del suo potere ed era deformata; chiaramente si era indebolita di molto.


Se si fossero diretti verso quella parte, avrebbero incontrato molta meno resistenza.


Ora però non potevano ancora usare il Divino Cannone Primordiale Asura. Senza Lin Ming a guidarlo, sarebbe stato quasi impossibile centrare il bersaglio.


"Lasciate fare a me!"


To Bagui mostrò un'espressione gelida mentre guardava l'Empireo che teneva la campana divina. Toccò lentamente il suo anello spaziale e tirò fuori una scatola di legno dall'aspetto semplice.


Nel contenitore c'era una carta da simbolo gialla. Era un decreto divino lasciato da un'antica Vera Divinità di livello superiore, uno dei tesori che i celestiali erano stati disposti ad offrire per riparare la Catena della Calamità e ricevere tre posti nella zona proibita Asura.


Ma grazie a Lin Ming, questo prezioso decreto divino non era stato usato.


Non solo, nell'ultimo mese, anche questo simbolo era stato riparato da Lin Ming. Aveva recuperato l'energia che aveva perso per 10 miliardi di anni e ora il suo potere era di gran lunga superiore rispetto ad un mese fa.


"Wuhen, Marchio Bianco, andate ad aiutare il Grande Guerriero!"


Ordinò il Sovrano degli Dei. Marchio Bianco era uno degli Empirei di massimo livello della razza degli dei; solo che era piuttosto anziano e non gli rimaneva molto tempo da vivere.


Diwuhen e Marchio Bianco tirarono fuori un decreto divino di livello superiore!


Questi simboli erano gli assi nella manica delle antiche razze. Una volta che li avessero usati in battaglia avrebbero mostrato un effetto terrificante, sufficiente a ribaltare le sorti della battaglia.


"Cercate l'occasione giusta e uscite da questo accerchiamento!"


Il Sovrano degli Dei aveva il presentimento che non avrebbero potuto tardare ancora a lungo. Era ben consapevole che presto il Sovrano degli Dei li avrebbe raggiunti e una volta che l'avesse fatto sarebbe cominciata la vera battaglia finale!


"Maledetti, beccatevi questo!"


To Bagui salì sulla prua dell'Arca della Speranza, fronteggiando gli Empirei saggi nel vasto spazio stellato.


Dietro di lui c'erano Marchio Bianco e Diwuhen.


Quando i nemici li videro farsi avanti, l'orrore si insinuò nei loro cuori, ma non fermarono la loro raffica, si limitarono a risparmiare un po' più di forza nel caso dovessero incontrare pericoli.


"State attenti!"


Ricordò un Empireo saggio. In quel momento però, accompagnata da un forte ronzio, una luce divina terrificante iniziò a fiorire attorno a To Bagui, il celestiale sembrava brillare quanto un sole!


L'antico decreto divino dall'aspetto comune iniziò a sciogliersi in luce. Innumerevoli rune di leggi vorticarono attorno. Queste rune di leggi fluttuavano e cambiavano, alla fine si trasformarono nella proiezione di un antenato degli dei primordiali.


Questo guerriero brandiva una lunga falce mentre si precipitava in avanti come un cupo mietitore!


"Mm?!"


Gli Empirei saggi si inorridirono. Vista la loro percezione straordinaria, naturalmente potevano capire quanto era terrificante questo attacco!


L'Empireo con la campana divina sbiancò. I nemici stavano puntando proprio verso di lui.


I due Empirei di massimo livello più vicini a lui cercarono di aiutarlo, ma furono presi di mira dall'intento omicida di Diwuhen e Marchio Bianco.


I saggi videro che anche Diwuhen e Marchio Bianco stavano tenendo carte da simbolo gialle.


I due membri della razza degli dei primordiali erano già potenti, quando fissarono il loro intento omicida su di loro, i due Empirei saggi divennero troppo occupati per pensare di poter salvare qualcun altro.


Ora il vecchio con la campana divina doveva affrontare questo decreto divino che era stato attivato con tutta la forza di To Bagui!


Era il decreto divino di una Vera Divinità di livello superiore. Anche se erano passati dieci miliardi di anni, possedeva anche un incredibile potere distruttivo!


"Umpf! Credete che sia un obiettivo facile solo perché sono ferito?!"


Il vecchio saggio era arrogante fino all'osso. Anche se era in pessime condizioni e si era reso conto di quanto fosse spaventoso il colpo, non credeva che sarebbe morto così.


Formò dei sigilli con le mani mentre si ritirava. Allo stesso tempo attivò più che poteva la sua essenza astrale protettiva. Anche la campana divina nelle sue mani vorticò, emettendo un distinto clangore!


"Nove Soli Illuminano il Vuoto!"


Ruggì. Dalla campana divina uscirono nove sfere di luce composte da essenza astrale che si misero in linea. I nove soli si precipitarono verso la proiezione del dio della morte.


In quel momento però il cupo mietitore aveva menato un fendente con la sua falce!


<em>Hu!</em>


Con un suono quasi inudibile, come una brezza che apriva una porta, il cupo mietitore svanì. Era apparso solo un istante e aveva lanciato un solo attacco.


Questo colpo non sembrava affatto maestoso. Il dio della morte aveva solo menato un fendente producendo a stento un mormorio.


Ma questa lieve traccia lasciata dal colpo rimase. Il vuoto sembrò squarciarsi come carta sottile, lasciando un taglio netto. La campana affrontò la lacerazione spaziale e fu divisa immediatamente a metà.


Il vecchio rimase stordito vedendo la scena. Sul suo corpo era apparsa una linea rossa che passava dalla sua spalla sinistra alle sue costole a destra.


Poi schizzò sangue.


Il vecchio tremò e quasi crollò!


"Guru Campana Dorata!"


Gli Empirei saggi ne furono esterrefatti!


Diversi Empirei di massimo livello sfrecciarono verso il vecchio come dei fulmini. Quando lo raggiunsero, scoprirono che era in pessime condizioni; presto sarebbe morto!


Gli Empirei della razza dei saggi avevano tutti dei fisici estremamente formidabili; non sarebbero morti nemmeno dopo aver subìto una seria ferita. Ma l'energia del dio della morte aveva trapassato la carne e il sangue del vecchio, estinguendo direttamente la sua forza vitale!


Questa era una perdita irreversibile, il vecchio della campana dorata era spacciato!


Un Empireo di massimo livello era stato gravemente ferito e ucciso in un attimo!


E la forza combattiva del guru Campana Dorata non sarebbe stata di molto inferiore a quella di To Bagui se fosse stato al picco delle sue condizioni!


"Che potere terrificante!"


To Bagui sussultò, sbalordito. In quanto capo dei celestiali, sapeva quanto era formidabile il decreto divino nelle sue mani. Sapeva anche che, dopo essere stato riparato da Lin Ming, la sua forza sarebbe aumentata ulteriormente.


Ma non credeva che sarebbe aumentata fino a questo punto!


Fin dall'inizio della guerra, era la prima volta che un Empireo di massimo livello moriva!


Generalmente parlando, arrivati al picco dello stadio di Empirei, un coltivatore avrebbe potuto vagare liberamente per l'universo con un ampio sorriso, praticamente nulla poteva minacciarli. Eppure durante questa battaglia era morta una figura del genere!


"Avanti!"


Il Sovrano degli Dei reagì con fermezza e diede un ordine. L'Arca della Speranza cambiò rotta, lanciandosi verso il vecchio quasi morto!


E sulla prua, Diwuhen e Marchio Bianco strinsero i loro decreti divini, lanciando occhiatacce verso gli altri Empirei saggi!


Sotto questa minaccia, i due Empirei vicini al vecchio si sentirono soffocare. Nessuno dei due osò fermare la nave spirituale.


Avevano visto personalmente le condizioni miserabili in cui era finito il vecchio e non credevano di essere molto più forti di lui. Una volta che fossero stati presi di mira da quei decreti divini terrificanti, allora, anche se non fossero morti, avrebbero subìto gravi ferite o perso parte della loro coltivazione o della loro forza vitale.


Gli altri nove Empirei di massimo livello erano a centinaia di migliaia di chilometri di distanza; non potevano aiutarli immediatamente.


<em>Bang!</em>


Accompagnata da un rimbombo tonante, l'Arca della Speranza si lanciò con velocità e potenza sulla barriera spaziale creata dagli Empirei saggi e poi si precipitò nelle profondità del cosmo stellato!


L'Arca della Speranza era sorprendentemente rapida. Alimentata dall'energia di decine di Empirei delle antiche razze, una volta che avesse superato il blocco, sarebbe stato difficile per un Empireo raggiungerla.


"Ce l'abbiamo fatta?"


Un Empireo dell'antica razza trattenne il respiro. Erano davvero riusciti a scappare?


Proprio mentre tutti ci stavano pensando, il Sovrano degli Dei sussultò e spostò gli occhi verso le profondità del vuoto. Iniziò a rivelare paura nello sguardo.


"...Cielo, cos'è quello?"
                                


                                



