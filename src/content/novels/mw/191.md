---
title: Capitolo 191 - Prosciugare l'Anima
pubDate: 2025-10-16T07:28:18.451Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)
-Schadenfreude</em>


Il soldato con la spada si fermò solo a due piedi da Na Yi, tuttavia la ragazza era rimasta impassibile, non aveva alcuna paura.
L'impugnatura della lama iniziò a tremare. Lo sguardo di quel maestro di spada divenne inespressivo e spento; era impossibile per lui attaccarla.


Na Yi non sapeva minimamente cosa avesse fatto Lin Ming un momento fa. Con solo un'occhiata aveva fatto collassare il mare spirituale del nemico e lo aveva fatto diventare un vegetale!


Quest'uomo instupidito non era una bestia qualunque, ma un soldato dei Vermi di Fuoco indurito dalle battaglie, con una coltivazione al Forgia delle Ossa. Aveva combattuto per molto tempo e la sua disciplina e la sua determinazione erano state temprate più del ferro.


Che genere di potere era questo?


Lin Ming l'aveva ripetutamente sbalordita. Ogni volta che Na Yi aveva pensato di aver capito il limite della sua forza, scopriva velocemente di essersi completamente sbagliata. Aveva solo una parola per descrivere Lin Ming: imperscrutabile.


Il soldato aveva già fatto cadere la sua spada. Nel suo stato apatico, era praticamente morto.
Lin Ming osservò il soldato, i vortici nelle sue pupille cominciarono a sparire. Questi turbini potevano essere visti solo da qualcuno che era stato attirato nei 100 Samsara.


Dopo aver compreso l'intento marziale Samsara, Lin Ming aveva scoperto che non solo poteva usarlo per temprare il suo cuore delle arti marziali, ma anche per fare un attacco spirituale diretto.


Usando il suo potere, poteva risucchiare l'anima del suo avversario nei 100 Samsara. Se la persona si fosse persa nella miriade di frammenti di ricordi, allora il suo mare spirituale si sarebbe disintegrato.


Dei cinque soldati era rimasto solo quello con la lancia. Era il capo del gruppo.


L'uomo tremò mentre osservava i tre cadaveri e il soldato con lo sguardo apatico. Dal momento in cui Lin Ming aveva rotto il collo del soldato vestito con la pelle d'orso, fino al momento in cui aveva reso un idiota il soldato che brandiva la spada erano passati solo due battiti di ciglia. In quel periodo di tempo aveva già sconfitto quattro di loro!


Questo ragazzo era un demone?


Il soldato fece cadere la lancia che aveva tra le mani e fissò Lin Ming con indifferenza.
Sapeva che non poteva più scappare, né nascondersi. Di fronte ad una persona del genere non aveva nemmeno la possibilità di fuggire.


Il locandiere che si stava nascondendo nel secondo piano era già spaventato a morte. Stava crollando contro una colonna del secondo piano, aveva già bagnato il cavallo dei suoi pantaloni per il terrore. Nella sua mente riecheggiava un solo pensiero, con così tanti soldati del Verme di Fuoco morti nella sua locanda, sarebbe sicuramente stato ucciso!


"Ragazzo, sei certamente spietato. Le mie capacità sono inferiori alle tue e riconosco che sono morto!
Tuttavia, anche se ci ucciderai, non pensare di sopravvivere! Prima o poi il Grande Capo verrà a cercarti e sterminerà tutta la tua tribù! Quando arriverà il momento ti taglierà a pezzi e ti ridurrà ad una zuppa!"


Lin Ming lanciò via con noncuranza la lancia che aveva in mano. Rise e disse:"Dov'è il tuo Grande Capo? Non c'è bisogno che lui venga a cercarmi, stavo pensando di porgergli visita."


Mentre parlava, la sua vera essenza aveva già formato una barriera tra loro, isolando tutti i suoni.


L'espressione dell'uomo cambiò all'improvviso e si sentì come se un blocco di ghiaccio gli fosse scivolato nello stomaco. Naturalmente! perché qualcuno con un'abilità del genere sarebbe venuto nella Valle Nebbiosa senza alcun motivo? Era qui per il Grande Capo!


Nonostante la sua coltivazione sembrasse al picco della Forgia delle Ossa, la sua vera coltivazione potrebbe essere al picco dell'Houtian e a quel livello sarebbe capace di nascondere la sua coltivazione, dato che avrebbe raggiunto lo stadio di ritorno alla natura!


Rendendosi conto di questo, l'uomo seppe che non c'era più speranza di sopravvivere per lui.
Lo avrebbe ucciso non appena avesse finito di interrogarlo. Strinse i denti, in tal caso allora avrebbe distrutto i suoi meridiani e si sarebbe suicidato!


La forza dell'anima aveva già puntato sul corpo dell'uomo. Non appena scoprì un cambiamento nella sua vera essenza, sbuffò freddamente e sferrò un colpo di palmo verso il suo petto.


Palmo Pulse Cutting!


La vera essenza soverchiante si precipitò nel corpo del soldato, distruggendo tutti i suoi meridiani. L'uomo tossì e cadde a terra. Il dolore acuto che dilaniò il suo corpo lo fece impallidire.


Voleva far circolare la sua vera essenza, ma, con suo grande stupore e orrore, scoprì che il suo corpo era come un pallone sgonfiato; non poteva muovere nemmeno un briciolo di vera essenza. La sua voce tremò di paura mentre chiedeva:"Tu... cosa mi hai fatto?"


"Ho distrutto le tue arti marziali." Disse spietatamente Lin Ming.


"Hai distrutto le mie arti marziali... hai distrutto le mie arti marziali... ah... ahah!" L'uomo rise come se fosse impazzito. Dato che aveva sentito dolore nei meridiani, sapeva che ciò che Lin Ming aveva detto era vero. Per quanto lo riguardava, distruggere le sue arti marziali era ancora peggio che ucciderlo.


A Lin Ming non importava ciò che pensava il soldato. Lo prese e disse alle ragazze che erano dietro di lui:"Andiamo."


"Va bene." Na Yi lo seguì velocemente, mentre Na Shui era in trance. Ogni volta che vedeva Lin Ming agire avrebbe avuto la pelle d'oca.


Sia quando aveva affrontato l'uomo pelato o il Lupo Putrescente, sia quando aveva sconfitto quei cinque soldati malvagi, non era stato nemmeno un incontro. Era stato semplicemente una forza soverchiante che li aveva distrutti e uccisi tutti!


Questa potenza sbalorditiva aveva lasciato una profonda impressione su Na Shui.


"Ah Shui, andiamo."


"...Va bene." Na Shui esitò un attimo prima di muoversi. Lin Ming era già uscito dalla locanda.


Prese i cinque Cavalli Rossi Sangue e lanciò il soldato su uno dei loro dorsi come un cane morto. Poi salì su una delle cavalcature.


Il Cavallo Rosso Sangue era degno del suo nome. Questa famosa razza di cavallo era piuttosto intelligente. Non riconobbe Lin Ming come suo padrone e dopo che il ragazzo montò su di lui, si impennò all'indietro per scagliarlo via.


Lin Ming sbuffò e serrò le gambe. Il Cavallo Rosso Sangue sentì una forte pressione e non poté sopportarne la forza, quasi cadde in ginocchio.


Il Cavallo Rosso Sangue gemette e non osò più resistere.


Lin Ming non aveva pensato che una bestia del genere fosse così difficile da domare. Guardò le sorelle Na e disse:"Cavalcate voi questo cavallo."


Lin Ming prese il soldato e saltò su un altro cavallo. Na Yi e Na Shui balzarono sul Cavallo Rosso Sangue, che stavolta non resistette.


Così il gruppo di quattro cavalcò i due cavalli.


Il Cavallo Rosso Sangue era molto veloce. Era molto più rapido di una persona che correva a piena velocità, in un'ora arrivarono ad una giungla lontana 100 chilometri. La Landa Selvaggia del Sud era vasta e il territorio era molto complesso. Una volta entrati nella giungla, sarebbe stato molto difficile rintracciarli. Perfino un esercito avrebbe avuto difficoltà nel trovare qualcuno.


Dopo che arrivò in una radura, Lin Ming lanciò il soldato a terra come uno zaino di tela. Si girò verso Na Yi e disse:"Voi due, cercate del fango e spalmatelo sui Cavalli Rosso Sangue.
Il loro colore è troppo visibile qui."


"Sì, va bene." Disse Na Yi.


Lin Ming si girò verso il soldato. Aveva molte domande da fargli. Non solo voleva sapere della Palude Acquanera, voleva anche capire il motivo per cui Chi Guda stava partendo. E cosa più importante, voleva scoprire qualcosa riguardo alla fiamma eterna della Tribù dei Vermi di Fuoco. Lin Ming voleva assicurarsi che fosse una vera Essenza di Fuoco e capire quale fosse la vera forza dello Sciamano dei Vermi di Fuoco.


Per Lin Ming la parte più interessante era la fiamma eterna della tribù dei Vermi di Fuoco.


Ma vedendo l'espressione piena di scherno del soldato, il ragazzo capì che non sarebbe stato così facile estrarre queste informazioni da lui.


Questo tipo di disperazione era una delle caratteristiche più difficili da affrontare. Anche sotto tortura sarebbe stato difficile farlo parlare.


Lin Ming tirò fuori un pugnale dal suo anello spaziale. Si chinò di fronte al soldato e disse:"Ho molte cose da chiederti. Se sarai disposto a rispondersi allora ti lascerò andare."


"Lasciarmi andare? Ahah!" Rise sguaiatamente il soldato come se fosse la battuta più divertente che avesse mai sentito. "Non voglio nemmeno vivere. Perché avrei bisogno che tu mi lasci andare? Ho ucciso moltissime persone, va bene morire ora!"


"Tiri fuori un piccolo pugnale per torturarmi e credi che funzionerà? Divertente. Quando io stavo tormentando gli altri tu stavi ancora succhiando la tetta di tua madre! Vuoi che ti indichi i punti più dolorosi sul corpo umano? Vuoi che ti dica come fare a far pregare di morire qualcuno?"


Il soldato sorrise con arroganza. Tuttavia mentre stava ridendo, la sua espressione divertita iniziò a cedere. Era come se il soldato avesse visto qualcosa di terrificante e impallidì.


In quel momento di fronte a lui, gli occhi di Lin Ming si erano trasformati in vortici neri.


Gli angoli della bocca dell'uomo cominciarono a stringersi e con un urlo pietoso iniziò a rotolarsi sul terreno. In solo metà di bastoncino di incenso di tempo, il soldato era diventato fradicio di sudore, non riusciva nemmeno a sollevarsi. Aveva visto una marea di visioni confuse nella sua mente. Era come se un infinito numero di coltelli gli avesse trapanato il cervello, sentire questo dolore gli aveva fatto desiderare di morire.


"Come ti è sembrato? Non ho bisogno che tu mi dica come fare; ho i miei metodi per torturare qualcuno."


Lin Ming ci era andato estremamente piano con lui. Se avesse mostrato tutto il potere dell'intento marziale Samsara, allora quest'uomo sarebbe già impazzito.


Il soldato non poté più sorridere. Quel dolore spaventoso gli aveva fatto desiderare di morire immediatamente.


Lin Ming sorrise sinistramente; sembrava un demone. Il soldato si sentì gelare il cuore. La vista più orribile erano gli occhi del ragazzo; non aveva pupille, non c'erano altro che due vortici neri, come se ci fosse un vuoto infinito in essi.


"Tu... cos'hai appena fatto?" Il soldato perse tutta la sua compostezza. Ormai pensava che questo ragazzo non fosse un essere umano.


"Niente, ho solo prosciugato una parte della tua anima." Disse con tranquillità Lin Ming. "Ogni essere umano ha un'anima.
Dopo che moriamo la nostra anima si reincarna, tuttavia se verrà annientata, non riuscirai ad entrare nel Samsara. Hai visto quelle immagini, vero?
Sono i ricordi delle vite precedenti della tua anima. Ti darò un'altra opportunità. Se insisterai a non parlare, allora prosciugherò la tua anima e la tua mente, così non entrerai nel Samsara!"


Lin Ming si stava inventando delle storie a caso per spaventarlo, tuttavia le sue parole furono come i mormorii di un demone per il soldato. Quando le sentì, l'uomo rimase spaventato a morte.


La gente della Landa Selvaggia del Sud aveva un suo credo religioso. Nella tribù il potere della teocrazia era ancora più forte di quello dei re e dei signori delle tribù. La figura più importante era spesso uno sciamano, un Dio delle Streghe o un Emissario dello Stregone, non era mai il capo ad esserlo.


Il credo della reincarnazione era fermamente impresso nei cuori di quelle persone.


"Che assurdità! Pensi che crederò ad una cosa del genere?" Il soldato mostrò una facciata coraggiosa, ma era terrorizzato.


"Puoi crederci oppure no, qual è la tua scelta?" Sorrise sinistramente Lin Ming. Le sue pupille si erano di nuovo trasformate in due mulinelli neri che stavano girando lentamente. Non sembravano proprio degli occhi umani.
                                


                                



