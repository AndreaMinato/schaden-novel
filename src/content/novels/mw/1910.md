---
title: Capitolo 1910 – Invincibile
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (Matteo) 0/5,
-Schadenfreude</em>


<em>Crack crack ka!</em>


La carne, il sangue e i meridiani dell'Empireo Primordius iniziarono ad emettere un battito tonante. Aveva assorbito ancora più energia dopo aver divorato la carne e il sangue di Fame. Sembrava che il suo corpo contenesse un vulcano che era sul punto di eruttare da un momento all'altro.


"Cos'è quel demone? Può anche inghiottire la carne e il sangue di Fame?"


Nell'Arca della Speranza, quando videro il demone nero, gli Empirei dell'antica razza divennero tutti confusi; non sapevano cosa stava per succedere.


"Questo demone nero ha raggiunto lo stadio di Vera Divinità e può perfino assorbire parte di Fame per usarla come energia. È terrificante, ma... non può competere con Fame."


Il patriarca celestiale scosse la testa. Dopo che il Sovrano dei Saggi Zaohua si era fuso con Fame, era diventato quasi invincibile. Al momento rappresentava la legge di più alto livello, mentre Fame era una fortezza inespugnabile e una fonte di forza vitale incomprensibile.


I due, fusi insieme, non avevano quasi nessun punto debole!


In una situazione del genere, il patriarca celestiale non credeva che potesse esistere un guerriero capace di uccidere il Sovrano dei Saggi Zaohua. Questo era ciò che significava un assoluto divario di forza!


"Ahahahah!"


Il Sovrano dei Saggi Zaohua ululò dalle risate, che risuonarono nello spazio sconfinato: "Non avrei mai pensato che ci sarebbe stato un mostro come te tra la razza degli dei primordiali! Tuttavia... sembra che tu stia contando su qualche supporto esterno per arrivare allo stadio di Vera Divinità. Come può qualcuno come te competere con me? Alla fine diventerai solo cibo per Fame."


Le teste dei draghi rossi fuoriuscirono dal corpo del Sovrano dei Saggi. I tentacoli si agitarono nello spazio e sulla superficie di questi mostri apparì una spessa armatura d'osso.


I draghi composti di carne e sangue erano diventati d'osso.


"Stavolta credi che le tue lame saranno ancora utili?"


Il Sovrano dei Saggi mostrò un sorriso pieno di disprezzo. Ruggendo, i più di cento draghi d'osso iniziarono a precipitarsi verso l'Empireo Primordius.


Fame era troppo grande rispetto all'Empireo. Quei tentacoli d'osso terrificanti potevano trapassare facilmente un pianeta.


<em>Bang!</em>


L'Empireo Primordius si riempì di energia. Si trasformò in un raggio di luce nero che si lanciò verso i draghi. Le sue lame menarono dei fendenti, formando un arco scintillante che si estese per centinaia di migliaia di chilometri!


Il sangue schizzò e l'armatura d'osso dei draghi si spaccò. Ma un momento dopo, due draghi presero il suo posto, ognuno lanciandosi sull'Empireo in un attacco a pinza.


<em>Bang!</em>


Il vuoto si spaccò. L'Empireo Primordius fu scagliato all'indietro come una meteora, scaraventato via per mille chilometri.


Tuttavia il suo corpo era incredibilmente robusto. Anche dopo essere stato colpito, si rialzò all'istante e sfrecciò di nuovo in avanti!


Vedendo questo, gli Empirei dell'antica razza sull'Arca della Speranza sussultarono. Le porte della stanza di controllo principale si erano aperte e un uomo gobbo e impallidito entrò, sostenuto da Lin Ming.


Il viso di questo vecchio era rugoso quanto una noce e i suoi occhi erano incavati. I suoi capelli erano radi e il suo sguardo era appannato. Il suo intero corpo emanava una debole energia della morte.


Era il Sovrano degli Dei, ma al momento il suo fuoco vitale sembrava una candela in una tempesta, sul punto di spegnersi da un momento all'altro.


"Sua maestà!"


"Maestro!"


Diwuhen e i molti praticanti di arti marziali della razza degli dei primordiali rimasero scioccati e si intristirono vedendolo così. Prima, quando avevano visto il demone precipitarsi fuori dalla nave spirituale, si erano già immaginati che fosse stata in qualche modo opera del Sovrano degli Dei. Ma ora sembrava che il vecchio avesse pagato un caro prezzo per farlo. La sua vita stava rapidamente giungendo alla sua fine!


"Non c'è bisogno di spaventarsi, non sono ancora morto..."


Disse con calma il Sovrano degli Dei, come se stesse parlando di una questione semplice e irrilevante. Quando aveva bruciato il decreto divino, aveva preservato una briciola del suo fuoco vitale perché non poteva ancora morire. Doveva ancora guidare le antiche razze nel Regno Divino.


"Onorabile maestro..."


Diwuhen cadde in ginocchio. Aveva la sensazione che qualcuno avesse infilzato il suo cuore con un coltello e lo stesse rigirando nella ferita. Mentre Lin Ming era dietro il Sovrano degli Dei, guardò Diwuhen che stava piangendo e simpatizzò pienamente con il suo dolore. Questo perché capiva come si sentiva.


Odio. Provava odio nei confronti di sé stesso, della sua debolezza.


Un Empireo non poté trattenersi dal chiedere: "Quel demone nero è..."


"Un tempo era un talento impareggiabile della razza umana. Ormai è diventato un abissale. 100.000 anni fa il suo nome era... Empireo Primordius." Disse lentamente il Sovrano degli Dei, la sua voce roca e stanca.


"Empireo Primordius?"


Sentendo questo nome, molti membri delle antiche razze rimasero sbigottiti. Capirono questa parte della storia. L'Empireo Primordius era stato un vero genio, ma purtroppo la storia non gli aveva mai dato il tempo di crescere. Altrimenti forse sarebbe stato il cambiamento necessario a ribaltare le sorti di questa grande calamità. Naturalmente questa era solo una possibilità; il Sovrano dei Saggi Zaohua e Fame erano semplicemente troppo potenti. Anche se l'umanità e la razza degli dei un tempo avessero posseduto una o due Vere Divinità, sarebbe stato comunque impossibile per loro opporsi ai saggi.


"Non possiamo rimanere... Primordius non può competere con il Sovrano dei Saggi Zaohua..."


La voce del vecchio era cupa. Tutti rimasero in silenzio. Sapevano che l'Empireo Primordius si stava sacrificando per guadagnare tempo per loro e non potevano lasciare che morisse invano.


"Aprite la matrice di energia e riversateci tutta la vostra energia. Preparatevi ad avanzare!"


Ordinò il Sovrano degli Dei. Gli Empirei presenti erano solenni. Erano ben consapevoli che perfino con l'aiuto dell'Empireo Primordius sarebbe stato molto difficile rompere questo accerchiamento. Sarebbe stata una dura lotta.


<em>Ca!</em>


Un tentacolo d'osso di drago fu diviso a metà. L'Empireo Primordius era fradicio di sangue, sembrava un demone!


Inghiottiva la carne e beveva il sangue di Fame per ripristinare la sua energia. Ma la sua forza combattiva era troppo bassa in confronto alla forza vitale oceanica di Fame. Il mostro non si era indebolito minimamente.


Come aveva detto il patriarca celestiale, Fame era quasi invincibile!


"Così... non sei un abissale, ti sei appropriato di quel corpo."


Il Sovrano dei Saggi Zaohua sogghignò freddamente. Aveva percepito un'aura diversa da quella di un vero abissale nel mare spirituale di Primordius. Non era un abissale, era un membro di una delle razze più intelligenti.


"Ti sei impossessato del corpo di un abissale, mi ricordi qualcuno... 100.000 anni fa, un umano ha cercato di fare il passo più lungo della gamba e ha tentato di imitare il maestro della Strada Asura per creare il suo Dao Celeste del Samsara. Alla fine, ho sventato i suoi piani e ho preso la sua Perla Primordiale. È caduto nell'Abisso Oscuro, incapace di fuggire. E se ricordo bene, c'era una donna al suo fianco che proveniva dalla razza degli dei primordiali..."


Disse lentamente il Sovrano dei Saggi Zaohua con un sorriso provocatorio. Le sue parole furono come un coltello che infilzò il cuore di Primordius.


Gi occhi rosso sangue dell'Empireo Primordius si riempirono di intento omicida, ma non perse lucidità. Sfrecciò per il campo di battaglia schivando gli attacchi dei draghi d'osso rossi. Si era già accorto che i suoi attacchi non erano sufficienti per minacciare Fame. Così doveva attaccare il nucleo dell'abissale, il Sovrano dei Saggi Zaohua. Tuttavia... anche se l'avesse raggiunto, come avrebbe potuto sconfiggerlo?


"Sei finito!"


Sopra il corpo sanguigno di Fame, il Sovrano dei Saggi Zaohua stese le mani. Tra le sue mani apparì un vortice nero. Una sfera iniziò a manifestarsi lentamente, coperta da antichi motivi e rossa scintillante come se avesse bevuto sangue.


La Perla Primordiale!


Sull'Arca della Speranza, le pupille di Lin Ming si rimpicciolirono. Quella era la Perla Primordiale. In quanto Vera Divinità specializzata nella trasformazione del corpo, se avesse usato quel tesoro la potenza del suo attacco sarebbe stata inimmaginabile!


"Primordius, sta attento!"


Al Sovrano degli Dei si strinse il cuore. Già era difficile affrontare il Sovrano dei Saggi Zaohua e Fame, ma ora c'era anche la Perla Primordiale. L'Empireo Primordius sembrava spacciato!


"Attivate la formazione dell'Arca della Speranza con tutte le vostre forze! Rompiamo l'accerchiamento!"


Ordinò il Sovrano degli Dei. In quel momento, fiamme nere si accesero sul corpo dell'Empireo Primordius. Nei suoi occhi rossi si rifletté la luce della Perla Primordiale.


Dopo 100.000 anni, l'Empireo aveva rivisto lo strumento divino che lo aveva portato ad un livello inimmaginabile, ma che lo aveva anche fatto precipitare. Era pieno di emozioni contrastanti!


"Primordius? Ricordo che ti chiamavi così... 100.000 anni fa ho preso la tua Perla Primordiale. Ora la userò per ucciderti e porre fine a questa storia. Un tempo l'hai usata per assorbire la carne e l'essenza di sangue dei coltivatori, così ora la userò su di te. Immagino che possa essere considerata una retribuzione karmica, vero? Ahahah! Mm... volete scappare? Credete di poter usare dei trucchi con me? Non ne siete degni!"


Il Sovrano dei Saggi Zaohua mostrò un'espressione fredda e letale, intento omicida trapelò dal suo sguardo! Aveva scoperto che l'Arca della Speranza stava attivando l'energia della sua formazione per tentare di fuggire.


In realtà aveva già immaginato che l'obiettivo dell'Empireo Primordius fosse di guadagnare tempo per permettere ai membri delle antiche razze di fuggire.


Come poteva permetterlo? In particolare visto che nell'Arca della Speranza c'era ancora Lin Ming, qualcuno che doveva assolutamente uccidere!


"Che ingenui. Vi ho tenuti d'occhio per tutto questo tempo, come potreste scappare? Rimarrete tutti qui e le antiche razze scompariranno per sempre dalla storia!"


Decine di draghi d'osso si precipitarono in avanti!


Questi mostri ruggirono, i loro corpi assochilometrivano a raggi di luce che superarono decine di migliaia di chilometri, scontrandosi e cercando di afferrare l'Arca della Speranza!


<em>Bang!</em>


La nave spirituale tremò violentemente. Lo scafo era lungo migliaia di chilometri ed era avvolto da decine di draghi d'osso!


E in quel momento, apparì un incantesimo ampio milioni di chilometri che sigillò Fame e l'Arca della Speranza nella stessa area!


Questo incantesimo emanava un'aura maestosa e violenta; era il campo di forza Zaohua. Con il suo campo di energia che bloccava lo spazio circostante e i suoi tentacoli, ora aveva intrappolato l'Arca della Speranza come un insetto in una ragnatela.


Il Sovrano dei Saggi sogghignò spietatamente: "Anche se siete solo formiche, non vi lascerò la minima possibilità di scappare! Farò di tutto per strangolarvi a morte e porre fine a tutto questo!"
                                


                                



