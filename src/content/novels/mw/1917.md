---
title: Capitolo 1917 – Ritorno (A)
pubDate: 2025-12-15T08:37:10.465Z
tags:
    - mw
---


<em>Capitolo regolare,
0 capitoli in coda 0/5,
-Schadenfreude</em>


L'Universo Primordiale era solo uno dei 33 Cieli. Era uno spazio incredibilmente vasto, ma l'Arca della Speranza ci mise solo diversi giorni per raggiungere il confine.


Una volta attraversato il Muro del Sospiro Divino qui, avrebbero trovato uno degli universi dei saggi dall'altra parte.


Al momento le antiche razze stavano facendo una corsa contro il tempo. Anche se il Sovrano dei Saggi Zaohua era riuscito ad individuare la loro posizione, ci sarebbe comunque voluto tempo per trasmettere le informazioni.


Finché fossero riusciti ad arrivare nel Regno Divino prima che gli eserciti nemici li intercettassero, allora avrebbero vinto.


"Avanti!"


Ordinò senza esitare Diwuhen. L'Arca della Speranza accelerò in continuazione, trasformandosi in un raggio di luce divina che attraversava milioni di chilometri all'istante, impattando direttamente contro il Muro del Sospiro Divino.


A causa della grande calamità di 3,6 miliardi di anni fa, il Muro del Sospiro Divino che separava l'Universo Primordiale da quello dei saggi si era indebolito moltissimo, era quasi sul punto di scomparire. Un Empireo di massimo livello avrebbe potuto forarlo senza nessuna difficoltà.


E l'impatto dell'Arca della Speranza era ancora più intenso di un attacco a tutta forza di un Empireo al picco del suo stadio.


<em>Woosh!</em>


L'Arca della Speranza si scontrò con il Muro del Sospiro Divino. Sembrava una freccia che trapassava una tenda elastica. La parete si allungò, formando un enorme cono dall'altra parte.


L'Arca della Speranza rallentò velocemente. Il Muro del Sospiro Divino tremò con violenza e alla fine si squarciò, facendo passare la nave spirituale.


Nel momento in cui entrarono nell'universo dei saggi, i guerrieri delle antiche razze entrarono in piena allerta. Temevano che dietro il Muro del Sospiro Divino li aspettasse una trappola nemica.


In quel momento però c'era solo lo spazio silenzioso. Le stelle brillavano in lontananza e non c'era l'ombra di un saggio.


Era tutto così pacifico al punto da sembrare inquietante.


Diwuhen provò una sensazione di irrequietezza, ma ora non era il momento di esitare. Proclamò ad alta voce: "A tutta velocità in avanti!"


I membri della razza degli dei primordiali al momento erano solo esausti, ma l'Arca della Speranza non rallentò minimamente. Trapassò lo spazio, attivando rapidamente il grande spostamento del vuoto.


L'Arca della Speranza continuò ad attraversare questo universo.


I membri delle antiche razze avevano una lunga storia magnifica e gloriosa. Possedevano una cartina stellare dei 33 Cieli, una grande mappa che descriveva tutti gli universi.


Sapevano dove i 33 Cieli si connettevano gli uni agli altri e le razze principali che dimoravano al loro interno.


Nonostante le informazioni della mappa fossero vaghe, aveva una funzione inestimabile al momento. Poteva mostrare loro che direzione prendere, altrimenti non avrebbero saputo dove trovare il Regno Divino.


To Bagui guardò la cartina stellare e disse: "Siamo nell'universo della Lotta Sacra. È grande il 70% dell'Universo Primordiale e tra i sette Cieli dei saggi, ha un numero relativamente più basso di maestri e le sue risorse sono più carenti. Da ciò che sappiamo, è uno dei Cieli più sicuri e non ci sono Vere Divinità qui. Forse potremo attraversarlo e arrivare al sicuro nel Regno Divino!"


Anche per una Vera Divinità ci sarebbe voluto tempo per viaggiare attraverso un universo. Anche se il Sovrano dei Saggi Zaohua avesse voluto trasmettere notizia del loro arrivo, avrebbero dovuto raggiungerli. La loro fuga non era affatto disperata.


Inoltre, dalle informazioni che avevano ottenuto dalla razza degli dei primordiali, le Vere Divinità dei saggi erano in conflitto l'una con l'altra a causa della spartizione delle risorse nelle Rovine del Regno Primordiale.


Il Sovrano dei Saggi Zaohua era il più forte tra le Vere Divinità. Aveva fondato l'organizzazione più vasta ed era diventato il capo della sua razza, comandando tutti e sette i Cieli. Aveva conquistato quasi l'80% delle risorse dei saggi, incluse le Rovine del Regno Primordiale e la Perla. Alla fine era riuscito anche a domare il corpo di Fame, rendendolo una sua personificazione.


Aveva ottenuto ogni vantaggio.


Naturalmente le altre Vere Divinità erano scontente di questa situazione.


Il Sovrano dei Saggi Zaohua aveva iniziato una grande guerra contro la razza degli dei primordiali per saccheggiare le loro risorse e la maggior parte dei tesori sarebbe andata a lui.


Anche la guerra contro il Regno Divino era dovuta alle ambizioni del Sovrano dei Saggi Zaohua. Le altre Vere Divinità non erano necessariamente disposte a servirlo.


Tra tutte le cattive notizie, questa era la sola parte positiva.


Mentre continuavano a viaggiare, Diwuhen guardò la cartina stellare con la fronte imperlata di sudore.


"Tre altri grandi spostamenti del vuoto e dovremmo arrivare nel Muro del Sospiro Divino accanto al Regno Divino. Lì potremo passare oltre il Muro del Sospiro Divino ed entrare nel Regno Divino!"


Disse Diwuhen. Ma mentre parlava impallidì. L'Arca della Speranza era rallentata all'improvviso come se fosse caduta in una palude!


"Cosa sta succedendo?" Anche To Bagui cambiò espressione. L'Arca della Speranza sembrava essere entrata in un enorme campo di forza. Lo spazio attorno era sigillato!


<em>Bang!</em>


La grande sala in cui era stata la formazione dell'Arca della Speranza tremò come se fosse stata scossa da un terremoto. I praticanti di arti marziali che gestivano la formazione furono sbalzati via dalle loro posizioni.


Tutti furono colti dal panico. Guardarono fuori dagli oblò e videro decine di navi spirituali di fronte a loro. Li stavano già aspettando e avevano attivato le loro formazioni!


L'Arca della Speranza era come un insetto catturato in una ragnatela, incapace di muoversi!


E ci si poteva immaginare quanto fosse potente l'avversario se era riuscito a creare una barriera che poteva intercettarli!


"Navi spirituali di saggi!"


Diwuhen sussultò. I nemici avevano teso loro un agguato!


"Come hanno fatto a reagire così velocemente?!"


Un Empireo della razza delle ossa ruggenti strinse i pugni con un tono pieno di amarezza. Erano già così vicini al Regno Divino! Ancora un po' e sarebbero riusciti a fuggire dal Cielo della Lotta Sacra. Ma ora tutti i loro piani erano stati sventati!


"Sono passati solo diversi giorni da quando siamo scappati. Abbiamo usato solo l'Arca della Speranza per viaggiare; sarebbe impossibile che qualcuno ci abbia raggiunto. E anche se ci avessero individuato, non ci sarebbe dovuto essere qualcuno capace di raggiungerci e che avrebbe avuto abbastanza tempo per creare queste formazioni... saranno state trasferite qui dal Regno Divino..."


Disse all'improvviso Lin Ming dal suo angolo silenzioso. Anche se il suo tono era calmo e composto, non poteva nascondere la sua debolezza. Durante quella battaglia contro il Sovrano dei Saggi Zaohua, Lin Ming aveva consumato troppa energia. Aveva quasi bruciato la sua anima ed era stato costretto ad esaurire la sua forza mentale e spirituale.


"Trasferite dal Regno Divino, uh..."


Mormorò To Bagui. Era la spiegazione più plausibile. Le razze dei saggi controllavano sette Cieli, ma alla fine usavano navi spirituali da Empireo per viaggiare. Avrebbero avuto bisogno di uno o due mesi per attraversare un universo dei 33 Cieli. Voler radunare in pochi giorni così tanti praticanti di arti marziali in quest'area era più facile a dirsi che a farsi, senza contare il fatto che non tutti gli Empirei seguivano gli ordini del Sovrano dei Saggi Zaohua.


Tuttavia sarebbe stato molto più fattibile se i loro soldati fossero stati trasferiti dal Regno Divino e avessero ricevuto ordine di intercettare l'Arca della Speranza.


"Membri delle antiche razze, vi ho aspettato per fin troppo tempo!"


Una forte voce riecheggiò nello spazio. Un uomo di mezz'età vestito di rosso volò lentamente dal centro delle forze nemiche.


Mostrava un lieve sorriso e indossava un'armatura sopra l'abito. Era al picco dello stadio di Empireo.


Il suo sguardo scattò come un fulmine. Scorse con lo sguardo la formazione dell'Arca della Speranza e notò che le sue riserve di energia adesso erano calate fino al 5%!


Anche se era comunque un tesoro al di sopra del livello divino, era impossibile che mostrasse il suo vero potenziale.


"Queste antiche razze sono proprio piene di risorse. E pensare che sono riusciti ad ottenere un tesoro così supremo. Che peccato che tutto questo apparterrà a noi..."


L'uomo con l'armatura sogghignò con fare diabolico. Uccidere i membri delle antiche razze e catturare vivo Lin Ming, sarebbe stato un merito monumentale. La sua fama e il suo prestigio sarebbero arrivati ad un livello sconvolgente e sarebbe riuscito anche ad ottenere una ricca ricompensa dal Sovrano dei Saggi Zaohua.


Lo spazio iniziò a distorcersi dietro l'uomo di mezz'età.


Un Empireo dopo l'altro apparì lentamente mentre attraversavano lo spazio.


Le loro coltivazioni erano sorprendenti e la loro vitalità del sangue era tirannica. La loro presenza sembrava soverchiante come un pianeta. Molti tra di loro emanavano aure profonde come abissi.


Erano anche loro Empirei di massimo livello, non molto inferiori all'uomo di mezz'età.


I guerrieri delle antiche razze nell'Arca della Speranza mostrarono tutti espressioni truci. Una grande crisi si era abbattuta su di loro!


Erano fuggiti dalla tana della tigre solo per entrare in quella del lupo!


E avevano esaurito quasi tutte le loro energie per scappare dall'Universo Primordiale. Inoltre rimanevano solo due Empirei di massimo livello, To Bagui e Diwuhen. Come potevano contendere con gli Empirei saggi di fronte a loro?


"È proprio destino che la mia gente perisca?"


Diwuhen strinse i pugni così tanto che le sue mani tremarono. Il Sovrano degli Dei si era sacrificato e aveva gli affidato il futuro della sua razza. 


Ma alla fine...


"Maledizione!"


Le unghie di Diwuhen scavarono così profondamente nei suoi palmi che le sue mani iniziarono a sanguinare.


Gli Empirei delle antiche razze iniziarono ad avanzare e si misero dietro Diwuhen.


Erano affacciati agli oblò e avevano visto questo esercito dieci volte più forte di loro. Per un po' iniziarono a disperarsi.


Erano ben consapevoli che presto sarebbero stati annientati!
                                


                                



