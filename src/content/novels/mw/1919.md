---
title: Capitolo 1919 – Ritrovarsi
pubDate: 2025-12-15T08:37:10.465Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (Matteo) 0/5,
-Schadenfreude</em>


<em>Bang!</em>


L'Arca della Speranza era stata scaraventata via a causa dell'attacco congiunto degli Empirei. Gli scudi protettivi si erano riempiti di crepe come gusci d'uovo, c'erano delle fenditure allarmanti tra le rune.


Un po' dell'energia degli Empirei era già penetrata attraverso le barriere ed era impattata sulla nave spirituale.


"Chi sta arrivando?"


Diwuhen afferrò Lin Ming per le spalle. Durante un momento così critico non sapeva se le persone di cui stesse parlando Lin Ming fossero amici o nemici.


"Il Regno Divino... i praticanti di arti marziali umani!"


Disse Lin Ming. Nella sua mente stava risuonando ancora la voce preoccupata di Xiao Moxian.


"Regno Divino! Umani!"


I guerrieri delle antiche razze rimasero sbalorditi. Il Regno Divino era separato dall'Universo Primordiale da un altro Cielo. Anche se la grande calamità si era abbattuta su di loro e il Muro del Sospiro Divino si era indebolito molto, sarebbe stato difficile che le loro razze si incontrassero. Anche così, c'era una piccola connessione tra di loro.


L'Empireo Primordius era un umano e l'Imperatrice Celestiale Xuanqing era morta nel Regno Divino.


L'umanità un tempo era una delle più grandi razze nei 33 Cieli, ma dopo la grande calamità di 3,6 miliardi di anni fa le sue eredità erano state distrutte e le loro Vere Divinità erano morte. Perfino la maggior parte degli Empirei era perita durante il conflitto ed erano sempre meno.


Come sarebbe stata l'umanità di quest'era?


Mentre i membri delle antiche razze rimanevano sbalorditi, ci fu una forte esplosione e lo scudo protettivo alla fine si frantumò!


"Finalmente si è rotto, eheh!"


L'Empireo con la corona dorata e il Generale dei Saggi ridacchiarono. Avevano usato le loro tecniche e stavano per lanciare un attacco letale contro i guerrieri nell'Arca della Speranza. In quel momento però Diwuhen lanciò due decreti divini senza la minima esitazione!


<em>Woosh!</em>


I decreti divini sfrecciarono nel vuoto ed esplosero. Formarono una terrificante onda d'urto che si estese per un milione di chilometri.


L'Empireo con la corona dorata sogghignò selvaggiamente.


"Usate lo stesso vecchio trucco per temporeggiare, ma non riuscirete a sfuggire al vostro destino!"


L'Empireo con la corona dorata evitò la tempesta di energia dei decreti divini e fu sul punto di attaccare di nuovo. In quel momento però cambiò espressione. Si girò e vide che, ad appena 10.000 chilometri di distanza, iniziavano ad apparire delle distorsioni nello spazio nero come la pece...


Tra queste increspature affiorò lentamente un raffinato edificio bianco. Era un palazzo!


Questo palazzo di giada bianca sembrava insignificante in confronto alle enormi increspature spaziali attorno, come una foglia di giada che fluttuava nell'acqua.


All'Empireo con la corona dorata sembrava strano, aveva la sensazione che ogni forma di vita fosse irreale e che questo palazzo provenisse da qualche sogno distante.


Subito dietro questo palazzo, delle navi spirituali iniziarono ad avanzare in massa. Queste imbarcazioni erano tutte enormi, ognuna emanava un'aura vasta e solenne!


E in mezzo a queste navi spirituali c'era un grande budda dorato!


Questo grande budda dorato sedeva su un trono di loti, il suo corpo era lungo mille chilometri ed emanava dei raggi lucenti, dandogli un'atmosfera solenne e sacra. Cantilene buddiste ronzavano nell'aria, ignorando ogni distanza per risuonare nelle orecchie di tutti come una grande campana, così fragorose che perfino i sordi avrebbero potuto sentirle!


Così il grande budda volava in avanti come un enorme sole, abbagliante.


"L'umanità?!"


L'alto comandante degli eserciti di invasori del Regno Divino, il Generale dei Saggi vestito di rosso, strinse gli occhi. Dopo essersi preparato ad entrare in guerra con il Regno Divino per così tanti anni, certamente avrebbe riconosciuto i Sect dell'umanità.


L'edificio di giada bianca proveniva dal palazzo di Sogno Divino. Il grande budda dorato derivava dalla Terra Sacra umana più gloriosa e antica, il monte Potala. Era il supremo tesoro che usavano per attraversare lo spazio!


"L'umanità... questi sono i praticanti di arti marziali umani?"


Diwuhen, To Bagui e molti altri Empirei delle antiche razze mostrarono sguardi sorpresi e increduli quando videro arrivare gli eserciti umani.


Avevano sentito che l'umanità era entrata da tempo in declino. Dal loro punto di vista, l'intero Regno Divino poteva essere molto più popoloso dell'Universo Primordiale, ma probabilmente non avevano molti maestri. Così erano rimasti sorpresi da questo schieramento.


Sia il palazzo di giada bianco che il grande budda dorato sembravano formidabili.


Una donna vestita di bianco emerse dal mare nebbioso di luce bianca attorno al palazzo. Milioni di fiocchi di seta bianchi pendevano dal suo corpo, avvolgendola con una debole nebbia. Era un genio dal talento e dalla grazia impareggiabili.


Sembrava una dea da sogno. Anche se era difficile vedere che aspetto aveva, dava una sensazione inspiegabile che suggeriva quanto fosse splendida.


La sua andatura era calma e misurata. Teneva un fiocco nella mano, come se non fosse qui per massacrare i suoi nemici, ma che stesse facendo una passeggiata tranquilla per un parco, a godersi il paesaggio.


Nel frattempo, nei due occhi del grande budda, c'erano due uomini che indossavano kasaya.


Nell'occhio destro c'era un vecchio monaco saggio. Teneva un bastone, un khakkhara, in mano in posizione orizzontale. Aveva gli occhi chiusi e recitava dei sutra.


Nell'occhio sinistro c'era un giovane dai lineamenti taglienti e raffinati. Era molto bello e indossava una corona. Il suo sguardo brillava come una luna e le sue labbra erano color vermiglio.


Questo giovane era l'Empireo più talentuoso dell'umanità, l'Imperatore Shakya!


E dietro il grande budda dorato c'era una magnifica nave spirituale rossa. A bordo sulla prua c'era un vecchio alto che brandiva una grande spada e aveva un portamento arrogante. Indossava un abito rosso e la sua aura era aggressiva e incredibilmente profonda.


Durante le trattative tra i saggi e l'umanità, Lin Ming un tempo aveva conosciuto questo vecchio vestito di rosso. Era un Empireo umano di massimo livello: il Lord della Distruzione Celeste!


I quattro Empirei umani erano in formazione, creavano un muro di energia dalla pressione terrificante!


Anche se entrambe le parti avevano Empirei di massimo livello, i saggi erano più in svantaggio.


In particolare Sogno Divino e l'Imperatore Shakya, una yin, uno yang, erano quasi arrivati allo stadio di Vera Divinità!


"L'Empirea Sogno Divino, Senior Imperatore Shakya, il Budda Senza Limiti, il Lord della Distruzione Celeste!"


Lin Ming divenne estatico quando vide queste quattro persone!


Aveva lasciato il Regno Divino per decine di anni e aveva sperimentato innumerevoli pericoli, rischiando la vita e incontrando innumerevoli difficoltà. Si era sentito alle strette da così tanto tempo.


Ora, quando era solo e impotente, vide gli Empirei dell'umanità arrivare appena in tempo!


"Sono... gli Empirei dell'umanità?"


Diwuhen rimase scioccato vedendo queste persone, specialmente mentre osservava Sogno Divino e l'Imperatore Shakya! L'impeto dei saggi era stato soverchiante e inarrestabile, costringendo le altre razze a ritirarsi più e più volte.


Alcuni erano convinti che le antiche razze fossero entrate in declino e che presto sarebbero perite, e che il destino dell'umanità si fosse esaurito. Anche se Diwuhen e To Bagui non volevano ammetterlo, la pensavano così anche loro. Ma quando videro lo spettacolo di fronte a loro, scoprirono che l'umanità possedeva dei geni impareggiabili.


In confronto, anche se il loro genio numero uno, Wuyan, fosse cresciuta, non sarebbe potuta rivaleggiare con Sogno Divino e l'Imperatore Shakya.


"Fratellone Lin!"


Lin Ming si sentì mancare il fiato quando sentì questa voce familiare. La seguì per vedere che non troppo lontano dietro l'Empirea Sogno Divino c'era una giovane vestita di nero. Era snella ed elegante, la sua pelle brillava come porcellana. Il suo corpo era coperto da una lieve foschia nera e nello spazio attorno a lei si era radunata energia primaria.


La pancia della donna vestita di nero era lievemente sporgente. Emanava una potente, ma piccola forza vitale. Anche da lontano, Lin Ming poteva sentire che questa forza vitale condivideva le sue stesse radici.


Era Xiao Moxian! Al momento stava guardando l'Arca della Speranza con un'espressione preoccupata.


Il bambino stava crescendo nella sua pancia da molto tempo, i membri della stirpe delle Bestie Divine avrebbero richiesto moltissimo tempo per nascere, ma una volta che fosse nato, avrebbe avuto una saggezza spirituale naturale.


Lo sguardo di Lin Ming puntò dritto verso Xiao Moxian attraverso l'oblò.


La donna non poteva vederlo, ma era in grado di percepire la sua esistenza.


Lin Ming per un po' si riempì di emozione. Si sentì fin troppo in debito con Xiao Moxian...


Al momento non poteva mostrarsi visto che erano circondati dai saggi.


"Xian'er, come sapevi che eravamo in crisi?"


Lin Ming usò il Collegamento Spirituale delle Mille chilometri per parlare con Xiao Moxian.


"Ce lo ha detto una donna misteriosa. Indossava un abito nero e avvolta da una foschia. Ci ha mostrato immagini di come lottavi nell'Universo Primordiale. Anche se l'Empirea Sogno Divino era sospettosa, ha comunque radunato velocemente i membri d'élite umani. Fortunatamente siamo riusciti a raggiungerti in tempo..."


DIsse contenta Xiao Moxian. Lin Ming era sbalordito. Una donna misteriosa avvolta da una foschia... che fosse l'Imperatrice Spirituale Sheng Mei?


Solo lei sapeva che stava lottando disperatamente contro i saggi.


"Sheng Mei... ci ha salvato?"


Lin Ming non sapeva cosa provare. Sheng Mei era una figura fin troppo enigmatica.


Lin Ming osservò di nuovo l'Empirea Sogno Divino. Spaeva che era stato un enorme rischio per lei basarsi su notizie così incerte e radunare i talenti dell'umanità per precipitarsi qui!


Se fosse stata una trappola, avrebbero rischiato di finire tutti annientati...


Anche così, l'Empirea Sogno Divino aveva contato sul suo istinto e le sue capacità di giudizio per fare una decisione così risoluta. E il motivo per cui aveva corso un rischio del genere era sopratutto per salvare Lin Ming!


Pensando a questo, il giovane si commosse. L'Empireo Primordius, l'Imperatrice Spirituale Xuanqing, il Sovrano dei Saggi, Sogno Divino, perfino l'Empireo Sigillo Divino di 3,6 miliardi di anni fa, insieme ai guerrieri dell'umanità e delle antiche razze, c'erano tutte queste persone a combattere accanto a lui. Non era da solo...


.....


Il Generale dei Saggi si fece avanti. Guardò l'Empirea Sogno Divino e sogghignò: "Sogno Divino... Eheh! E pensare che avresti attraversato il Muro del Sospiro Divino per sfidarci. Avete intenzione di dichiarare guerra alla mia razza?"


Anche se era il supremo comandante dell'esercito invasore, in realtà non aveva mai attaccato il Regno Divino.


Quasi cento anni fa, i saggi avevano mandato il Sacro Figlio di Zaohua nel Monte Potala. Lì, i molti Empirei avevano stabilito un contratto che stabiliva come campo di battaglia solo il mondo della Lucentezza e che gli Empirei non avrebbero partecipato direttamente agli scontri.


Le relazioni tra l'umanità e i saggi erano già precarie.


Ma oggi questa falsa pace temporanea sarebbe stata infranta!


Questa battaglia avrebbe dato inizio alla guerra!
                                


                                



