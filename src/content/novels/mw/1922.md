---
title: Capitolo 1922 – Vittoria Assoluta
pubDate: 2025-12-15T08:37:10.465Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (Matteo) 0/5,
-Schadenfreude</em>


"Bene! Ben fatto! L'umiliazione di oggi sarà vendicata in futuro! Aspettate che il Sovrano dei Saggi Zaohua si faccia strada nel Regno Divino e annienti la vostra intera razza!"


Alcuni Empirei saggi fecero gli spacconi. Che importava se i guerrieri umani erano più potenti di loro? Non importava quanto fosse feroce l'Imperatore Shakya, era solo un 10-20% più forte di un normale Empireo al picco del suo stadio e non importava quanto fosse sconvolgente Sogno Divino, non sarebbe riuscita a competere con il Sovrano Zaohua.


"Eheh! Volete scappare? Scordatevelo!"


Il Lord della Distruzione Celeste capì subito i loro piani. Ruggì e mosse le braccia. Un'energia limpida e sacra sfrecciò in avanti, sembrava che contenesse un grande universo. Un'onda di potere divorante piombò sul gruppo di nemici.


"Un mondo che danza nel mio palmo."


Il Grande Budda Senza Limiti stese le mani, mostrando delle reliquie brillanti, il loro bagliore si diffuse nel cosmo.


Ovunque questa luce andasse, risuonavano cantilene, gli otto guardiani del buddismo, i deva e gli yaksha, un trilione di arhat... apparirono tutti insieme.


Per un po' lo spazio nel raggio di un milione di chilometri fu coperto da questo bagliore spirituale.


Da questa parte del campo di battaglia, brillava una luce rosso sangue e l'odore della morte aleggiava nell'aria. Saette di fulmini rossi e simboli buddisti si intrecciarono, scontrandosi e facendo collassare enormi tratti di spazio, crepitanti a causa dell'impatto dell'energia.


Le leggi del Dao Celeste si distorsero, annebbiando lo spazio.


Una forza formidabile e distruttiva.


Tuttavia gli Empirei saggi non sarebbero rimasti fermi ad aspettare la morte. Contrattaccarono e resistettero insieme. Molti di loro tirarono fuori dei tesori. Luci divine brillarono ed essenza astrale scorreva con fare turbolento.


I loro pugni assochilometrivano a meteore.


Erano in vantaggio in termini di quantità. Coalizzandosi potevano rivaleggiare con gli Empirei umani!


Ma i molti Re del Mondo e Sacri Lord non furono fortunati come loro.


Le navi spirituali dei saggi furono travolte dalle tempeste di energia e scoppiarono all'istante. I praticanti di arti marziali a bordo furono scaraventati nel vuoto dello spazio, metà di loro morì immediatamente!


"Attivate le formazioni!"


Gridò un Empireo. In una battaglia tra Empirei, la forza dei Re del Mondo e dei Sacri Lord era quasi trascurabile. Ma la loro forza combinata tramite la formazione di una nave spirituale non sarebbe stata da sottovalutare.


Se non altro scappare non sarebbe stato un problema.


Gli Empirei della razza dei saggi si stavano già ritirando! E una volta che fossero fuggiti, sarebbe stato difficile per l'umanità raggiungerli.


"Concentrate i vostri sforzi e uccidete i loro membri d'élite!"


Disse l'Empirea Sogno Divino. Il suo spazio copriva i due capi nemici: il Generale dei Saggi e l'Empireo con la corona dorata!


Erano i più forti.


Le intenzioni di Sogno Divino erano chiare, voleva ucciderli!


L'Imperatore Shakya si unì alla mischia. Smise di assalire gli altri e si concentrò su questi due Empirei di massimo livello!


Nei sette universi della razza dei saggi c'erano molti Empirei, ma quelli al picco del loro stadio erano comunque estremamente rari e la morte di ognuno di loro sarebbe stata un'enorme perdita per i nemici.


Inoltre questi due erano i comandanti principali dell'invasione!


"Maledizione!"


L'Empireo con la corona dorata si infuriò quando scoprì che Sogno Divino si stava concentrando su di lui!


Ululò. La sua pelle e la sua carne si lacerarono, rivelando tendini bianchi.


Questi muscoli erano estremamente tenaci; facevano parte del potere sovrannaturale del suo sangue. La lancia di sangue attaccata ai tendini ronzò e tremò, facendo vibrare lo spazio attorno e facendo girare in cerchio mistiche rune.


La luce si radunò, formando un bagliore nero divino.


La lancia avanzò. Lo spazio attorno spaccò pianeti, trapassò il vuoto e deformò le leggi dell'universo.


<em>Woosh!</em>


L'empireo della razza dei saggi tremò. Chiaramente aveva consumato una grande quantità di energia.


La lancia di sangue era come un buco nero, divorava la luce e l'energia ovunque passasse, espandendosi costantemente mentre avanzava con uno slancio soverchiante.


Quasi bucò lo spazio di Sogno Divino!


Allo stesso tempo però lo sguardo dell'Imperatore Shakya brillò con luce fredda. Il suo corpo principale e le sue personificazioni fatte da intenti marziali si precipitarono nel diagramma buddista dorato.


Fluttuavano come stelle nel diagramma. Emanavano una sconfinata luce dorata che entrava in risonanza con il digramma ed evolveva in sei fenomeni.


Mari di sangue ribollivano nell'inferno. Montagne di ossa che svettavano nel cielo mentre fantasmi affamati le rovistavano alla ricerca di cibo, ululando. Nel cielo fluttuavano delle dee, suoni di draghi celesti arrivavano all'orizzonte.


Sopra queste sei immagini si ergeva un maestoso tempio dorato.


Innumerevoli antichi budda sedevano su una montagna di troni di loto, i loro antichi mudra inondavano questo mondo.


Le sei vie del Samsara dell'Imperatore Shakya avevano formato un mondo!


L'attacco dell'Empireo conteneva il vero significato delle sei vie del Samsara, dei sette intenti marziali e del supremo tesoro del Buddismo, la Ruota del Samsara. Insieme creavano una strana e singolare armonia.


Questa era una delle manifestazioni che poteva usare dopo aver compreso al massimo il vero significato degli intenti marziali buddisti.


La tecnica era come una macina del Grande Dao che schiacciò spietatamente la lancia di sangue del buco nero.


I budda arrivarono dal loro obiettivo, la loro luce assochilometriva ad una marea e tuonavano come fulmini.


I raggi di luce erano accecanti. Squarciavano il vuoto al loro passaggio e facevano esplodere perfino dei pianeti.


Questo bagliore buddista alla fine cadde sull'Empireo con la corona.


<em>Bang!</em>


Il saggio tremò violentemente. Qualunque parte del corpo fosse stata inondata di luce sarebbe esplosa, facendolo vomitare boccate di sangue.


E in quel momento anche Sogno Divino attaccò!


Nel suo spazio apparirono innumerevoli alberi torreggianti che bloccarono il vuoto in un raggio di 10.000 chilometri, portando morte certa.


L'Empireo con la corona dorato fu trafitto al petto da uno di questi antichi alberi, facendogli sputare ancora più sangue.


"Ahhh!"


Il saggio con la corona gridò, la sua espressione era sofferente e feroce.


"Arco di Luce!"


Quando il Generale dei Saggi vestito di rosso vide che il suo compagno non sarebbe riuscito a scappare, ululò con rabbia e indignazione, bruciando selvaggiamente il sangue della sua stirpe speciale!


Non badò più alle conseguenze. In quanto Empireo della razza dei saggi, il suo sangue era il suo fondamenta. Bruciandolo in questo modo forse la sua coltivazione sarebbe calata!


Al tempo stesso però la forza che avrebbe ottenuto sarebbe stata incredibilmente terrificante; sarebbe stata simile alla metà della forza di un'ordinaria Vera Divinità.


Il suo corpo si trasformò in un raggio di luce che squarciò direttamente lo spazio di Sogno Divino e che si addentrò nel cosmo!


Ma dietro di lui...


Con un forte crepitio, le onde soniche causate dall'Imperatore SHakya si materializzarono.


L'Empireo con la corona dorata trafitto dall'albero torreggiante iniziò a crollare.


Ululò di dolore, il suo corpo era fradicio di sangue. Ogni goccia di sangue era incredibilmente brillante e conteneva un potere incredibile mentre schizzava nello spazio.


Il suo corpo fu colpito da un rimbombo tonante. Sempre più alberi trafissero il suo corpo. Alla fine esplose, trasformandosi in una foschia di sangue!


L'Empireo con la corona dorata era uno dei comandanti dell'esercito dei saggi, ma oggi era perito qui!


L'altro, il Generale dei Saggi non esitò a fare un grande sacrificio, rischiando perfino che la sua coltivazione calasse, per fuggire dal campo di battaglia.


Uno dei comandanti dell'esercito dei saggi era morto e l'altro era stato gravemente ferito. Questa poteva essere considerata una vittoria totale per l'umanità!


Lo spazio di Sogno Divino scomparì gradualmente. La figura dell'Empirea riapparì lentamente. Il suo corpo era avvolto da una foschia spirituale, sembrava una creatura celeste.


"Andiamocene!"


L'Empirea diede un ordine deciso. Non era saggio inseguire un nemico disperato. Inoltre questo era il dominio dei saggi e l'esercito umano non si sarebbe dovuto addentrare troppo nel suo territorio, altrimenti forse sarebbe stato annientato.


L'Arca della Speranza volò velocemente in avanti. Lin Ming uscì dall'Arca della Speranza. Dietro di lui, lo seguivano Diwuhen, To Bagui e gli altri Empirei delle antiche razze.


Gli Empirei delle antiche razze si riempirono di gioia. Avevano ritrovato la speranza e avevano visto quanto era potente l'umanità. Era valsa la pena dirigersi verso il Regno Divino!


"Junior Lin Ming porge i suoi rispetti a Senior Sogno Divino!"


Lin Ming si inchinò nel vuoto. In quel momento provava una profonda gratitudine. Sogno Divino aveva corso il rischio di un annientamento totale per salvarlo.


Si sarebbe ricordato bene di questa gentilezza.


"È un bene che tu sia salvo..."


Disse con un lungo sospiro l'Empirea Sogno Divino. Fu solo allora che Lin Ming si rese conto che, anche se l'Empirea era sembrata indifferente per tutto questo tempo, in realtà era lievemente pallida.


"Senior Sogno Divino?"


Chiese preoccupato Lin Ming. Ma la donna si limitò a fare un cenno della mano per indicare che stava bene. In quel momento Xiao Moxian si lanciò tra le braccia di Lin Ming come un lampo.


"Fratellone Lin!"


Erano passati oltre 20 anni dalla grande battaglia di Lin Ming contro il Sacro Figlio di Zaohua. Xiao Moxian era stata incinta per tutto questo tempo e aveva aspettato il suo ritorno, ma durante questo periodo non aveva più sentito notizie di lui. Ci si poteva immaginare quanta angoscia avesse provato nel frattempo.


Lin Ming la abbracciò, accarezzando con gentilezza i suoi splendidi capelli neri. Le disse piano nell'orecchio: "Sto bene..."


I due si sostenevano a vicenda. In quel momento però l'Empirea Sogno Divino fece un cenno e l'ambiente circostante cambiò in un istante. Lin Ming, Xiao Moxian e Sogno Divino si ritrovarono nel palazzo di giada bianca.


"Mm?"


Lin Ming sussultò. Pensava che Sogno Divino prima avrebbe incontrato Diwuhen, To Bagui e gli altri, invece aveva scelto di tornare direttamente nel palazzo.


Subito dopo la donna tremò e una luce iniziò ad illuminarla, spostandosi fino a separarsi dal corpo di Sogno Divino.


Lentamente il bagliore si condensò nell'immagine di una giovane...


Era raggomitolata a mezz'aria. Era nuda, ma una cascata di capelli blu copriva le sue curve. Solo il suo splendido viso, le sue braccia e le sue gambe perfette erano rivelate all'esterno. Non c'era il minimo difetto nella sua pelle simile alla giada e nei suoi muscoli tonici.


In quel momento era accigliata, come se provasse dolore. Questa scena avrebbe destato la compassione di chiunque.


Questa giovane era Bing Meng, la persona che Lin Ming aveva combattuto durante l'Incontro di Arti Marziali Assoluto durante la finale!


"Cosa..."


Lin Ming ne fu scioccato. Aveva già sentito che Bing Meng era il piano di Sogno Divino per avanzare allo stadio di Vera Divinità. La donna aveva diviso a metà il suo spirito primordiale, reincarnando una porzione della sua anima per creare una personificazione.


Si diceva che, una volta che Bing Meng fosse arrivata al picco dello stadio di Empireo, Sogno Divino si sarebbe fusa di nuovo con lei, e insieme sarebbero riuscite a diventare una Vera Divinità formidabile.


Ma ora c'era ancora un enorme divario tra Bing Meng e Sogno Divino, eppure si erano fuse?


L'aveva fatto per la battaglia di prima?


Lin Ming ripensò allo scontro. Anche se l'Empirea Sogno Divino pareva essere rimasta imperturbata per tutto il tempo e la sua andatura fosse calma, in realtà aveva consumato una considerevole quantità di energie per assicurarsi una vittoria totale. Aveva scelto di fondersi temporaneamente con Bing Meng per raggiungere il suo migliore stato possibile per un breve periodo di tempo!


Questa condizione era stata estremamente stancante per lei. Così il suo viso era impallidito e si era separata all'istante da Bing Meng non appena era finita la battaglia.


Ovviamente gli estranei non avrebbero potuto vedere una scena del genere. Così l'Empirea Sogno Divino non aveva incontrato subito i guerrieri delle antiche razze, invece aveva portato subito Lin Ming e Xiao Moxian nel suo palazzo.
                                


                                



