---
title: Capitolo 1923 – Evacuare
pubDate: 2025-12-15T08:37:10.466Z
tags:
    - mw
---


<em>Nel caso non l'aveste notata vi propongo un'altra delle serie di cui mi occupo, nell'attesa del capitolo regolare o sponsorizzato di turno: 
<a href="https://www.novelleleggere.com/2020/06/10/capitolo-1-sono-il-re/" rel="noopener" target="_blank">https://www.novelleleggere.com/2020/06/10/capitolo-1-sono-il-re/</a>
L'originale è stato tradotto tutto e a meno che non mi venga un colpo e rimanga stecchita, ovviamente ho intenzione di portarla a termine, come ho fatto con Coiling Dragon e come farò con le mie altre serie.</em>


<em>Capitolo sponsorizzato, ringraziamo Matteo!
5 capitoli in coda (Matteo) 0/5,
-Schadenfreude</em>


"Senior Sogno Divino, sta bene?"


Lin Ming era molto preoccupato. In realtà aveva intuito che Sogno Divino doveva ancora diventare una Vera Divinità; le mancava poco.


Se Sogno Divino non si fosse fusa temporaneamente con Bing Meng e avesse combattuto da sola, anche se avrebbe potuto battere un Empireo di massimo livello, sarebbe stato estremamente difficile impedire loro di scappare per poi ucciderli. Inoltre l'Empireo con la corona dorata e il Generale dei Saggi erano entrambi davvero formidabili.


Una luce blu nebbiosa iniziò ad avvolgere Bing Meng. Questo bagliore si radunò sulla sua figura snella, trasformandosi in un vestito blu.


Bing Meng si stiracchiò. Fluttuando nell'aria, buttò i capelli all'indietro, sollevando un vento fragrante e incantevole.


"Signorina Bing Meng."


Salutò Lin Ming.


Bing Meng annuì in risposta, dicendo "Signor Lin", per poi ricomporsi e rimanere in silenzio.


Lin Ming poi scoprì che la coltivazione di Bing Meng aveva raggiunto lo stadio di Re del Mondo. Era ancora più rapida di lui.


Tuttavia era normale. Bing Meng era la personificazione di Sogno Divino e aveva la sua anima come fondamento. Naturalmente la coltivazione di Bing Meng sarebbe stata incredibilmente veloce e, con l'invasione dei saggi, Sogno Divino doveva aver deciso di accelerare il ritmo per diventare velocemente una Vera Divinità.


"Hai sentito che è stata una donna vestita di nero a dirmi che eri nell'Universo Primordiale tramite una trasmissione del suono? Sai chi è quella donna?"


Chiese Sogno Divino. Chiaramente aveva qualche informazione riguardo l'Universo Primordiale.


"Credo che probabilmente sia l'Imperatrice Spirituale Sheng Mei."


Disse Lin Ming, gettando un'occhiata verso Xiao Moxian. Xiao Moxian si sbalordì ma, pensandoci, poteva essere solo lei. Quella donna avvolto da una nebbia nera era incredibilmente misteriosa. Anche così, Xiao Moxian era riuscita a percepire una forza terrificante nascosta sotto la superficie.


Tra tutte le donne che conosceva Lin Ming, solo Sheng Mei poteva sapere così tanto e avere abilità del genere.


"Torniamo indietro prima. Non è il momento di rimanere qui. È l'universo dei saggi; è troppo pericoloso."


Mentre Sogno Divino parlava, la flotta si girò e volò verso il Regno Divino.


Dopo diversi grandi spostamenti del vuoto, tornarono nel Muro del Sospiro Divino. A causa della grande calamità, questa parete era estremamente facile. Il Lord della Distruzione Celeste riuscì a formare una connessione.


La flotta era tornata con gloria.


Guardando i cieli e l'energia primaria familiare, Lin Ming si godette l'atmosfera.


Il Regno Divino, finalmente era tornato!


Durante questo viaggio, era rimasto via per oltre 20 anni. Era stato nel Mondo dell'Anima e nell'Universo Primordiale, rischiando la vita diverse volte, e ora stava tornando sano e salvo.


Palazzo Celeste di Sogno Divino, in una grande sala di giada bianca.


Gli Empirei umani e quelli delle antiche razze erano radunati insieme. C'erano anche Lin Ming e Xiao Moxian.


"Siete discendenti delle antiche razze di 10 miliardi di anni fa?"


Per molti degli Empirei umani questa era la prima volta che avevano saputo delle origini delle razze che avevano salvato. La fama e lo splendore delle antiche razze di 10 miliardi di anni fa erano troppo sconvolgenti. Era solo in quest'era che erano entrate in declino.


"Sì... abbiamo lottato con i saggi per molti anni. È stato il fratello Lin a suggerire di fuggire, Misteriosa Tecnica Proibita durante il processo abbiamo incontrato il Sovrano dei Saggi Zaohua e siamo stati quasi annientati..."


Un tempo essere un membro delle antiche razze era motivo d'orgoglio per Diwuhen, ma ora pensava di non avere nessuna ragione per cui esserlo.


"Cosa?! Avete incontrato il Sovrano dei Saggi Zaohua? Allora voi...!"


Gli Empirei umani furono colti dal panico sentendo le sue parole. Avevano incontrato il Sovrano dei Saggi Zaohua ed erano riusciti a sopravvivere?


Sogno Divino disse lentamente: "Calmatevi. Il Sovrano dei Saggi Zaohua è stato gravemente ferito dagli attacchi congiunti dei praticanti di arti marziali delle antiche razze, di Lin Ming e dell'Empireo Primordius. Al momento sta guarendo e... le antiche razze e Lin Ming hanno portato qualcosa che potrebbe salvarci. Forse... finalmente la situazione potrà prendere una svolta favorevole..."


Tutti gli Empirei umani presenti rimasero sbigottiti.


Le sue parole erano troppo piene di informazioni.


Ferire gravemente il Sovrano dei Saggi Zaohua? Come ci erano riusciti? Inoltre... che rapporto aveva con l'Empireo Primordius che era perito 100.000 anni fa?


Un modo per salvarci? Qual era?


Mentre gli Empirei umani erano perplessi, Sogno Divino guardò Lin Ming e disse: "Perché non vieni qui e non lo spieghi tu stesso?"


Lin Ming era la persona che aveva contribuito di più per ottenere questa svolta, sia per le antiche razze che per gli umani!


Aveva riportato una speranza di salvezza dalla Terra Proibita Asura, aveva rinnovato i decreti divini e conteso con il Sovrano dei Saggi Zaohua, i suoi contributi erano stati insostituibili.


Lin Ming annuì. Velocemente, senza mostrare arroganza, né servilità, spiegò tutto ciò che era accaduto durante la sua avventura per il Mondo dell'Anima e l'Universo Primordiale. Omesse solo le strane parole che gli aveva detto Sheng Mei.


Gli Empirei umani rimasero sbigottiti sentendolo.


Sapevano che Lin Ming era partito da solo, diretto verso il mondo degli spirita per cercare una via per la salvezza, ma quasi nessuno di loro pensava che avrebbe avuto successo.


Agli occhi di queste persone un'idea del genere era solo folle!


Che coltivazione aveva Lin Ming? Prima di partire, avrebbe potuto sconfiggere solo un Grande Re del Mondo.


E ciò che l'umanità stava affrontando era una razza enorme e terrificante che aveva diverse Vere Divinità e più di mille Empirei!


L'influenza nella calamità incombente era praticamente nulla. Perfino gli Empirei umani si erano disperati e si erano quasi rassegnati alla morte.


Con un'atmosfera del genere, Lin Ming aveva cercato una strada per la sopravvivenza. Era davvero possibile?


Ma i suoi risultati li avevano tutti sbalorditi.


Lin Ming aveva trovato davvero una via per la salvezza. Non era un modo per affrontare direttamente i saggi, ma una via di fuga per l'umanità!


Una via di fuga non era sufficiente. Tra i 3000 grandi mondi del Regno Divino c'erano innumerevoli Sect. Sarebbe stata una missione di proporzioni monumentali notificare ed evacuare tutti. Se la razza dei saggi avesse deciso di invadere ora il Regno Divino, allora l'umanità non avrebbe avuto tempo di fuggire.


Ma... Lin Ming si era coalizzato con le antiche razze ed era riuscito a ferire il Sovrano dei Saggi Zaohua, guadagnando tempo per l'umanità. Era incredibile!


Molti Empirei umani guardarono Lin Ming con stupore. Si poteva dire che questo giovane avesse creato un miracolo.


Aveva reso un grande servizio per l'umanità e poteva essere quasi paragonato all'Empireo Sigillo Divino di 3,6 miliardi di anni fa.


"Dovreste sapere bene cosa fare... prima che l'invasione totale dei saggi inizi, dovremmo evacuare in uno degli universi selvaggi nei 33 Cieli... il Regno Divino ha più di un trilione di biliardi di persone e ce ne sono ancora di più nei regni inferiori. Evacuarli tutti sarebbe impossibile, ma possiamo evacuare i nostri membri d'élite e preservare la nostra civilizzazione delle arti marziali ed eredità."


"In altre parole, per almeno i prossimi 100.000 anni, la popolazione umana dovrà vivere sotto l'oppressione dei saggi. I membri d'élite dell'umanità invece dovranno affrontare le lande selvagge dei 33 Cieli, superando difficoltà per sopravvivere e crescere lì! Tutto dipenderà dai prossimi 100.000 anni. Vedremo se potremo sviluppare grandi talenti che potranno resistere ai saggi."


"Se ci riusciremo, allora potremo tornare nel Regno Divino e distruggere i saggi. Sennò potremo solo aspettare di perire. Dopotutto il Muro del Sospiro Divino non è una protezione assoluta."


Le parole di Sogno Divino ammutolirono gli Empirei umani.


Tra i 33 Cieli, sette appartenevano agli spirita, sette ai saggi, uno era l'Universo Primordiale e un altro era il Regno Divino.


A parte questi 16 Cieli, ce n'erano altri 17, terre piene di morte o lande selvagge. A causa della grande guerra di 10 miliardi di anni fa, questi universi erano entrati lentamente in declino. Inoltre il Muro del Sospiro Divino che divideva questi Cieli era estremamente fermo, non era come quello che divideva il Regno Divino dagli universi dei saggi. Le mura tra il Regno Divino e gli universi dei saggi si sarebbe ciclicamente indebolito fino a svanire.


Così, per tutto questo tempo, quei 17 Cieli non avevano mai ospitato forme di vita umanoidi intelligenti.


Se i membri d'élite umani avessero usato il Decreto Asura per attraversare il Muro del Sospiro Divino ed entrare in uno di questi Cieli abbandonati, indubbiamente avrebbero dovuto iniziare un viaggio arduo e pieno di difficoltà.


Molti sarebbero morti esplorando le nuove terre. Anche chi sarebbe sopravvissuto avrebbe dovuto fronteggiare gli sguardi avidi dei saggi senza sapere se sarebbero sopravvissuti il giorno dopo.


Molti praticanti di arti marziali umani capirono. Sapevano cosa significava fuggire negli universi selvaggi...


Inoltre erano abbattuti all'idea di abbandonare la gente comune nel Regno Divino. Ma non potevano farci nulla. Dopotutto erano i membri d'élite dell'umanità gli obiettivi dei saggi. Se questi talenti fossero stati uccisi, avrebbero praticamente annientato le eredità umane.


La gente comune in realtà non aveva nessun valore per i saggi.


L'atmosfera nella grande sala divenne molto più cupa.


Lin Ming aveva scoperto una via per la salvezza, ma questa strada era irta di difficoltà!


L'Empirea Sogno Divino si alzò lentamente.


"Io e le discepole del mio palazzo abbiamo già deciso di lasciare il Regno Divino e crescere negli universi selvaggi. Voi altri potete decidere se desiderate unirvi a noi o rimanere nel Regno Divino. Capisco che provate affetto per la vostra terra natìa e che abbandonare la casa che conoscete da una vita è una scelta difficile, ma a volte bisogna affrontare l'ignoto..."


"Partire significa affrontare pericoli sconosciuti e farsi carico delle speranze e del futuro dell'umanità."


"Rimanere significa vivere sotto l'oppressione dei saggi, lottando..."


"Qualunque strada sceglierete, il vostro viaggio sarà incredibilmente difficile. La mia sola speranza è che non vi arrendiate facilmente. Questo perché l'umanità è davvero sull'orlo della morte. 3,6 miliardi di anni fa siamo stati sconfitti, ma anche allora siamo rimasti nel Regno Divino. Ma se venissimo sconfitti di nuovo non ci rimarrebbe davvero modo di scappare."


Le parole dell'Empirea Sogno Divino erano cupe. Tutti gli Empirei umani trattennero il respiro. Per un po' la grande sala rimase in silenzio e si sarebbe potuto sentire perfino uno spillo che cadeva.


Tutti si resero conto che questo era un incontro importante che riguardava il futuro dell'umanità!


"Rappresento il Monte Potala per dire che partiremo dal Regno Divino e seguiremo il Palazzo Celeste di Sogno Divino."


Il primo a parlare fu il grande Budda Senza Limiti. In realtà era consapevole della situazione da prima dell'incontro. Stava solo mettendo in chiaro la sua posizione.


"Seguirò anche io l'Empirea Sogno Divino."


"Anche io."


Un Empireo dopo l'altro aprì bocca, tutti volevano seguire l'Empirea.


Potevano solo abbandonare il Regno Divino in questa situazione.


"Bene."


Sogno Divino fece un respiro profondo. "In tal caso non perdiamo tempo. Raduniamo le varie grandi organizzazioni per prepararci all'evacuazione. Il Sovrano dei Saggi Zaohua potrebbe essere gravemente ferito, ma al massimo avrà bisogno di diversi anni per guarire... dobbiamo usare questo periodo di tempo per completare la missione di evacuazione e portare via più persone possibile in questo limite di tempo."
                                


                                



