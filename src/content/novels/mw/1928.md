---
title: Capitolo 1928 – Regina Divina Piaoyu
pubDate: 2025-12-15T08:37:10.467Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda (Matteo) 0/5,
-Schadenfreude</em>


.....


Nello sconfinato spazio stellato, Lin Ming tirò fuori il palazzo di Primordius dal suo mondo interno.


Il tesoro lasciato dall'Empireo Primordius gli aveva salvato la vita diverse volte in passato. E in quel momento era tutto ciò che lo accompagnava mentre veniva inseguito da una Vera Divinità saggia.


Lin Ming era solo al picco del Sacro Lord, ma era stato preso di mira da una Vera Divinità; era come una condanna a morte.


Ma Lin Ming non aveva rinunciato ancora a combattere. In realtà aveva già pensato ad un piano per fuggire, ma le possibilità di successo erano così basse da essere deprimente.


Lin Ming non attuò subito il suo piano, invece controllò il Palazzo di Primordius e fece un grande spostamento del vuoto.


Voleva allontanarsi il più possibile da Epoca per evitare di coinvolgerli.


Le vite a bordo della nave spirituale erano tutte estremamente importanti per Lin Ming. Non solo erano le speranze dell'umanità, ma erano anche suoi amici, sua moglie, suo figlio...


Non poteva permettere che accadesse qualcosa ad Epoca.


Volò nelle profondità dello spazio stellare. In quel momento rimase scosso e impallidì. Una voce riecheggiò nella sua mente!


Era la voce di una donna, lieve e fredda...


"Sembra che tu abbia lasciato i tuoi compagni?"


Disse lentamente questa donna misteriosa. Lin Ming sussultò e strinse istintivamente i denti. Non rispose. Sapeva che era stata la Vera Divinità che gli stava dando la caccia ad aver parlato.


Era una donna!


Lin Ming fu colto dal panico. La sua attuale posizione era al massimo a diversi miliardi di chilometri da Epoca. Se questo cupo mietitore avesse deciso di ucciderlo e poi avesse inseguito la nave spirituale, sarebbe riuscita sicuramente a raggiungerli.


Sarebbero state conseguenze inconcepibili!


"Sembra che tu sia preoccupato?" Il tono della donna era lievemente curioso. "Temi per le vite dei tuoi compagni? Ne sono piuttosto sorpresa... la tua vita è già in condizioni precarie e riesci ancora a preoccuparti per gli altri. Hai lasciato la nave spirituale di tua iniziativa, è perché volevi sacrificarti per garantire la sopravvivenza dei tuoi compagni?"


"Mi è difficile capire il motivo di questa decisione, ma ammiro comunque il tu coraggio. Per mostrarti il mio rispetto, ti dirò il mio nome: sono Piaoyu."


Piaoyu...


La Regina Divina Piaoyu?


Lin Ming non aveva mai sentito parlare di lei prima d'ora. Esistevano poche Vere Divinità nei 33 Cieli, ma pochi avrebbero potuto dire precisamente quante ce ne fossero. La maggior parte delle Vere Divinità erano in isolamento ed erano tutte esistenze mistiche e potenti.


"Non ti preoccupare, non mi interessa uccidere gli altri. Il motivo per cui sono qui oggi è perché mi è stato affidato questo compito e l'obiettivo sei solo tu. Una volta che morirai, me ne andrò naturalmente."


La voce della donna riecheggiò nelle orecchie di Lin Ming.


"Qualcuno ti ha affidato questo compito?"


"Sì... un debito in sospeso. Non avrei mai pensato che avrebbe voluto che lo ripagassi dando la caccia ed uccidendo un Sacro Lord. Davvero incredibile..."


"Capisco..." Lin Ming sospirò. Non ogni Vera Divinità saggia voleva distruggere l'umanità.


Se non altro Epoca non sarebbe stata distrutta.


Tuttavia il Sovrano dei Saggi Zaohua aveva chiesto aiuto a due Vere Divinità, una per condurre gli esercito nel Regno Divino e l'altra per ucciderlo. Lin Ming era rimasto senza parole.


Un Sacro Lord al picco del suo stadio preso di mira da una Vera Divinità, era assurdo.


Lin Ming rallentò e alla fine si fermò.


Volò fuori dal Palazzo di Primordius e lo mise via. Poi tirò fuori un gettone dal suo anello spaziale.


Era un gettone estremamente antico su cui erano incise strane linee e rune.


"Un Comando Asura?"


Questa donna misteriosa era già abbastanza vicina a Lin Ming da poter vedere ogni sua azione e movimento. Inoltre sapeva anche dei gettoni del maestro della Strada Asura.


Il piano di Lin Ming era di fuggire nella Strada Asura.


Poi... sarebbe entrato nella Valle della Morte Tragica!


Sarebbe passato molto tempo prima che ricominciasse la prova finale. Se Lin Ming fosse voluto sfuggire a questa donna misteriosa, allora gli rimaneva una sola via di fuga: volare nella valle della Morte Tragica!


La valle della Morte Tragica era una zona letale. Perfino un Empireo di massimo livello sarebbe rimasto intrappolato lì dentro.


Ma poteva bloccare anche una Vera Divinità?


Lin Ming non sapeva se la valle della Morte Tragica avrebbe potuto trattenere una Vera Divinità. Dopotutto erano passati dieci miliardi di anni e il campo di forza doveva essersi indebolito.


L'esempio più rilevante erano i Decreti Asura, quei tesori non erano riusciti ad uccidere il Sovrano dei Saggi Zaohua.


Inoltre... anche se la Valle della Morte Tragica avesse potuto intrappolare questa Vera Divinità, chissà se sapeva dei suoi effetti. Se avesse scelto di seguirlo dentro, allora non sarebbe importato il fatto che potesse uscirne, perché sarebbe stato ucciso da lei.


In effetti, anche se Piaoyu non lo avesse inseguito, Lin Ming sarebbe rimasto in trappola dopo essere entrato nella valle della Morte Tragica.


Un anno fuori equivaleva a dieci anni dentro.


Se Piaoyu avesse bloccato la valle, fino a quando Lin Ming avrebbe dovuto aspettare?


In isolamento nell'oscurità, sarebbe stato impossibile diventare una Vera Divinità. Una volta che il Sovrano dei Saggi Zaohua fosse guarito e fosse entrato nella Strada Asura pronto ad ucciderlo, Lin Ming avrebbe avuto possibilità di sopravvivere bloccato nella valle della Morte Tragica?


Lin Ming pensò a tutto questo in un istante.


Era anche possibile che sarebbe stato raggiunto da Piaoyu prima di poter entrare nella valle della Morte Tragica.


Pensando a questo, Lin Ming si rese conto con amarezza di quanto era disperata la situazione.


La voce di Piaoyu riecheggiò ancora una volta nel mare spirituale di Lin Ming. "Hai tirato fuori il Comando Asura, hai intenzione di entrare nella Strada Asura? Significa solo che morirai molto più velocemente."


La Strada Asura non era una terra proibita, chiunque sarebbe potuto entrare finché avesse avuto un Comando Asura.


E per una Vera Divinità che poteva creare un varco attraverso il Muro del Sospiro Divino, entrare nella Strada Asura era ancora più facile.


Se Lin Ming fosse voluto fuggire lì, allora la Regina Divina Piaoyu l'avrebbe inseguito.


Anche se la Strada Asura era vasta, in confronto al Regno Divino era molto più piccola. Una volta che Piaoyu e Lin Ming fossero entrati insieme, la distanza tra di loro si sarebbe accorciata.


Lin Ming non poteva essere sicuro di dove sarebbe stato teletrasportato o di quanto sarebbe stato lontano dalla valle della Morte Tragica. Avrebbe dovuto determinare dov'era per sapere in che direzione andare.


Tuttavia la situazione era diversa per la Regina Divina Piaoyu. Aveva lasciato un marchio su Lin Ming, così poteva inseguirlo direttamente.


Prima che Lin Ming avesse scoperto che direzione prendere, Piaoyu forse l'avrebbe già raggiunto.


In tal caso, Lin Ming non avrebbe avuto nemmeno la possibilità di scappare...


Tuttavia, non importava quanto la situazione fosse disperata, era la sua unica possibilità. Altrimenti avrebbe potuto solo scegliere di morire.


Lin Ming iniziò a riversare la sua energia nel Comando Asura.


Tuttavia accadde qualcosa di strano. Dalla sua esperienza precedente, avrebbe avuto bisogno di un solo bastoncino di incenso di tempo per entrare nella Strada Asura.


Ora però era passato un quarto d'ora e, anche se ci aveva iniettato una quantità di energia spaventosa, non ci fu nessuna risposta dal Comando Asura.


Lin Ming si accigliò. Usò ancora più energia, ma il Comando Asura si limitò a brillare lievemente, senza aprire un canale spaziale.


"Cosa sta succedendo?"


Mormorò nervoso Lin Ming. C'erano dei problemi con il Comando Asura o lo si poteva utilizzare per un numero limitato di volte?


Il cielo non gli avrebbe dato nemmeno questa misera possibilità di sopravvivere?


"Teletrasportami, teletrasportami!"


Lin Ming riversò tutta la sua energia, proprio come quando aveva attivato il Divino Cannone Primordiale Asura. Il suo corpo, la sua energia, la sua anima, ogni briciolo della sua forza ruggì nel Comando Asura.


Strinse i denti mentre il suo corpo veniva bagnato da una brillante luce divina. Proprio quando iniziò a disperarsi, il Comando Asura tremò e il vuoto dietro di lui iniziò a crepitare.


Frammenti spaziali collassarono e si dispersero, come se un paio di mani giganti stessero strappando lo spazio, rivelando un canale nero come la pece!


Non si sapeva dove portasse e dal suo interno soffiavano venti terrificanti spazio-temporali. Lin Ming non dubitava che avrebbero fatto a pezzi perfino un pianeta.


Lin Ming si insospettì subito. C'era stato un qualche tipo di mutazione nel Comando Asura?


Tuttavia ora non era il momento di esitare. Non importava che pericoli celasse il canale spaziale, non era peggio che cadere nelle mani di quella donna.


Lin Ming volò nel canale spaziale. Tuttavia, proprio mentre si avvicinò, un'enorme forza gravitazionale simile a quella di un buco nero lo attirò direttamente al suo interno.


Per un po' il mondo si ribaltò. Lin Ming ebbe la sensazione che il suo corpo fosse sul punto di collassare. Dolore straziante si irradiò da ogni parte del suo essere. Questo livello di dolore quasi lo fece svenire!


Strinse i denti usando la sua potente determinazione per rimanere sveglio. Sapeva che svenire qui lo avrebbe condannato a morte certa.
                                


                                



