---
title: Capitolo 193 - []
pubDate: 2025-10-16T07:28:18.451Z
tags:
    - mw
---


<em>
Ho messo il titolo in fondo perché è uno spoiler.


<strong>CAPITOLO SPONSORIZZATO</strong>, ringraziamo Atropal :)
-Schadenfreude</em>


Proprio mentre parlava, un giovane vestito di nero nascosto tra la folla avanzò all'improvviso, tra le mani aveva una lancia grigia che puntava verso la gola di Chi Guda come un serpente velenoso!


"Uh?!"


Chi Guda si ritirò frettolosamente. Il colpo di prima era stato bloccato dalla sua armatura di grado Human alta qualità. Tuttavia la vera essenza di quell'attacco era riuscita a penetrare l'armatura flessibile e affondare nel suo corpo; aveva provocato una sensazione insopportabile!


Con la coltivazione di Chi Guda, avrebbe potuto fermare un attacco a sorpresa, ma non aveva pensato che tra i prigionieri del gruppo ci fosse una persona in grado di nascondere la sua coltivazione.


Normalmente solo un maestro Xiantian o a volte un praticante di arti marziali al picco dell'Houtian sarebbe stato in grado di raggiungere lo stadio di ritorno alle origini e contenere tutta la vera essenza per nascondere la propria coltivazione. Ma questo genere di guerriero non avrebbe motivo di fare un attacco a sorpresa per ucciderlo.


Questo giovane che lo aveva attaccato non era ancora avanzato allo stadio Circolazione, come era riuscito a nascondere il suo intento omicida e la sua coltivazione?


La situazione aveva già superato ogni immaginazione di Chi Guda, la lancia del nemico stava puntando pericolosamente verso la sua gola. Alla fine il Grande Generale era un praticante di arti marziali ad un passo dell'Houtian. Anche durante un attacco a sorpresa reagì con prontezza. Tirò subito fuori una spada dal suo anello spaziale e menò un fendente verso la punta della lancia!


<em>Clang!</em>


Le due armi si scontrarono. Chi Guda usò l'impatto del contraccolpo per ritirarsi tra l'esercito.


Era tutto accaduto nell'arco di un secondo. I soldati della Tribù dei Vermi di Fuoco reagirono e gridarono:"È un assassino!"


"Proteggete il generale!"


Le guardie del corpo personali di Chi Guda estrassero le loro spade e le loro sciabole per attaccare il giovane vestito di nero, ma il ragazzo era praticamente un dio della morte. Le sue mani scuotevano la lancia grigia scura e vera essenza vibrante si manifestò in uno tsunami rabbioso che si precipitò in avanti. Immediatamente sette o otto soldati furono scagliati via in tutte le direzioni come delle alghe, vomitando sangue.


Il giovane vestito di nero era Lin Ming e la lancia nelle sue mani era la Lancia Pesante d'Argento Flessibile. Aveva ricoperto l'arma di una speciale pittura grigia per ricoprire il colore argentato, troppo riconoscibile. Non solo, aveva indossato una maschera nera sul volto e aveva nascosto il suo aspetto. Solo gli occhi erano visibili dall'esterno.


Questo improvviso imprevisto colse tutti di sorpresa. Perfino i figli del capo, che si stavano preparando a suicidarsi, rimasero storditi dall'uomo vestito di nero. Chi era? Con delle capacità del genere non dovrebbe appartenere alla tribù della Palude Acquanera.


In quel momento Chi Guda era sempre più sorpreso; non era ancora stato in grado di sopprimere quella piccola quantità di vera essenza nel suo corpo. Era come se fosse dotata di un'infinità vitalità.


"Che genere di vera essenza è?"


L'espressione di Chi Guda si incupì sempre di più. Paragonando le persone a delle fiamme, più era profonda la coltivazione di una persona e più la la sua vera essenza diventava pura e vibrante, proprio come una fiamma sempre più vigorosa. Tuttavia la sua natura non sarebbe cambiata. Eppure questa vera essenza aveva una differenza qualitativa fondamentale. Era proprio come un'Essenza di Fuoco, troppo difficile da sopprimere!


Chi Guda aveva già visto la coltivazione di Lin Ming, era senza dubbio al picco della Forgia delle Ossa, ma ciò che lo lasciava perplesso era, che sorta di origine aveva?


Una vasta ondata di soldati si precipitò verso Lin Ming. Il ragazzo strinse gli occhi e la 'Formula True Primal Chaos' cominciò a circolare rapidamente in lui e una fiamma a forma di loto cremisi fiorì sulla sua lancia.


Annientamento Totale!


"Aah!"


La Lancia Pesante d'Argento Flessibile disegnò una luna crescente e le fiamme formarono un enorme arco.
Il potente impatto spazzò via i soldati scagliandoli indietro.


Lin Ming individuò un'apertura tra i soldati - Roc Dorato che Squarcia il Vuoto!


<em>Woosh!</em>


Lin Ming era come un fulmine nero che sfrecciò tra i soldati che lo circondavano. Arrivò istantaneamente di fronte a Chi Guda!


La lancia attaccò - Forza Penetrante!


I 5000 filamenti di vera essenza vibranti si manifestarono dalla lancia ad un ritmo allarmante. Si intrecciarono a mezz'aria formarono una rete di vera essenza che cadde su Chi Guda.


Dato che la forza di Lin Ming era aumentata, il suo utilizzo di Forza Penetrante aveva quasi raggiunto la perfezione - era vicino ad un avanzamento.


Chi Guda vide la rete luccicante piena di intento omicida cadere su di lui e gridò. La spada di grado Human alta qualità cominciò a brillare di luce gialla.
Brandì la spada e menò un fendente verso la rete di vera essenza.


"Frattura della Terra!"


Chi Guda fu costretto a ricorrere alla sua tecnica marziale più nota. La sua spada si riempì di energia mentre tagliava la rete. Con un'esplosione la strappò!


Chi Guda sogghignò sinistramente. Dopotutto il suo nemico era solo al picco della Forgia delle Ossa; come poteva essere paragonato ad una persona ad un passo dell'Houtian? Nonostante non sapesse perché fosse così forte, dato che aveva osato tentare di assassinarlo, stava semplicemente cercando di morire!


Tuttavia in quel momento il suo sorriso si congelò. Nonostante la rete luccicante fosse stata fatta a pezzi, non era scomparsa, invece si era trasformata in filamenti di vera essenza che precipitavano verso di lui.


Prima di fondersi con il sangue della scaglia inversa, la vera essenza vibrante di Lin Ming aveva molte debolezze. Una era che, nonostante fosse formidabile, non era abbastanza tenace e sarebbe stata distrutta facilmente. Dopo essere entrata nel corpo di un nemico si sarebbe indebolita. Nella Prova della Vita e della Morte, quando aveva incontrato lo Schiavo della Strega per lui era stato difficile ferirlo.


Ma ora che si era integrato con il sangue della scaglia inversa, i 5000 filamenti vibranti di vera essenza di Lin Ming erano cambiati. Non solo non potevano essere rotti, ma erano estremamente forti e difficili da distruggere. Sebbene non fossero come Essenze di Fuoco inestinguibili, se qualcuno avesse voluto distruggerli, avrebbe dovuto usare moltissima vera essenza per esaurirli.


Questa vera essenza tenace fu dispersa dalla spada di Chi Guda.


Questa splendida energia cadde dal cielo come gocce di pioggia, ma queste gocce contenevano un terrificante intento omicida!


I praticanti di arti marziali troppo vicini furono fatti a pezzi; perfino le guardie del corpo vicino a Chi Guda non riuscirono a scappare e sparsero sangue sul pavimento.
Con la loro forza, il ruolo che potevano avere in questo combattimento era minuscolo. Perfino un'onda d'urto dei colpi poteva ucciderli.


Chi Guda si accigliò. I suoi palmi erano fradici di sudore mentre vedeva i filamenti di vera essenza avvicinarsi così tanto che si riflettevano nei suoi occhi. Le sue pupille si contrassero all'improvviso!


"Protezione della Terra!"


Con un ruggito Chi Guda infilzò la spada nel terreno. Si formò una membrana di luce marrone attorno a lui, creando uno spesso guscio attorno all'uomo.


<em>Ding ding ding ding ding ding ding!</em>


I filamenti colpirono la membrana mentre provavano a trapassarla!
Sotto quella protezione, Chi Guda era rimasto illeso!


In quel momento Lin Ming sorrise sotto la maschera nera che copriva il suo volto. Questo era il momento che aveva aspettato. Non credeva che Forza Penetrante avrebbe ferito Chi Guda; voleva solo intrappolarlo prima di iniziare a sferrare il colpo finale!


"Ahh!"


Un loto rosso fiorì sulla Lancia Pesante d'Argento Flessibile.


<em>Chi!</em>


Un serpente viola emerse dal Seme del Dio Blasfemo e si intrecciò sulla punta fredda dell'arma.


"Forza del Dio Blasfemo - Apertura!"


Gridò Lin Ming e un'enorme quantità di vera essenza eruppe nel suo corpo!


La sua aura esplose come un vulcano e la sua lancia avanzò squarciando l'aria. Il potere del tuono e della fiamma si scatenò. I rombi del tuono non erano meno terrificanti del tuono tigre-leopardo della Valle del Tuono!


L'espressione di Chi Guda cambiò. Non sapeva quanto fosse potente la mossa di Lin Ming. Quando gli elementi non si erano ancora intersecati, sembrava un normale colpo finale.


Chi Guda strinse i denti ed emanò tutta la vera essenza che poteva per rafforzare il suo scudo difensivo. Dato che non eccelleva in velocità, poteva solo usare la sua vera essenza per sopportare il colpo di Lin Ming.


Avrebbe resistito all'attacco nemico!


L'idea di Chi Guda era buona, tuttavia aveva sottovalutato la forza della mossa del ragazzo.


Gli elementi si intersecarono e una terrificante energia squarciò l'aria. Era come se un sole rosso fosse apparso dal nulla. Lo spazio si distorse e l'aria attorno ai confini cominciò a contorcersi. emanando raggi di luce simili a spade dorate di 10.000 piedi che si diffondevano in tutte le direzioni.


La forza devastante dell'impatto formò delle onde d'urto visibili ad occhio nudo. La sala principale fu distrutta da questa forza e innumerevole pietre si sollevarono al cielo. Tutti i soldati erano stati scagliati via come della paglia!


Sotto quel potere esplosivo, la Protezione della Terra di Chi Guda si ruppe come vetro. Lo scudo marrone fu ridotto in frammenti e Chi Guda fu scagliato indietro, il suo petto era maciullato e ricoperto di sangue.


Lin Ming attivò la sua tecnica di movimento e avanzò. Senza dare a Chi Guda un'opportunità di prendere respiro, la Lancia Pesante d'Argento Flessibile stava già puntando verso di lui.


Chi Guda represse il dolore che stava percorrendo il suo corpo e menò un fendente verso Lin Ming. Tuttavia in quel momento apparve un enorme vortice nero di fronte a lui e il mondo cadde a pezzi.
Il tornado vorticante lo trascinò in avanti con un enorme potere, come se desiderasse distruggere la sua anima!


Chi Guda era scioccato. Si morse la lingua con forza costringendosi a tornare alla realtà. Tuttavia nel momento in cui si era ripreso, la lancia era già arrivata al suo collo!


<em>Puff!</em>


La lancia trapassò la carne. Visto che la Protezione della Terra era già stata fatta a pezzi dall'Annientamento Thunderfire, la vera essenza che proteggeva Chi Guda era sottile come la carta!


Chi Guda sentì freddo alla gola. La lancia di Lin Ming aveva tagliato la sua via respiratoria e aveva tranciato la sua spina dorsale.


Il Generale fissò con sguardo inebetito la lancia che lo aveva trapassato, come se non potesse credere a ciò che stava accadendo. Dal suo trionfo alla sua morte, era accaduto tutto in un momento!


Aveva sognato grandi ricchezze, innumerevoli donne e potere supremo. Aveva sognato di dominare la Landa Selvaggia del Sud e di essere incluso negli annali della storia. Eppure si era tutto sgretolato sotto la forza di questa lancia.


Quando infilzò la gola di Chi Guda, Lin Ming aveva ancora una volta inviato della vera essenza, diffondendola per gli organi interni dell'uomo, che iniziò a perdere sangue dalla testa. La luce degli occhi di Chi Guda si affievolì sempre di più e poco prima che perdesse conoscenza sentì il sussurro di un ragazzo nel suo orecchio.


"Per gli spiriti della Tribù Na, la tua morte è il loro tributo!"


"Così era... la Tribù Na..." Le labbra di Chi Guda si sollevarono come se stesse cercando di sorridere. Tuttavia la sua espressione sarebbe rimasta così per sempre.


<em>Puff!</em>


Il cadavere di Chi Guda crollò a terra. Lin Ming atterrò sulle ginocchia stordito. Recuperò l'equilibrio con l'aiuto della Lancia Pesante d'Argento Flessibile.


Un dolore bruciante percorreva i suoi occhi appannando la sua vista. Non aveva pensato che usare l'intento marziale Samsara contro un praticante di arti marziali ad un passo dall'Houtian avrebbe avuto un contraccolpo così straziante. Dopo se avesse incontrato un altro potente guerriero, avrebbe dovuto minimizzare l'uso dell'intento marziale Samsara.


Fece un cenno con la mano e mise il cadavere di Chi Guda nel suo anello spaziale. Tutti, inclusi i soldati e i prigionieri, stavano guardando Lin Ming ammutoliti.


Non si sarebbero mai aspettati che Chi Guda, un potente guerriero con una coltivazione ad un passo dall'Houtian e, considerato uno dei signori della Landa Selvaggia del Sud, sarebbe stato ucciso in questo modo...



