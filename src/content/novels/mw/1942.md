---
title: Capitolo 1942 – Recuperare la Fonte Spirituale
pubDate: 2025-12-15T08:37:10.469Z
tags:
    - mw
---


<em>Capitolo sponsorizzato, ringraziamo Mattia!
13 (Mattia 3 + 10 Paolo) capitoli in coda 0/5,
-Schadenfreude


"Senior Nebbia Divina, per favore mi aiuti un'altra volta..."


Lin Ming non poteva attivare il Cubo magico da solo; aveva bisogno del supporto di Nebbia Divina.


L'Empireo si manifestò debolmente nel Cubo Magico. Guardò Lin Ming e disse: "Va bene."


Raffinare la fonte spirituale di qualcun altro non era facile, ma sarebbe stato molto più semplice farlo se avesse utilizzato il Cubo Magico.


Quando Lin Ming risucchiò la fonte spirituale lasciata da Sheng Mei, non sentì nessun contraccolpo.


Si fuse lentamente nel suo mare spirituale, diventandone una parte.


Questo gli fece provare una serie di emozioni contrastanti. Forse Sheng Mei l'aveva deciso consciamente, forse perché l'anima di Lin Ming si era fusa con la sua, ma ora i loro mari spirituali avevano un rapporto inspiegabile.


Per un po' i ricordi si gonfiarono come delle onde, contenevano tutti le comprensioni che Sheng Mei aveva ottenuto riguardo alle pagine della morte.


Queste esperienze ed emozioni si fusero con le sue ispirazioni riguardo alla morte, poco alla volta...


Lentamente l'anima di Lin Ming si immerse nel Cubo Magico. Grazie al nutrimento dell'artefatto spirituale, cominciò a comprendere la morte.


La sua anima era già sull'orlo dell'esaurimento completo, ma grazie al Cubo Magico non collassò.


E questa condizione continuò per molto tempo.


Nel frattempo i capelli di Lin Ming iniziarono a rinsecchirsi. I suoi occhi divennero ancora più incavati, la sua pelle si ingrigì e le sue pupille avevano perso ogni colore, non erano più nere.


Lin Ming ora si trovava nel confine tra la vita e la morte. Aveva perso la vista e quasi non respirava più, come se fosse sul punto di morire da un momento all'altro.


Ma mentre raggiungeva questo stato di morte senza precedenti, la sua comprensione riguardo alle pagine della morte raggiunse un nuovo picco.


Questo processo continuò per un mese.


A notte tarda, il fuoco vitale indebolito di Lin Ming alla fine si spense.


Il suo cuore smise di battere...


Ogni attività vitale nel suo corpo si era fermata.


Stava sperimentando una vera morte.


In realtà nel momento in cui Sheng Mei aveva estratto la fonte spirituale di Lin Ming, lo aveva condannato alla morte. Era una strada irreversibile.


La sua anima si era indebolita anno dopo anno. Non poteva più recuperare la sua vitalità rovinata e il suo fuoco vitale sul punto di estinguersi. Il suo corpo era come legno marchio, aveva perso tutta la sua vitalità.


Ma...


Anche il legno morto poteva portare vita.


Anche se poteva portare vita, un vecchio albero rimaneva tale. Un nuovo ramo e qualche foglia potevano riaccenderlo, ma l'albero non avrebbe potuto recuperare la sua vecchia vitalità vibrante. Ed era ancora più impossibile che diventasse torreggiante.


Lin Ming ora era in queste condizioni. Questo barlume di rinascita violava le leggi del Dao Celeste, come un vecchio sull'orlo della morte ringiovanito improvvisamente. Era semplicemente impossibile.


Ma c'era una possibilità. Se...


Se il nuovo germoglio avesse potuto assorbire tutto il nutrimento dal vecchio albero e poi radicarsi nel terreno, allora sarebbe potuto diventare un albero torreggiante.


Ridursi al nulla e rialzarsi, era una verità eterna.


Se uno avesse potuto comprendere le pagine della vita e della morte, allora sarebbe stato come comprendere il metodo di coltivazione principale delle Sacre Scritture: la Grande Arte della Reincarnazione.


La reincarnazione, il processo in cui si ritornava alla vita.


In questa tecnica c'erano i segreti della vita e della morte. Se uno non avesse potuto comprenderli, allora non solo non sarebbe riuscito a reincarnarsi, ma si sarebbe ridotto in polvere, scomparendo per sempre dal mondo.


Ciò che Lin Ming stava facendo era l'equivalente nell'iniziare la prima rivoluzione della Grande Arte della Reincarnazione.


La prima rivoluzione sarebbe dovuta essere semplice, ma dato che Lin Ming la stava facendo in un corpo completamente rovinato, sarebbe stato come rinascere davvero. Questa tecnica era diventata molto più difficile così.


Il corpo mortale morto di Lin Ming rimase immobile. Il suo mare spirituale perse ogni vitalità e il suo mondo interno era già ricoperto da crepe terrificanti ed era diventato una terra devastata.


Questo processo continuò per diversi giorni.


Poi il corpo di Lin Ming iniziò a decomporsi.


La sua pelle si corrugò e si rinsecchì. I suoi vasi sanguigni si rimpicciolirono. I suoi organi iniziarono a marcire.


In origine, visto che Lin Ming aveva aperto le Nove Stelle del Palazzo del Dao e aveva assorbito il sangue di molte Bestie Divine e anche quello Asura, il suo corpo non si sarebbe decomposto nemmeno dopo 100.000 anni.


Ma ora lo stava facendo a vista d'occhio, come se centinaia di anni fossero stati compressi in una mezz'ora.


Era successo perché tutta la carne e l'essenza di sangue di Lin Ming era stata estratta e radunata nel Cubo Magico.


Così tutto ciò che era rimasto era un corpo mortale che aveva perso ogni vitalità, la velocità della decomposizione naturalmente sarebbe aumentata.


E mentre il suo corpo marciva, il suo mare spirituale secco e il suo mondo interno distrutto iniziarono a collassare definitivamente. Per un po', due personificazioni apparirono accanto al corpo di Lin Ming. Erano l'Embrione della Pietra Spirituale e quello Divino della Sorgente Spirituale.


Le due personificazioni rimasero immobili. Erano state sotto il controllo di Lin Ming, ma visto che aveva esaurito la sua forza spirituale, Lin Ming non aveva la forza di manipolarle.


Accanto alle due personificazioni apparì anche un uovo di drago nero ricoperto da motivi sinuosi. Il guscio scintillava lentamente, un momento era luminoso e un momento si spegneva. Una potente fluttuazione vitale bruciava nell'uovo, sembrava strettamente connessa al corpo di Lin Ming...


L'Empireo Nebbia Divina rimase sbalordito vedendo l'uovo.


"Questo..."


Aveva la sensazione che nel momento in cui la carne e l'essenza di sangue di Lin Ming avevano iniziato a radunarsi, anche la vitalità di quest'uovo sembrava aver fatto lo stesso.


La piccola vita all'interno dell'uovo era pronta a nascere!


L'Empireo Nebbia Divina non aveva tempo per esaminare la situazione. In quel momento il corpo di Lin Ming si era prosciugato completamente e tutta la sua carne e la sua essenza di sangue si erano radunate nel Cubo Magico.


Anche la proiezione di un Albero del Dio Blasfemo inciso con rune incredibili volò nel Cubo Magico.


La vivida immagine di Vero Drago, una Vera Fenice, un albero Bodhi, un dio della guerra Asura, ogni sorta di proiezioni volarono nel Cubo Magico, una dopo l'altra...


Allo stesso tempo, il corpo di Lin Ming si rattrappì sempre di più. Alla fine marcì e perfino le ossa si erosero.


Il Cubo Magico fluttuava lentamente sopra questo cadavere. Un'abbagliante luce divina scintillò nel luogo dove si era radunata tutta l'essenza. Sembrava che stesse sorgendo un sole nella caverna oscura, era incredibilmente bello!


Questa sfera di luce divina cambiò costantemente. Alla fine converse nello spazio del Cubo Magico. L'energia si solidificò gradualmente fino a formare un bozzolo. Al centro di questo bozzolo si poteva intravedere una piccola forma di vita embrionica che stava crescendo lentamente.


Questa forma di vita era ancora più piccola del bambino nella pancia di una mortale. Era delle dimensioni di un palmo e sembrava estremamente fragile.


Era il corpo di Lin Ming dopo la sua rinascita.


L'Empireo Nebbia Divina assistette ad ogni cambiamento, era sconvolto.


Questo voleva dire rinascere dalle ceneri. Lin Ming aveva completato la prima rivoluzione della Grande Arte della Reincarnazione.


Visto che era stato sull'orlo della morte, questa reincarnazione era stata ancora più perfetta. In confronto alla Grande Arte della Reincarnazione di Sheng Mei e dell'Imperatore Spirituale, la sua prima rivoluzione probabilmente era di gran lunga superiore.


Aveva ottenuto un effetto del genere perché Lin Ming aveva iniziato a percorrere la sua strada. Non era dipeso completamente dalle pagine della vita e della morte delle Sacre Scritture, ma aveva aggiunto le sue comprensioni.


Ciò che aveva provato dopo aver vagato per il mondo per decine di anni, il Samsara del Dao Celeste, tutto questo si era fuso completamente con la Grande Arte della Reincarnazione, permettendogli di trovare la strada più adatta a lui.


"Lin Ming... forse sei l'unico nella storia..."


Mormorò piano l'Empireo Nebbia Divina. In passato credeva che se Lin Ming fosse riuscito a diventare una figura simile al maestro della Strada Asura, allora sarebbe stato il risultato più grande a cui avrebbe potuto aspirare. Ma ora l'Empireo Nebbia Divina aveva il presentimento che Lin Ming avrebbe potuto creare una sua strada delle arti marziali visto che era rinato dalle sue ceneri, fondendo l'universo interno con quello esterno e raggiungendo un picco delle arti marziali che nessuno era mai riuscito a raggiungere!


Lin Ming adesso era completamente diverso rispetto al passato.
                                


                                



