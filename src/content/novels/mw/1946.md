---
title: Capitolo 1946 – Una Sola Vita (3)
pubDate: 2025-12-15T08:37:10.470Z
tags:
    - mw
---


<em>Capitolo sponsorizzato, ringraziamo Paolo!
9 (9 Paolo) capitoli in coda 0/5,
-Schadenfreude


Lin Ming non sapeva quale fosse la situazione del drago. Dopo che era stato inseguito da Tian Mingzi nell'Antico Abisso Demoniaco e quando se n'era andato, il grande drago era già in condizioni precarie.


In un batter d'occhio, erano passati più di cento anni. Come stava ora?


Quando l'Empireo Primordius se n'era andato, sembrava che avesse troncato ogni connessione con lui. Probabilmente il grande drago nero non aveva nemmeno sentito quando era morto.


Il cucciolo di drago era estremamente intelligente. Aveva già capito la situazione e già l'intera situazione e, in quel momento, stava in silenzio sulle spalle di Lin Ming, non emise nemmeno un rumore.


Erano circondati solo da delle terre selvagge. E alla fine di questo territorio c'era un enorme abisso dall'aura terrificante.


Dallo sguardo del piccolo drago trapelò un po' di confusione.


Aveva la sensazione di ricordarsi di questo posto.


Come se l'avesse visto in un sogno.


"Andiamo..."


Disse Lin Ming. Sfrecciò in avanti, attraversando rapidamente per migliaia di chilometri. Si diresse verso l'enorme abisso e ci balzò dentro.


L'oscurità li circondava. Con una facilità familiare, Lin Ming evitò le antiche forme di vita nell'abisso demoniaco e superò velocemente le tombe dei coltivatori finché non arrivò nelle profondità dell'Antico Abisso Demoniaco.


Alla fine Lin Ming percepì un'aura incredibilmente spaventosa dall'Antico Abisso Demoniaco.


Il piccolo drago nero era un po' nervoso. Batté i suoi occhioni con anticipazione, ma anche con della lieve paura.


Un giovane e un drago, entrambi rallentarono il passo. Poi percepirono un vigore sconfinato che sembrava contenere delle deboli tracce della maestà di un drago.


Un antico drago nero delle dimensioni di un pianeta apparì lentamente nel vuoto oscuro. Quando Lin Ming e il suo piccolo compagno volarono di fronte ad esso, sembravano piccoli come granelli di polvere.


Sul corpo di questa enorme Bestia Divina erano avvolte nove catene. Ognuna di essa era abbastanza spessa che nemmeno cento persone avrebbero potuto circondarle con le braccia. Alla fine di queste catene c'erano giganteschi uncini metallici che affondavano nella carne del drago nero, legandolo qui.


Dove entravano in contatto con le squame del drago nero, l'area era macchiata di sangue e ferite. Dopo 100.000 anni, questo sangue si era solidificato in un allarmante spesso strato nero e marrone.


Lin Ming fece un respiro profondo. Anche se aveva già visto questa scena, rivederla lo avviliva e lo intristiva.


Anche il cucciolo di drago mostrò dolore e tristezza quando lo vide. I suoi grossi occhi brillanti iniziarono ad inumidirsi di lacrime.


"Senior, sono tornato..."


Lin Ming si inchinò. Il silenzioso drago nero aprì gli occhi. Le sue pupille sembravano laghi di ambra lucente. Risaltavano particolarmente nell'oscurità.


Quando il drago nero aprì gli occhi, anche il cucciolo trattenne il respiro.


Il cucciolo al momento era pieno di emozioni contrastanti. Provava paura, tristezza e, dal profondo del suo sangue, un amore incancellabile...


"200 anni..." Disse lentamente il drago nero. Guardò la piccola vita di fronte a sé. La crescita di un drago era un processo lungo. Questo piccolo sembrava avere circa una decina di anni. Convertito in età umana, era praticamente un neonato.


Poi guardò Lin Ming. Il suo aspetto cambiato e la sua coltivazione più bassa lo sorpresero.


Dal mondo interno, la potente vitalità e la forte forza spirituale di Lin Ming, poteva sentire un potenziale terrificante!


"Sembra... che tu abbia ottenuto una nuova vita?"


Chiese con incertezza il drago nero.


Lin Ming annuì. Aveva notato che la voce del drago sembrava molto più vecchia rispetto a prima. Il suo fuoco vitale si stava per spegnere e non sarebbe mai più potuto tornare alla grandezza sconvolgente che possedeva in passato.


Lin Ming rifletté per un momento e poi decise di dirgli tutto quello che sapeva dell'Empireo Primordius.


"Lord grande drago, sono andato nell'universo primordiale e incontrato la razza degli dei primordiali. Lì ho scoperto dov'era Senior Primordius..."


Il drago nero rimase sbalordito: "Primordius! L'hai visto, lui..."


Ebbe un brutto presentimento vedendo l'espressione di Lin Ming. Non continuò a parlare, aspetto la spiegazione del giovane.


Lin Ming fece un respiro profondo e spiegò tutto quello che era successo a Primordius dall'inizio alla fine, descrivendo anche gli ultimi momenti dell'Empireo.


Il drago nero rimase senza parole per molto tempo.


Forse ciò che era successo era il miglior risultato possibile per Primordius. Forse era ciò che sperava di vedere...


Il drago nero provò innumerevoli emozioni. Guardò Lin Ming, guardò il suo discendente e rimase in silenzio.


All'improvviso una luce iniziò a radunarsi sulla sua fronte.


Nell'Antico Abisso Demoniaco, l'energia primaria attorno iniziò ad accumularsi sul suo unico corno.


Vedendo questo, Lin Ming rimase sbigottito: "Senior, lei...!"


Lin Ming poteva sentire che l'energia e l'essenza di sangue del drago si stavano radunando in quel punto.


Sembrò capire cosa stesse succedendo. Chiese: "Senior, cos'ha intenzione di fare?"


Un raggio di luce sfrecciò dalla fronte del drago nero e si precipitò sul cucciolo accanto a Lin Ming. Quando il piccolo fu avvolto da questa luce, emise un grido di allarme e sorpresa.


Sentì solo che l'energia in questa luce era incredibilmente calda, così confortevole che voleva dormire. Ma aveva anche una brutta sensazione. Tuttavia, alla fine non riuscì a sopportare la pesantezza sempre più intensa delle sue palpebre e chiuse gli occhi, quasi addormentandosi sul posto.


"Lord grande drago, ha appena dato la sua essenza vitale a Xiaohei?"


Lin Ming era preoccupato. La forza vitale del drago nero era già scarsa, se ne avesse persa altra, sarebbe morto molto prima.


In effetti il drago nero forse non sarebbe riuscito ad aspettare che Lin Ming crescesse e diventasse abbastanza forte da distruggere le nove catene con cui i saggi lo avevano intrappolato in passato.


Il drago nero rimase in silenzio mentre continuava a passare la sua essenza vitale. Solo quando Xiaohei non riuscì ad assorbirne più si fermò.


Un momento dopo, il cucciolo fu avvolto da una luce nera e iniziò a dormire.


Dopo aver fatt tutto questo, il drago nero sembrò essere invecchiato molto di più. Il suo sguardo era diventato più cupo e annebbiato. Guardò Lin Ming e da come si curvarono le sue enormi fauci, sembrò sorridere: "So cosa stai pensando. Probabilmente speri che possa aspettare abbastanza finché non potrai ottenere la forza di un Empireo ordinario per distruggere queste catene e salvarmi."


"In realtà... non devi sprecare così tante energie. Mi sono già abituato a stare qui. Queste catene hanno infilzato i miei organi e negli ultimi 100.000 anni sono cresciute insieme alla mia carne e al mio sangue, diventando parte del mio corpo. Influenzano perfino la mia essenza e i miei vasi sanguigni. Se venissero rimossi a forza, temo che morirei immediatamente."


"Ma se non verranno rimosse, divoreranno lentamente la mia vita, facendomi perdere essenza fino al giorno in cui morirò..."


"Ora sono nelle stesse condizioni di Primordius in passato, vivo in costante dolore ad attendere con calma la morte."


"Se devo morire, non voglio farlo inutilmente. Ciò che Primordius desiderava fare, quello che desiderava lasciare, vale lo stesso per me. È più che sufficiente per me vedere sopravvivere il mio discendente..."


Poi il drago nero guardò con affetto il cucciolo che dormiva. Disse: "Prenditi cura di lui. È la continuazione della mia vita..."


Le ultime parole del drago nero commossero profondamente Lin Ming, perché un tempo anche lui aveva detto lo stesso...


Quando Piaoyu gli stava dando la caccia, quando la sua morte era quasi certa, aveva chiesto a Xiao Moxian di prendersi cura del bambino nella sua pancia, perché suo figlio era la continuazione della sua vita...


Questa era la risposta istintiva di una persona in circostanze disperate.


Nessuno voleva morire, ma era inevitabile.


Quando una persona finiva sull'orlo della morte, avrebbe sperato di poter lasciare un segno della sua esistenza.


Così quando avesse chiuso gli occhi un'ultima volta, si sarebbe potuta dire che il suo sangue continuava a scorrere in questo mondo...


Questo intenso desiderio, definendolo con un altro nome, poteva essere chiamato "amore paterno" e "amore materno".


L'amore dei genitori. La speranza che la propria vita continuasse ad esistere in qualche modo.


Era un amore egoista, ma anche altruista.


L'amore di un genitore non chiedeva mai di venire ripagato, perché il fatto che i suoi figli vivessero bene sarebbe stata la ricompensa più grande che avrebbe mai potuto ricevere.


Guardando il cucciolo dormiente e l'esausto drago nero, Lin Ming sembrò rendersi conto di qualcosa di nuovo.


Aveva scoperto un'altra manifestazione del Samsara della vita e della morte. I figli, i genitori, l'amore dei genitori, questi tre aspetti erano in stretto rapporto con la vita e la morte...


Divenne silenzioso.


Il grande drago nero sperava che, ogni cento anni, Lin Ming avrebbe riportato Xiaohei nell'Antico Abisso Nero. Lin Ming accettò. Anche se sapeva che questo avrebbe ridotto la durata della vita del drago, era anche il suo più grande desiderio.


Il cucciolo dormì per tre interi giorni nell'oscurità. Dopodiché Lin Ming lo portò via dall'Antico Abisso Demoniaco e tornò nel continente Tianyan...
                                


                                



