---
title: Capitolo 196 - Montagna Thundercrash
pubDate: 2025-10-16T07:28:18.452Z
tags:
    - mw
---


L'Uccello Vermiglio era lungo 50 piedi. Aveva la testa di un fagiano e un collo lungo come quello di un serpente. Il suo corpo era ricoperto di piume e fiamme brucianti. Mentre volava spargeva delle luci rosse che cadevano a terra. Era bellissimo come un sogno magnifico.


Nonostante fosse molto lontano, Lin Ming poteva comunque sentire la vasta pressione dell'Uccello Vermiglio, che lo faceva sussultare.


Di fronte a questa aura opprimente, la velocità di Lin Ming diminuì. Gettò un'occhiata dietro di sé per vedere se il ragazzino lo avesse raggiunto. Tuttavia scoprì che era rimasto ancora più indietro; si era fermato e stava fissando l'Uccello Vermiglio. Era impaurito.


Lin Ming fu colto di sorpresa. <em>Eh? Era spaventato?</em>


In quel momento l'Uccello Vermiglio chinò la testa verso il basso, guardando il ragazzino di fuoco, che si terrorizzò a morte. Urlò in modo miserabile prima di girarsi e scappare!


La rapidità del ragazzino era ancora più veloce di quando aveva inseguito Lin Ming! Si era trasformato in una luce rossa e in pochi respiri di tempo aveva già raggiunto la giungla ed era sparito.


Lin Ming era confuso, perché è fuggito?


Dopo essersi voltato a guardare l'Uccello Vermiglio, lo vide esitare per un momento. Poi la creatura non prestò più attenzione al ragazzino di fuoco e continuò a volare in avanti.


Il modo in cui volava era pieno di maestosa eleganza. Nonostante non sbattesse le ali molto rapidamente, era incredibilmente veloce. In pochi attimi era già volato oltre l'orizzonte e si era trasformato in una piccola ombra rossa.


Lin Ming era un po' perplesso. Il ragazzino di fuoco ovviamente temeva l'Uccello Vermiglio.


Che fosse...


Naturalmente l'Uccello Vermiglio era una Bestia Sacra di tipo fuoco. Il motivo per cui Chi Guda stava cercando le piume e le fiamme dell'Uccello Vermiglio era per raffinarle in un'Essenza di Fuoco eterna.


Ma anche l'Essenza di Fuoco poteva essere considerata un bello spuntino per l'Uccello Vermiglio.


L'Essenza di Fuoco temeva di essere mangiata dall'Uccello Vermiglio, così era scappata.


Realizzando questo, Lin Ming rise. Usò la sua tecnica di movimento e andò nella direzione in cui si era recato l'Uccello Vermiglio.


La Bestia Sacra era estremamente rapida, Lin Ming era molto più debole. Dopo un bastoncino di incenso di tempo, l'Uccello Vermiglio era già svanito all'orizzonte.


Lin Ming temeva che il ragazzino d'Essenza di Fuoco sarebbe tornato, così corse a tutta velocità vicino al terreno. Aveva continuamente cambiato direzione in volo ed era disceso lentamente in uno spesso strato di cespugli nella palude.


L'erba spessa del luogo era alta dieci piedi, non era molto più corta di un normale albero. Una volta che una persona si nascondeva tra di essa, era come una pietra caduta nel mare. Era praticamente impossibile da trovare.


Lin Ming scelse un posto relativamente sicuro tra l'erba, tirò fuori una pietra di vera essenza e iniziò a meditare mentre recuperava le forze.


Converse tutto il suo respiro all'interno e si nascose completamente dal mondo. Perfino un praticante di arti marziali che sondava con la sua forza dell'anima avrebbe avuto difficoltà a trovarlo.


Dopo un paio di ore iniziò a calare la notte. Nella Palude Acquanera questo era il momento più pericoloso. Lin Ming doveva recuperare le forze il più presto possibile.


Un'ora dopo ci fu il suono di un'esplosione mentre una pietra di vera essenza esplose. Lin Ming aprì gli occhi. Il potere del tuono e del fuoco erano stati ripristinati e aveva anche recuperato la sua vera essenza.


Quando arrivò la notte, gli insetti velenosi e i serpenti cominciarono ad emergere dalla Palude Acquanera. Ma dato che Lin Ming poteva volare non ci badò molto.


Pensò di essere nella zona centrale della Palude Acquanera.


Era una zona ampia e lunga mille chilometri. Se Lin Ming fosse tornato indietro sarebbe tornato nella Tribù Acquanera. Se avesse continuato ulteriormente avrebbe raggiunto la Montagna Thundercrash dopo 800 o 900 chilometri.


All'inizio Lin Ming aveva pianificato di andare nella Montagna Thundercrash dopo aver ucciso Chi Guda, per vedere se ci fosse qualcosa di interessante.


Na Yi aveva detto che c'era dell'Erba Fulmine nella montagna Thundercrash. Le Erbe Fulmine di cent'anni erano piuttosto preziose. Ma nemmeno un maestro Houtian avrebbe osato scalare la montagna in modo avventato. Avrebbero esplorato soltanto la periferia della Montagna Thundercrash.


Lin Ming non pensava di aver sorpassato un maestro Houtian. Se si fosse recato nella Montagna Thundercrash, si sarebbe mantenuto anche lui nei margini della zona. A meno che non avesse desiderato scoprire i segreti della Montagna Thundercrash, non c'era motivo di scalare la montagna.


La notte scura era come una tenda illuminata dalla luna splendente. Lin Ming corse sulla punta dell'erba, sollevandosi di cento piedi ad ogni passo.


Quando arrivò a poche centinaia di chilometri della montagna Thundercrash, Lin Ming vide un'enorme ombra illuminata dalla pallida luce lunare. Era come un gigante colossale.


Sulla sommità della montagna i fulmini non avrebbero mai smesso di cadere! Nemmeno in 10.000 anni!


La Montagna Thundercrash era la più alta nella Landa Selvaggia del Sud. Il suo picco più famoso superava i 100.000 piedi e trapassava il cielo. Era più alto delle nuvole ed era sempre cosparso di piogge e neve per tutto l'anno.


Il cielo del continente Tianyan era diviso in sei strati. Quello sotto le nuvole si chiamava Volta Celeste, qui si formavano la pioggia, la neve e la grandine. Non c'era niente di speciale qui. A parte essere un po' più fredda nella parte più alta, chiunque poteva sopravvivere nella Volta Celeste.


9000 piedi sopra le nuvole c'era il Cielo Calmo Flusso. Qui c'erano dei forti venti che soffiavano in continuazione. Perfino un'Aquila celeste avrebbe avuto difficoltà a volare qui.


<em>Nota Traduzione: "罡风" gāng fēng, nel Daoismo sono dei venti astrali che gli immortali possono cavalcare.</em>


A 30.000 piedi sopra le nuvole c'era il Cielo Primordiale. Qui gli elementi, metallo, legno, acqua, fuoco, terra, fulmine e vento esistevano nel loro stato naturale e vigoroso. Era un posto opprimente. Perfino un maestro Xiantian sarebbe stato ucciso dalla mortale energia origin del Cielo Primordiale.


<em>Nota Traduzione: "太极" <a href="https://en.wikipedia.org/wiki/Taiji_(philosophy)">Tài jí</a>, l'Assoluto, la fonte di tutte le cose secondo alcune interpretazioni della mitologia cinese.</em>


Il picco della Montagna Thundercrash raggiungeva il Cielo Primordiale. Poiché la sua sommità era fatta di minerale magnetico, era in grado di attirare il potere del tuono formando innumerevoli fulmini.


Questo era il motivo per cui la Montagna Thundercrash era stata chiamata così.


<em>Nota Traduzione: Thundercrash = Rombo di Tuono</em>


Lin Ming immaginò che, dato che il fulmine colpiva incessantemente il picco della montagna, molto probabilmente c'era un'Anima di Tuono lì. Ma perfino un maestro Houtian poteva scalare la montagna a suo rischio e pericolo. Dato che la sua potenza non raggiungeva quella di un maestro Houtian, non aveva speranze di ottenere l'Anima di Tuono!


Anche così, Lin Ming voleva comunque esplorarla e vedere cosa c'era di così terrificante nella Montagna Thundercrash e vedere se ci fosse qualche possibilità di ottenere un'Anima di Tuono.


Due ore dopo Lin Ming arrivò alla base della montagna. Scoprì che c'era una tribù qui.


Nonostante non ci fosse molta luce in questo momento, la gente della tribù aveva già iniziato a svegliarsi per andare a lavorare. I contadini portavano i loro strumenti e i mercanti portavano in spalla i loro articoli.


"Dicono che ci sono delle Lucertole Fulmine ovunque nella montagna. Non temono che ci possa essere un'invasione di bestie feroci da un momento all'altro?" Si chiese Lin Ming. Cercò una locanda dove potesse riposarsi e accertarsi della situazione prima di decidere se scalare o meno la montagna.


Dopo essere entrato nella locanda, Lin Ming la sondò con la sua forza dell'anima. Scoprì con stupore che c'erano molti praticanti di arti marziali all'interno. Perfino il locandiere aveva una coltivazione al Primo Stadio della Trasformazione del Corpo.


Queste persone era qui per l'Erba Fulmine?


"Giovane eroe, è qui per la Montagna Thundercrash?" Disse sorridendo il locandiere.


"Sì." Lin Ming annuì. Si era già tolto la maschera e aveva abbassato la sua coltivazione allo Stadio delle Viscere. Questo era il livello che avrebbe dovuto avere un genio all'età di Lin Ming.


Anche se lo Sciamano dei Vermi di Fuoco fosse venuto qui, non avrebbe potuto trovarlo.


"Ah, i giovani sono molto più coraggiosi, è così giovane, eppure ha già raggiunto lo Stadio delle Viscere. Notevole, notevole. Ma è pericoloso andare nella Montagna Thundercrash con solo una coltivazione allo Stadio delle Viscere. Andare a fare un po' di esperienza va bene, ma potrebbe essere un po' troppo difficile raccogliere Erba Fulmine."


Sentendo queste parole, Lin Ming divenne contento. Gli mancavano informazioni riguardo alla Montagna Thundercrush, ma pareva che il locandiere ne sapesse molto al riguardo.


Chiese: "Che utilità ha l'Erba Fulmine? Perché ci sono così tante persone che rischiano la vita per avventurarsi nella montagna e raccoglierla?" Secondo Lin Ming, l'Erba Fulmine dovrebbe essere stata preziosa per maestri di arti marziali con un attributo fulmine. Ma questo genere di persone era molto raro e in tal caso la domanda per l'Erba di Fulmine non sarebbe stata così alta.


Il locandiere ne fu sorpreso. Questo ragazzino era piuttosto interessante. Non sapeva nulla eppure voleva comunque andare nella Montagna Thundercrash.


Disse: "Le Erbe Fulmine contengono il potere del Tuono. Possono essere raffinate con delle tecniche segrete in Perle di Fulmine che sono usate per attaccare. Il potere delle Perle di Fulmine fatte da un'Erba Fulmine di cinquant'anni è piuttosto notevole e quelle create da un'Erba Fulmine di cent'anni è ancora più sbalorditivo.
Nella Landa Selvaggia del Sud ci sono guerre costanti, i militari sono disposti ad acquistare una grande quantità di queste Perle di Fulmine per fornirle ai propri eserciti, sono paragonabili alle frecce più potenti."


"Allora è così..." Mormorò Lin Ming.


Il locandiere disse: "Ho un libretto che ti può informare riguardo alla Montagna Thundercrash e ai posti più interessanti. Il Giovane Eroe può comprarlo per 50 liang d'oro."


"Va bene!"


Lin Ming era piuttosto contento di pagare. Ricevette un libretto introduttivo riguardo alla Montagna Thundercrash. La Landa Selvaggia del Sud non aveva un sistema di stampa con una matrice di legno, così il libretto era stato scritto a mano.


Dopo che Lin Ming lo lesse, finalmente capì perché perfino un maestro Houtian sarebbe rimasto in fondo alla montagna.


Alla fine era a causa delle Lucertole Fulmine.


Non era un'esagerazione dire che le Lucertole Fulmine erano le bestie feroci più potenti della Landa Selvaggia del Sud!


Una lucertola era un serpente a quattro zampe. Come si soleva dire: un serpente con quattro gambe è un drago del fiume! Un drago del fiume con le corna è un drago!


Le lucertole avevano dei punti in comune con i draghi del fiume. E le Lucertole Fulmine possedevano la stirpe dei draghi del fiume!


Si poteva immaginare quanto fosse forte una bestia feroce con la stirpe di una Bestia Sacra.


Alla base della Montagna Thundercrash c'erano pochissime Lucertole Fulmine e, tra queste, appartenevano a stirpi impure. Queste lucertole erano ricoperte di scaglie bianche e sputavano dei fulmini del medesimo colore. La loro forza andava dall'Alterazione dei Muscoli al Forgia delle Ossa.


Più si saliva e più queste creature diventavano formidabili. Sul lato della montagna le scaglie delle Lucertole Fulmine erano rosse e sputavano fulmini scarlatti. La loro potenza equivaleva ad un maestro allo stadio Circolazione.


Ancora più in alto c'erano le Lucertole Fulmine Blu. Avevano una forza paragonabile a quella di un maestro Houtian.


Si diceva che sulla cima esistesse una Lucertola Fulmine Viola potente quanto un maestro Xiantian!


Dopo aver letto questo Lin Ming sussultò. Non aveva mai visto un maestro Xiantian prima. Non credeva che sulla Montagna Thundercrush ci sarebbe stata un'esistenza del genere.


Se ci fosse stata davvero una Lucertola Fulmine Viola, allora il suo attacco avrebbe potuto ridurre istantaneamente in cenere perfino un maestro Houtian!


Lin Ming si accigliò pensando a questo.


In confronto ad un normale praticante di arti marziali aveva un vantaggio. Questo perché aveva un'Anima di Tuono con sé, quindi non temeva molto il fulmine.


Ma solo perché non lo impauriva troppo, non voleva dire che poteva ignorarlo.


Solo poche ore fa Lin Ming aveva affrontato il ragazzino di fuoco, che era stato capace di ferirlo con le sue fiamme. Questo perché anche il nemico aveva un'Essenza di Fuoco ed era anche più forte di quella del Seme del Dio Blasfemo di Lin Ming. Per questo il ragazzo non era riuscito a controllare le fiamme nemiche.


"Nella Montagna Thundercrash ho molte più probabilità di sopravvivere di un normale praticante di arti marziali.
Ma sarebbe comunque esagerato dirigersi verso il picco..."


"Prima andrò alla base della Montagna Thundercrash. Dopodiché vedrò quanto potrò salire."
                                


                                



