---
title: Capitolo 1960 – Rientrare nella Strada Asura
pubDate: 2025-12-15T08:37:10.473Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Indipendentemente dalla calamità accaduta nei 33 Cieli, la Strada Asura non era cambiata.


Gli umani, i saggi e gli spirita qui sembravano vivere indipendentemente dai membri della loro stessa razza nei 33 Cieli, non c'erano molti contratti tra di loro.


Il Comando Asura di Lin Ming si era già rotto, così non sarebbe riuscito ad usarlo di nuovo. Trovò l'entrata spaziale nella Strada Asura in cui l'Empirea Sogno Divino lo aveva condotto in passato e usò le sue forze per sprofondare nella Strada Asura.


Quando Lin Ming ci rientrò, scoprì che c'erano molti più saggi tra gli sfidanti.


Nella Strada Asura, Lin Ming osservò molti giovani membri d'élite saggi entrare ed uscire dalle grandi città. Sembrava che mentre era stato via, le organizzazioni dei saggi avessero mandato i loro discepoli in massa per entrare nella Strada Asura.


Avevano rivelato la loro ambizione.


Lin Ming non ci badò. Al momento la prova finale della Strada Asura doveva ancora aprirsi. Lin Ming aspettò silenziosamente nelle grandi terre desolate.


Si inoltrò in questo territorio e percepì il potere del mondo della Strada Asura.


Qui poteva sentire che la Strada Asura in realtà assochilometriva un po' al suo mondo interno.


Che la Strada Asura fosse stata il suo mondo interno?


Lin Ming ci pensò all'improvviso. Quanto era difficile compiere un'impresa del genere? Tuttavia era convinto che in futuro ci sarebbe riuscito anche lui.


Il potere del mondo della Strada Asura era formidabile e vigoroso, ma visto che questo piano era imprigionato dai vincoli del Dao Celeste Asura, era incredibilmente difficile per Lin Ming assorbirlo.


Lin Ming mantenne la compostezza e iniziò a percepire silenziosamente la composizione del mondo della Strada Asura. Con la guida del Dao Celeste Asura, non sarebbe stato difficile per lui.


Percepire tutto questo era un processo lento. Lin Ming si concentrò, rapito dal processo. In un batter d'occhio trascorsero decine di anni.


Lin Ming ottenne molte nuove ispirazioni che fuse nel suo mondo interno in crescita.


In quel momento la prova finale stava per aprirsi.


Lin Ming lasciò le grandi terre desolate e si avventurò nella Strada Asura interna.


Per partecipare alla prova finale, bisognava avere un gettone per qualificarsi. L'ultima volta che aveva partecipato, Lin Ming lo aveva ottenuto da Mu Lingyun.


Per ottenerlo ci sarebbe voluto moltissimo tempo ed energia. Anche se non era troppo difficile per lui al momento, non voleva sprecare tempo.


Con la sua forza avrebbe potuto introdursi in un Sect e prendere un gettone come voleva.


In tarda notte, Lin Ming fluttuò in alto nell'aria, lasciando che la sua percezione si diffondesse in ogni direzione. Coprì un'ampia regione della Strada Asura interna e presto scoprì un'organizzazione vicina al Mare Asura. Era un gruppo che apparteneva ai saggi!


Ed erano i saggi dei 33 Cieli!


Tra di loro, qualcuno possedeva un gettone di qualifica. Anche se lo avevano nascosto con cautela, non potevano sfuggire dalla percezione di Lin Ming.


Lin Ming sogghignò. Discese silenziosamente come un fantasma nella notte.


Questo gruppo di praticanti di arti marziali saggi stava ancora meditando nel loro palazzo. Fuori c'erano delle guardie che coprivano un'area di cento chilometri attorno. Tuttavia l'arrivo di Lin Ming non le allertò minimamente.


<em>Pa!</em>


Una delle sentinelle barcollò e si accasciò a terra.


Gli altri saggi si allarmarono. Si destarono rapidamente dal loro sonno e furono sul punto di estrarre le armi dai loro anelli spaziali. In quel momento però scoppiò una forte esplosione. La barriera difensiva del palazzo era stata distrutta!


Ben presto, uno dei saggi sentì una forte brezza precipitarsi su di lui. Una bestia nera si stava gettando in picchiata verso il suo petto!


<em>Peng!</em>


Questa persona fu scaraventata all'indietro, schiantandosi contro un muro e vomitando una boccata di sangue.


I suoi organi erano stati ridotti in poltiglia con un solo attacco!


"M-maledizione!"


Ruggì un Grande Re del Mondo nel gruppo. Aveva visto chiaramente la bestia feroce che li aveva attaccati. Questo mostro sconosciuto sembrava un lupo nero con un corno nero che gli spuntava dalla fronte.


Ma era il padrone di questa creatura ad essere più terrificante. Nessuno del suo gruppo era riuscito a vedere chiaramente il suo aspetto o di capire dove fosse. Sembrava un cupo mietitore che uccideva spietatamente.


Ogni volta che passava, non avrebbe lasciato nessuna fluttuazione nelle leggi dello spazio. Anche così, sfrecciava nell'aria e scompariva senza lasciare traccia. Questo livello di comprensione aveva raggiunto un livello inimmaginabile.


Inoltre quest'altra parte doveva possedere una forza terrificante visto che aveva distrutto la barriera protettiva del palazzo. Questo fece disperare i saggi.


"Disperdetevi e fuggite! Informate la setta e chiedete dei rinforzi...!"


Disse tramite delle trasmissioni del suono il Grande Re del Mondo. Tuttavia si fermò a metà messaggio.


Fu l'ultimo dei saggi a morire.


Lin Ming aveva ucciso tutti e dodici.


Rimase in silenzio a guardare i cadaveri attorno a lui. Prima non avrebbe mai ucciso innocenti. Chi aveva annientato era stato a sua volta un assassino.


Ma stavolta aveva ucciso dodici saggi in un solo secondo, così che non trapelasse nessuna notizia. Anche se la sua identità non sarebbe stata rivelata se avessero mandato informazioni al loro Sect, Lin Ming doveva ridurre al minimo ogni eventualità di venire scoperto.


Lin Ming non provò il minimo senso di colpa per averli uccisi. Quando si trattava di una guerra tra razze, non c'erano innocenti.


Lin Ming mosse le dita e sparò una palla di fuoco. Bruciò tutti i cadaveri e, sotto la brezza della notte, le loro ceneri si dispersero.


Trovò il gettone che desiderava. Gli altri oggetti inutili furono tutti distrutti. Portò via anche il palazzo sacro e distrusse ogni altra traccia della sua comparsa.


Dopo aver finito, volò verso l'alto, scomparendo come un pipistrello nella notte...


.....


La posizione dell'ultima prova era nelle profondità della Strada Asura interna. Era lo sconfinato Mare Asura.


Il Mare Asura era illimitato e misterioso. Avrebbe potuto sommergere completamente perfino l'enorme pianeta Sky Spill!


La pressione nel suo fondo era inimmaginabile!


Normalmente nessun fondale avrebbe potuto sopportare una pressione così terrificante, ma questo mare poteva esistere comunque grazie al potere delle Leggi Asura.


A questa profondità nascevano innumerevoli bestie marine terrificanti. Tra di esse c'erano alcune creature potenti quanto un Empireo. Secondo le dicerie, nel profondo del Mare Asura c'era una o due bestie marine allo stadio di Vera Divinità. Erano le sovrane di tutte le creature dell'oceano!


A causa di queste storie, pochissime persone osavano entrare nel Mare Asura.


La sola eccezione capitava... quando iniziava la prova finale.


Oggi il Mare Asura solitamente solitario iniziò ad accogliere molti ospiti.


Diverse organizzazioni si radunarono nel Mare Asura.


Sulla sua superficie molti potenti esperti costruirono delle piattaforme che fluttuavano sopra il livello del mare. Diversi coltivatori si erano precipitati qui da ogni parte della Strada Asura, radunandosi per assistere ad un evento così importante.


<em>Rumble rumble rumble!</em>


Le acque si separarono. Una balena blu grossa quanto una montagna emerse dal mare. Quando si levò verso l'alto, si formarono innumerevoli cascate lungo il suo enorme corpo.


Per un po' le piattaforme sulla superficie furono travolte dalle onde. Molti giovani coltivatori barcollarono, incapaci di mantenere l'equilibrio.


"Ehi, quello è il leviatano Profondonord del palazzo celeste settentrionale... quella è la loro colonna portante. Anche se il suo sangue è un po' imperfetto, è comunque una fortezza molto più potente di un guerriero ad un passo dallo stadio di Empireo. Non avrei mai pensato che il palazzo celeste settentrionale avrebbe mandato il leviatano per fare scena."


Disse qualcuno dalle piattaforme. L'enorme balena blu aprì la sua enorme bocca, da cui apparì una tenda di luce azzurra. I discepoli del palazzo celeste settentrionale erano avvolti da questo bagliore.


Indossavano tutti l'uniforme di un Sect ed emanavano un'aura eroica. Dal loro portamento solenne era evidente che erano membri d'élite della loro organizzazione.


In realtà, la maggior parte di queste persone erano solo all'avventura e stavano ampliando i loro orizzonti; non avrebbero partecipato alla prova finale. Dopotutto x'era un numero limitato di gettoni di qualificazione.


"Il palazzo celeste settentrionale ha proprio sborsato un capitale stavolta, ma è comprensibile. Negli ultimi anni i saggi dei 33 Cieli fuori dalla Strada Asura hanno mandato troppi geni qui. Sembra che stiano facendo una dimostrazione di qualche tipo. Per questo la competizione per la prova finale è diventata più intensa."


"Stavolta ho sentito che i saggi dei 33 Cieli hanno mandato molte figure di alto livello qui. Molti provengono dal Palazzo di Zaohua!"


Sentendo questo nome, i praticanti di arti marziali della Strada Asura mostrarono paura. Anche molte figure importanti che si erano precipitate qui da ogni parte della Strada Asura si erano accigliate.


Il maestro del palazzo Zaohua era anche il capo supremo della razza dei saggi.


Il Sovrano dei Saggi Zaohua era semplicemente troppo terrificante. Secondo le dicerie, forse sarebbe diventato il guerriero numero uno dei 33 Cieli. Si era fuso insieme ad uno strano mostro orribile, ottenendo un potere impareggiabile!


Mentre la gente discuteva, risuonò il potente grido di una fenice.


Un uccello si stava avvicinando in volo. Sul suo dorso c'era un'anziana che indossava un abito con dei ricami che raffiguravano fenici e indossava una corona dorata. Teneva un bastone da passeggio ed emanava un'aura ricca e opulenta. Il suo sguardo sembrava emanare una grande pressione, mettendo in difficoltà gli altri.


E dietro di lei c'erano diverse splendide giovani. Ognuna aveva il viso coperto da un velo sottile, sembravano delle dee discese tra i mortali.


"Nonna Ventodorato! Un'Empirea della Strada Asura interna!"


Molti rimasero sbalorditi vedendola. La prova finale della Strada Asura era un evento importante, ma era comunque un'esperienza per temprare i membri della giovane generazione. La maggior parte delle volte gli Empirei non avrebbero partecipato, avrebbero solo mandato i loro discepoli diretti per gestire la situazione.


Era evidente quanto fosse importante questa prova finale visto che si stavano presentando degli Empirei.


"Nonna Ventodorato sta accompagnando le sue discepole. Sembra che i saggi abbiano attirato troppo le luci della ribalta in questi ultimi anni. Le organizzazioni native della Strada Asura non vogliono essere da meno e sono più combattive."


"Temo che questa prova finale causerà molto trambusto. Mi chiedo se qualcuno potrà raggiungere una percentuale di completamento dell'80%..."


"Non è impossibile. Qualcuno del palazzo di Zaohua potrebbe riuscirci..."


Mentre tutti discutevano, nessuno notò un giovane vestito di nero dall'aspetto comune che era rimasto in silenzio su una delle piattaforme.


Pareva un tratto grigio in questo mondo, completamente asincrono.


A volte si sarebbe girato e avrebbe guardato l'orizzonte del Mare Asura.


Sentiva che era arrivata una persona che riconosceva...
                                


                                



