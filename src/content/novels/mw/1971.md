---
title: Capitolo 1971 – Fenomeno demoniaco
pubDate: 2025-12-15T08:37:10.476Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


All'inizio Lin Ming credeva che i cosiddetti talenti che erano entrati nella prova finale fossero solo marmaglia. Erano di gran lunga inferiori in confronto a Sheng Mei e a Xiao Moxian. Così non aveva badato troppo a loro. Pensava la loro influenza sarebbe stata irrilevante nella Porta delle Leggi o nel quarto piano.


In effetti nella Porta delle Leggi non avevano fatto nessuna differenza. Tra tutti i geni qui, il più formidabile era l'uomo grasso del Palazzo Celeste di Zaohua, ma non era riuscito nemmeno a superare alla perfezione la difficoltà di grado celeste.


Ma Lin Ming non avrebbe mai pensato che queste persone avrebbero potuto causare un fenomeno così strano nel quarto piano. Era un'entità terrificante, non era affatto ordinaria.


Poteva essere un supremo tesoro o la nascita di un grande demone!


Qualunque cosa fosse, Lin Ming era interessato. Inoltre aveva la sensazione che quest'aura fosse famigliare, perché non dare un'occhiata?


Lin Ming avanzò con noncuranza. Lo spazio si distorse sotto i suoi piedi. Anche se la sua andatura sembrava lenta e calma, superò rapidamente le migliaia di chilometri dirigendosi verso la palude nera.


La testa del fantasma era troppo grande. Tutti gli sfidanti nel quarto piano l'avevano notata. Così arrivarono sempre più persone.


.....


Appena fuori dallo spazio della prova finale, nel Mare Asura incredibilmente profondo, la personificazione di Fame era immersa a 100.000 piedi di profondità sott'acqua.


In questa massa di carne e sangue, il Sacro Figlio di Zaohua era seduto su un'enorme sedia coperta dalla pelle di un'antica bestia simile ad un rinoceronte. Stava guardando silenziosamente un cristallo proiettore.


Questo cristallo stava mostrando l'entrata della prova finale. Nessuno strumento magico poteva spiare dentro il territorio della prova finale, era completamente isolato dalle leggi all'esterno.


Anche se osservare l'entrata della prova finale era inutile, il Sacro Figlio di Zaohua non distolse lo sguardo dalla proiezione. Adorava bere del buon vino e anche oggi stava tenendo una bottiglia in mano. Ma in realtà non era interessato a goderselo adesso, dopotutto ciò che stava accadendo nella prova finale era di grandissima importanza per lui. Sarebbe stato catastrofico per lui se fossero accaduti degli incidenti durante questa missione.


Mentre il Sacro Figlio di Zaohua aveva difficoltà a rilassarsi, il cristallo tremò.


Era apparsa una proiezione sfocata. Vedendolo, il Sacro Figlio di Zaohua raddrizzò immediatamente la schiena. Si alzò e si inchinò cortesemente.


"Porgo i miei saluti a sua maestà l'antenato!"


L'immagine della proiezione raffigurava il Sovrano dei Saggi Zaohua!


Il Sovrano dei Saggi parlava con lentezza. Disse: "Ho appena sentito la mia connessione con i diversi pezzi di carne di Fame scomparire all'improvviso... dovrebbero essere stati divorati."


La carne e il sangue di Fame erano le sfere rosse portate dall'uomo grasso e dagli altri per cercare il tesoro. Quelle masse si erano sciolte ed erano scese nelle profondità della palude, dov'erano state inghiottite. Il Sovrano dei Saggi Zaohua era riuscito a percepirlo all'istante.


Se non fosse stato per il collegamento vitale che condivideva con la carne e il sangue di Fame, non avrebbe avuto modo di sapere cosa stava accadendo nella prova finale.


"Questo..." Il Sacro Figlio di Zaohua rimase scioccato per un breve momento per poi diventare estatico: "Sembra che l'abbiano trovata!"


"Esatto. Naturalmente può anche significare che i discepoli che ho mandato sono stati uccisi e che la carne e il sangue di Fame sono stati raffinati..."


"Ahah, le possibilità che accada sono quasi zero. Nessuno degli sfidanti di questa prova può uccidere i circa venti discepoli che ho mandato e nemmeno raffinare Fame. Ci vorrebbe molto tempo anche per un Empireo per raffinare la carne e il sangue di Fame!"


Il Sacro Figlio di Zaohua era pieno di sicurezza. Finché avessero trovato il tesoro, allora non sarebbe stato un problema recuperarlo!


E una volta che l'avessero ottenuto, la forza dei saggi sarebbe aumentata ulteriormente!


E quando fosse accaduto, ne avrebbe tratto un enorme profitto.


"Lo spero..." Il tono del Sovrano dei Saggi era solenne: "Devono riuscirci!"


"Sua maestà, non si preoccupi, ho scelto personalmente i discepoli che sono entrati nella prova finale. Ho esaminato la loro età scheletrica, la loro forza e il loro talento. Sono i candidati più adatti tra la giovane generazione! Inoltre, per garantire il successo della missione, ho trasformato i loro corpi. Sono invincibili tra i loro coetanei!"


"Mi sono occupato personalmente di ogni aspetto di questa missione. Se ci saranno dei problemi, accetterò ogni punizione possibile, mi taglierò anche le mani e i piedi!"


Il tono del Sacro Figlio di Zaohua era deciso e non si lasciò nessuna via di fuga.


Il Sovrano dei Saggi Zaohua annuì con lentezza. La sua proiezione scomparve gradualmente.


Il Sacro Figlio di Zaohua si alzò di scatto, dell'entusiasmo trapelò dal suo sguardo. Strinse i pugni, come se stesse catturando un mondo intero.


Aveva la sue ambizioni. Una volta che avessero trovato ciò che volevano, allora forse avrebbero potuto sconfiggere gli spirita e dominare tutti e 33 i Cieli!


Allora sarebbe riuscito a diventare una Vera Divinità, raggiungendo anche il picco di quello stadio e poi avrebbe ereditato la posizione di suo padre!


La vita di Fame era infinitamente lunga. Quando il Sovrano dei Saggi Zaohua fosse morto di vecchiaia, allora l'abissale sarebbe passato sicuramente a lui. Allora avrebbe regnato supremo nell'universo!


.....


Lin Ming impiegò diversi respiri di tempo per attraversare migliaia di chilometri, era così tranquillo che sembrava che stesse passeggiando per un parco.


Arrivò sopra la palude nera.


Qui poteva vedere chiaramente i discepoli del Palazzo Celeste di Zaohua. Aveva fatto un'enorme buca nel fango.


E quell'aura terrificante proveniva dalla voragine.


Lin Ming alzò le sopracciglia. A quanto pareva era stato davvero questo gruppo a causare questo trambusto.


Lin Ming si nascose facilmente in una distorsione dello spazio. Al suo livello, nessuno riuscì a scoprirlo. Non era preoccupato. Prima voleva dare un'occhiata e capire cosa stavano facendo.


In quel momento però stavano arrivando sempre più sfidanti. Circondarono la voragine, a decine di chilometri di distanza a mezz'aria.


Gli occhi di tutti erano incollati sulla voragine. Nei loro sguardi c'erano tracce di entusiasmo, avidità e perfino paura...


"Sono i discepoli del Palazzo Celeste di Zaohua! Quel fenomeno è accaduto a causa loro!"


"Quando ho visto dov'era il fenomeno, mi ero già immaginato che fosse stato a causa loro. Diversi giorni fa li ho visti cercare qualcosa nella palude! Credo che sapessero fin dall'inizio che la palude non era un luogo ordinario!"


"Giusto. Li ho visti anche io prima. Pensavo che fosse strano. Il territorio nel quarto piano è così ampio, eppure si erano tutti radunati in quella piccola palude nera, trascorrendo sette od otto giorni a cercare solo lì. È ovvio che erano già preparati. Strano però. Questa prova finale è così misteriosa, come lo sapevano? È troppo sospetto!"


"Non importa come hanno ottenuto quell'informazione, non riusciranno ad ottenere facilmente il tesoro. Forse è un'antica rovina piena di oggetti preziosi. Se potessimo prenderne un po', allora potrebbero guadagnarci anche noi!"


Naturalmente dovevano fare attenzione. Questa sorta di antiche rovine di solito erano incredibilmente pericolose. Un piccolo errore sarebbe costato loro la vita.


"I discepoli del Palazzo Celeste di Zaohua sono più forti di noi, ma noi siamo di più. Finché combatteremo insieme, allora non sarà un problema ucciderli tutti."


Era stato un discepolo della Strada Asura interna a parlare. Anche se le notizie del massacro fossero trapelate all'esterno, ne sarebbe valsa comunque la pena. Inoltre non temevano il Sovrano dei Saggi Zaohua. La Strada Asura era un mondo indipendente dai 33 Cieli e, non importava quanto fosse forte il Sovrano dei Saggi Zaohua, non avrebbe osato fare degli azzardi nella Strada Asura.


Prima di tutto, c'era la deterrenza del maestro della Strada Asura. Il suo piano conteneva delle leggi terrificanti e nessuno sapeva cosa sarebbe successo se uno avesse osato attaccare queste terre.


Secondo, anche le organizzazioni native della Strada Asura erano formidabili; avevano almeno due Vere Divinità! Inoltre, nelle profondità del Mare Asura e nelle grandi terre desolate si diceva che si nascondessero diverse bestie feroci forti quanto Vere Divinità.


Mentre tutti stavano aspettando un'occasione per fare la loro mossa, preparandosi a combattere, risuonò un ruggito dalla voragine!


Era un grido incredibilmente terrificante, sembrava che un demone spaventoso si fosse destato!


In seguito al ruggito, un violento flusso di energia sfrecciò verso il cielo, annientando perfino il vuoto!


Uno sfidante che si era avvicinato troppo a causa dell'avidità e della curiosità gridò allarmato mentre veniva travolto da questo potere!


Il suo corpo vorticò nell'aria a causa del flusso di energia. Emise un grido straziante e, sotto gli occhi dei presenti, si decompose rapidamente, questa forza stava assorbendo la sua carne e il suo sangue e alla fine lo ridusse in un mero scheletro.


Poi perfino le ossa si ruppero, trasformandosi in polvere che presto svanì!


Era stato annientato così un genio di una grande organizzazione della Strada Asura interna. Era stata una scena raccapricciante.


Cos'era quel flusso di energia?


Questa forza non si dissipò, si radunò lentamente formando un fantasma nero!


Era alto mille piedi. Era coperto da scaglie delle dimensioni di un secchio e sembrava in posizione eretta. Le sue braccia erano forti e spesse e le sue gambe parevano dei pilastri. Dietro la sua grande coda ondeggiava, coperta da spuntoni d'osso!


Gli occhi della proiezione erano rossi come il sangue mentre guardavano il mondo dall'alto con sdegno. Anche se non stava osservando i praticanti di arti marziali presenti, ai giovani attorno si mozzò il fiato.


Questo fantasma era...


Tutti furono colti dalla paura. Nella distorsione spaziale, perfino Lin Ming ebbe difficoltà a mantenere la calma.


Fece un respiro profondo. Mostrò uno sguardo pensieroso. Finalmente aveva capito perché l'aura nella voragine gli era sembrata così familiare...


Se non si sbagliava, questo fantasma nero in realtà era un abissale!


Gli abissali erano molto diversi tra di loro. Il più potente poteva essere ancora più forte di una Vera Divinità!


E questo abissale di fronte a lui era un tipo di creature del genere!


Una folla di giovani Sacri Lord e Re del Mondo erano riusciti in qualche modo a destare il fantasma di una Vera Divinità abissale?


Lin Ming non credeva che potesse accadere così facilmente.


Doveva esserci lo zampino del Sovrano dei Saggi Zaohua.


Probabilmente rientrava tutto nei suoi piani!
                                


                                



