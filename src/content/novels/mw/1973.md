---
title: Capitolo 1973 – Demone Artificiale
pubDate: 2025-12-15T08:37:10.476Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Fame? Come..." Lin Ming rivelò uno sguardo scioccato. Non era una metamorfosi, era un potere che proveniva direttamente da Fame!


Il tessuto che copriva la schiena dell'uomo grasso era già scoppiato. Enorme pustole di sangue iniziarono a sporgere dal suo dorso.


<em>Gurgle gurgle!</em>


Queste polle si contorcevano violentemente e aumentavano sempre più di dimensioni fino ad esplodere. Mentre il sangue e il plasma schizzavano nell'aria, diversi tentacoli simili a pitoni emersero da queste pustole ondeggiando.


"Questo..."


Le pupille di Lin Ming si rimpicciolirono. Non si poteva sbagliare, quelli erano i tentacoli di Fame! La sola differenza era che si erano rimpiccioliti nel corpo dell'uomo grasso.


In quel momento il saggio era completamente irriconoscibile. Era diventato un demone rosso alto venti piedi pieno di spuntoni d'osso e avvolto da spessi muscoli. Otto tentacoli ondeggiavano dalla sua schiena.


Tutti rimasero sbigottiti. Questa forma di vita rosso sangue non sembrava affatto una persona, ma un demone artificiale!


"Questa forza proviene da Fame... ora capisco." Lin Ming ripensò all'Empireo Primordius di migliaia di anni fa.


Allora, quando lo aveva visto, si era ridotto ad un demone, ma non aveva tentacoli. Invece aveva delle lame d'osso affilate.


L'Empireo Primordius si era impossessato del corpo di un abissale e così si era trasformato in quel modo. L'uomo grasso probabilmente era in una situazione simile.


Qualcuno aveva impiantato la carne e il sangue di Fame nel suo organismo!


Era quasi impossibile impossessarsi del corpo di un abissale. Dopo che l'Empireo Primordius l'aveva fatto, era impazzito.


E la forza dell'uomo grasso era chiaramente di gran lunga inferiore a quella dell'Empireo Primordius. Tentare di impossessarsi del corpo di un abissale sarebbe stato un suicidio per lui. Tuttavia il discorso era diverso per quanto riguardava la carne e il sangue di Fame.


Questo perché l'abissale era sotto il controllo del Sovrano dei Saggi.


Questa carne e sangue avrebbero ubbidito agli ordini e, di conseguenza, non avrebbero divorato l'uomo grasso.


<em>'Allora è così... via via che diventa più potente e il Sovrano dei Saggi Zaohua lo controlla sempre meglio, può dividere parti della carne e del sangue di Fame ed impiantarli nei corpi di praticanti di arti marziali di alto livello per creare i suoi demoni artificiali. Se le sue capacità di manipolazione sono abbastanza potenti, allora potrà perfino formare legioni di demoni!'</em>


Un esercito del genere sarebbe stato spaventosamente efficiente in battaglia. Allo stesso tempo, sarebbe stato controllato completamente dal Sovrano dei Saggi Zaohua. Visto che i loro corpi si sarebbero fusi con la carne e il sangue di Fame, avrebbe potuto polverizzarli con un solo pensiero!


Mentre si rendeva conto di tutto questo, Lin Ming capì che le ambizioni del Sovrano dei Saggi Zaohua stavano diventando sempre più grandi. Grazie a Fame poteva compiere imprese prima impossibili. Avrebbe potuto estendere lentamente il suo controllo su tutti e 33 i Cieli. Naturalmente questo a patto che potesse sconfiggere l'ugualmente ambizioso Imperatore Spirituale.


"Cos'è quel mostro?!"


Quando gli sfidanti videro la metamorfosi di quest'uomo grasso si impaurirono. Era a causa dell'aura di Fame che, nonostante fosse fusa nel corpo dell'uomo grasso, emanava ancora un potere deterrente che inorridiva i presenti.


"Quella dovrebbe essere la metamorfosi della razza dei saggi! Ma non ho mai visto una versione del genere prima!" Dissero alcuni per confortarsi e migliorare il loro morale. Tuttavia l'uomo grasso ridacchiò.


"Voi... credete davvero che sia la metamorfosi della razza dei saggi...?"


Mentre parlava, le vene blu dell'uomo grasso pulsarono sul suo corpo come vermi. Sembrava che fosse difficile per lui parlare.


La sua voce era cambiata completamente. Era roca e profonda. Ormai non sembrava più una persona.


In quel momento Lin Ming osservò ciascuno dei suoi cambiamenti.


<em>'La sua vitalità del sangue... sta bruciando. La carne e il sangue di Fame sta divorando le sue cellule! Se mantenesse questo tipo di metamorfosi per troppo tempo, allora morirà. Sembra che abbia degli enormi limiti questa trasformazione. Usarla una sola volta farà perdere gran parte della forza vitale e limiterà la sua coltivazione in futuro. C'è anche la possibilità che finisca da divorato da Fame invece.'</em>


Pensò Lin Ming mentre percepiva la vitalità del sangue del saggio. Fame era un abissale e il suo attributo era il divoramento. Questo era un "istinto" impresso nel profondo di ogni pollice della sua carne e del suo sangue.


Anche se il Sovrano dei Saggi Zaohua lo stava trattenendo, era difficile sovrascrivere completamente un istinto simile.


"Questa è la prima volta... che uso questa forza proibita impiantata nel mio corpo. Dovreste sentirvi onorati!"


L'uomo grasso ruggì e si precipitò verso un discepolo della Strada Asura interna!


Quel discepolo proveniva dal Regno di Vuoto Divino. Era uno degli sfidanti più forti.


"Attento!"


Gridò qualcuno con allarme.


Ma l'uomo grasso fu troppo veloce; la sua velocità superava i tempi di reazione dei presenti.


Il discepolo del regno di Vuoto Divino era stato temprato da numerose prove letali. Anche se era ancora sconvolto, il suo corpo si mosse di riflesso, reagendo indipendentemente durante questo momento critico.


Balzò all'indietro. Allo stesso tempo tirò fuori una sciabola e menò dei fendenti. Un'oscurità densa e appiccicosa fuoriuscì dall'arma come dell'inchiostro. Questa oscurità conteneva un potente attacco spirituale!


<em>Hu!</em>


L'oscurità ruggì, formando l'immagine di un dio della morte. Lo spettro brandì una falce e si precipitò verso il mare spirituale dell'uomo grasso!


Questa era una potenza trascendente del regno di Vuoto Divino, una tecnica arcana specificatamente usata per colpire il mare spirituale. Questo discepolo era abbastanza intelligente, vedendo che non poteva schivare l'attacco dell'uomo grasso, decise di contrattaccare!


La metamorfosi dell'uomo grasso sembrava un potenziamento del corpo; sarebbe stato ovvio scegliere di mirare al mare spirituale invece.


<em>Crack!</em>


L'uomo grasso afferrò la sciabola. Allo stesso tempo la falce si precipitò sulla testa del saggio.


L'uomo grasso ignorò completamente la falce del dio della morte. Invece sporse la mano verso il cuore del discepolo del regno di Vuoto Divino.


"Tu..."


Il discepolo mostrò uno sguardo incredulo. Fissò impotente la falce che stava colpendo la testa del saggio. Ma allo stesso tempo sentì una sensazione di freddo al petto. Gli artigli affilati dell'uomo grasso erano penetrati attraverso il suo torso e avevano afferrato il suo cuore che ancora batteva.


"No!!"


La sensazione che si provava quando qualcuno ti stringeva il cuore era indescrivibile. Il discepolo del regno di Vuoto Divino era pieno di paura e impotenza. Prima che potesse finire di parlare, l'uomo grasso sogghignò con crudeltà e strappò via il cuore del discepolo dalla cassa toracica.


<em>Puff!</em>


Il sangue schizzò. L'espressione del discepolo del regno di Vuoto Divino si irrigidì e il suo corpo si accasciò come un cane morto. Mentre rotolava via, vide l'uomo grasso sollevare il suo cuore che ancora batteva e sanguinava per poi inghiottirlo intero.


"Ahh!"


Uno sfidante gridò per la paura. Questo saggio aveva davvero mangiato il cuore di qualcuno!


Ciò che spaventò di più gli sfidanti era il fatto che l'attacco spirituale del discepolo sembrava non aver ferito minimamente l'uomo grasso. Il discepolo del regno di Vuoto Divino chiaramente eccelleva in attacchi spirituali, eppure il saggio aveva resistito con facilità al suo colpo!


Che il punto debole di quest'uomo grasso fosse il suo corpo invece?


Vedendo il su fisico pieno di muscoli duri come l'acciaio, gli sfidanti non riuscirono a radunare il coraggio per affrontarlo usando attacchi materiali.


Se le sue difese fisiche erano ancora più formidabili di quelle spirituali, allora sarebbe stato proprio un mostro!


"La carne e il sangue di Fame hanno divorato l'attacco spirituale di quel discepolo..." Lin Ming aveva capito cos'era successo. Fame era una forma di vita terrificante. Poteva divorare ogni cosa, poteva inghiottire perfino le regole del Dao Celeste, non sarebbe stato difficile divorare un attacco spirituale.


Dopo essersi fuso con Fame, figuriamoci l'aumento di forza, solo questa abilità difensiva di divorare attacchi d'energia, materiali e spirituali lo rendeva invulnerabile tra coltivatori dello stesso livello.


Questo era davvero un mostro terrificante!


Lin Ming osservò con attenzione i cambiamenti che stavano avvenendo nel corpo dell'uomo grasso. In quel momento il cadavere del discepolo del regno di Vuoto Divino tremò e si sciolse sotto gli occhi di tutti i presenti.


La carne sul suo corpo sembrò sciogliersi come grasso ad alte temperature. Si ridusse in poltiglia rossa e gialle, lasciando solo delle ossa.


Gli altri furono colti dal panico; non sapevano cos'era successo.


Poi, come se fosse stato evocato, questo liquido si radunò e iniziò a scorrere verso la fossa dietro l'uomo grasso, dove fu assorbito completamente dalla colonna d'osso nera come la pece.


L'uomo grasso sorrise, rivelando i denti macchiati di sangue. "La reliquia demoniaca è piuttosto avida... vuole divorare anche la carne e il sangue ordinari ad una distanza ravvicinata... attira ancora di più la carne e il sangue di un abissale... dopo che mi sono trasformato, anche se posso imprigionare consciamente l'energia della mia carne e del mio sangue, posso sentirne ancora la chiamata!"


"Apprendista Senior, non è qualcosa a cui tiene sua maestà? Tratteniamo qui questa spazzatura e usiamo la loro carne e il loro sangue per nutrire la reliquia demoniaca! È l'uso migliore che si può fare di scarti simili!"


Disse un altro discepolo del Palazzo Celeste di Zaohua dietro l'uomo grasso. Anche il suo corpo iniziò a cambiare. La sua carne si contorse, come se numerosi insetti stessero strisciando sotto la sua pelle.


Aveva un'espressione sofferente, come se il processo di metamorfosi fosse molto più difficile per lui. Era ovvio che fosse meno capace di controllare la carne e il sangue di Fame in confronto a lui.


"Un altro!"


Gridò uno sfidante quando vide il discepolo trasformarsi. Si raggelò e iniziò a disperarsi. Temeva che ci fossero diversi demoni nel gruppo del Palazzo Celeste di Zaohua. Forse erano tutti così!


"Questa sensazione, è davvero sconvolgente... pensavo che sarei morto, ahah..."


Dopo che il discepolo completò la metamorfosi, iniziò ad ansimare, come se fosse scampato ad un pericolo mortale. Questo era il potere proibito che li aveva preoccupati anche mentre cercavano la reliquia.


Questa forza, anche se dava loro una forza formidabile, avrebbe anche sottratto forza vitale. Ci era voluto un costante condizionamento del Sovrano dei Saggi per permettere loro di completare la trasformazione senza morire. Ma il fatto che il loro capo avesse sprecato così tanto tempo per loro dimostrava il loro valore. La loro missione era trovare la reliquia demonica!


Dopo aver finito, un giorno si sarebbero potuti fondere completamente con la carne e il sangue di Fame, ottenendo un corpo immortale!
                                


                                



