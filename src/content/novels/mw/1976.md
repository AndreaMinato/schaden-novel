---
title: Capitolo 1976 – Chi si oppone morirà
pubDate: 2025-12-15T08:37:10.477Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Massacro.


Era comune nel mondo delle arti marziali. Figuriamoci annientare un villaggio, spesso venivano distrutte intere città o stelle.


In questo vastissimo universo, perfino la distruzione immediata di un grosso mondo come Sky Spill non avrebbe destato troppa attenzione. Anche se alcune persone avessero saputo cos'era successo, avrebbero pensato che fossero stati uccisi solo un branco di guerrieri al Mare Divino inutili e privi di talento.


Ma fare massacri di geni e in particolare di folle di talenti di Terre Sacre di Vere Divinità era incredibilmente raro!


C'erano pochissimi Sect di Vere Divinità nei 33 Cieli. Chi avrebbe osato provocarli?


Sarebbe stato come dichiarare loro guerra, ci sarebbero state gravi conseguenze!


In quel momento, i circa venti discepoli del Palazzo Celeste di Zaohua stavano cercando di dimenarsi disperatamente. Tuttavia non riuscirono a muoversi minimamente nemmeno usando tutte le loro forze e il potere della carne e del sangue di Fame.


Un campo di forza terrificante li imprigionava, solida come una montagna immortale!


E ormai Lin Ming si stava avvicinando ad una terza persona. Questo allarmò tutti quanti!


Mostrando una forza così tirannica, ciò che stava rivelando non era la sua coltivazione, ma il suo potenziale.


Se si potesse quantificare il talento, allora il suo avrebbe superato di gran lunga la somma del gruppo di saggi!


Era incredibile.


<em>Puff!</em>


Con un lieve tonfo, Lin Ming estrasse tutta la carne e il sangue di Fame da un terzo praticante di arti marziali e poi li diede in pasto al piccolo drago nero.


La carne e il sangue di Fame conteneva una quantità di energia straordinaria, ma l'appetito del piccolo drago era ancora più sbalorditivo. Li inghiottiva senza neanche masticare.


Poi Lin Ming ne uccise un quarto. Li ammazzava come galline, annientandoli senza incontrare la minima resistenza.


"Li sta uccidendo come maiali... ogni volta che ne uccide uno, chissà quanti danni infligge al Palazzo Celeste di Zaohua..."


Alcuni si ritrassero, esterrefatti.


Questi discepoli del Palazzo Celeste Zaohua erano stati cresciuti usando enormi quantità di materiali celesti. Erano i migliori allievi degli ultimi secoli ed erano stati coltivati con massima cura.


E il Sovrano dei Saggi li aveva preparati con attenzione per questa missione. Aveva investito moltissime risorse, mandando tutti i migliori membri d'élite nella prova Asura.


Inoltre aveva anche trasformato i loro corpi usando la carne e il sangue di Fame.


Si poteva dire che il valore di ognuno di loro fosse di gran lunga superiore a tutte le vite di mille pianeti Sky Spill!


In particolare l'uomo grasso che era stato ucciso da Lin Ming; era il miglior talento della giovane generazione apparso nell'arco di mille anni, eccellente tra i suoi coetanei. Nonostante fosse inferiore al Sacro Figlio di Zaohua, poteva competere con qualcuno come il Principe Imperiale Naqi.


Se Lin Ming li avesse uccisi, sarebbe stato come distruggere ogni sforzo che aveva fatto il Palazzo Celeste di Zaohua negli ultimi secoli.


Nel mondo delle arti marziali si poteva misurare il valore di una vita. Agli occhi dei coltivatori della Strada Asura, ucciderne uno era come annientare migliaia di pianeti.


Lin Ming li uccise uno dopo l'altro. Non aveva intenzione di torturarli deliberatamente ma, lo fece perché doveva controllare con accuratezza il flusso della sua vera essenza per troncare il collegamento tra di loro e la carne e il sangue di Fame. Era un processo che consumava energie mentali e non era semplice nemmeno per Lin Ming.


Ma questo atteggiamento calmo scoraggiò tutti gli altri discepoli del Palazzo Celeste di Zaohua.


Non importava quanto si dimenavano; potevano solo aspettare la morte e poi soffrire il dolore più straziante al mondo! La sofferenza dovuta alla separazione dalla carne e dal sangue di Fame era sufficiente a farli raggelare dallo shock. Anche questi praticanti di arti marziali dalla volontà ferma avrebbero desiderato di morire una volta sperimentato questo dolore.


"Ragazzo! Se ci ucciderai, allora il Palazzo Celeste di Zaohua non ti perdonerà mai!"


Gridò uno di loro prima di morire. Questo perché appena prima di perire, il campo di forza che lo imprigionava si era indebolito, permettendogli di parlare.


Tuttavia la sua minaccia non cambiò il suo fato. La carne e il sangue di Fame furono tirati via anche dal suo corpo!


Gli assassini si dovevano aspettare di poter essere uccisi a loro volta. Tutti i coltivatori presenti, inclusi quelli della Strada Asura interna avevano già fatto la loro scelta!


Lin Ming non era un individuo dalla volontà debole o tenero di cuore. Non batté nemmeno ciglio mentre uccideva queste persone.


In quel momento però la formazione che sigillava la fossa iniziò ad indebolirsi. Diversi sfidanti iniziarono a ritirarsi silenziosamente.


Erano i membri della montagna di Piaoyu.


Vedendo il fato miserabile a cui stavano andando incontro i loro compagni, i loro capelli si erano rizzati per la paura.


Anche se erano stati coinvolti in questo trambusto passivamente, erano dalla stessa parte dei membri del Palazzo Celeste di Zaohua. Forse questa persona avrebbe ucciso ogni testimone!


"...Dove state andando?"


Dopo aver ucciso una decina di discepoli del Palazzo Celeste di Zaohua, Lin Ming si girò a guardare i quattro membri della montagna Piaoyu.


Anche se aveva ucciso così tante persone, le sue macchie erano immacolate e brillanti come la giada.


I quattro discepoli della montagna di Piaoyu si raggelarono!


La donna vestita di grigio sbiancò. Sapeva di stare affrontando la crisi più grande della sua vita.


Sia fuggire che rimanere significava morte!


Cercò freneticamente di pensare ad una soluzione. Strinse i denti e disse: "Uccidi tutti se ne sei capace. Altrimenti trapelerà sicuramente notizia di come hai ucciso tutti i discepoli del Palazzo di Zaohua e della Montagna di Piaoyu. Allora i saggi ti daranno la caccia con tutte le loro forze!"


"Potrai solo stabilirti nella Strada Asura o dagli spirita e trovare una grande organizzazione di Vere Divinità disposta a proteggerti! Ma sei solo un umano e non ci sono Vere Divinità tra di voi!"


La donna vestita di grigio ansimava. Stava cercando di sviare tutta la paura e l'odio verso Lin Ming, così che tutti gli altri si schierassero dalla sua parte.


Era un metodo per salvarsi la pelle. E, come sperava, l'atmosfera nella fossa iniziò a riempirsi di paura. Molti cambiarono espressione mentre guardavano Lin Ming.


In effetti, se quest'uomo temeva il Palazzo Celeste di Zaohua e non avesse voluto che trapelasse notizia dell'accaduto, allora avrebbe ucciso tutti.


"Chi sei? Con il tuo talento è impossibile che tu non sia famoso e che tu sia spuntato dal nulla!"


La donna attaccò verbalmente Lin Ming, questionando la sua identità.


Agli occhi dei presenti, questa sorta di talento impareggiabile poteva superava perfino Sheng Mei e il Sacro Figlio di Zaohua. Era quasi impossibile.


Inoltre era ancora più incredibile che appartenesse ad una razza sull'orlo dell'estinzione.


La donna grigia non poté che pensare al talento di nome Lin Ming che era esistito diverse migliaia di anni fa. Anche se era perito, la sua fama era diventata leggendaria. Anche se i saggi avevano cercato di sminuirlo, non erano riusciti a nascondere l'esistenza di un genio del genere.


La donna vestita di grigio era un membro della giovane generazione nata oltre 2000 anni dopo che Lin Ming era morto. Per lei il suo nome era leggendario. Era una persona che aveva spinto la fondatrice della sua montagna di Piaoyu a dargli la caccia!


Una Vera Divinità si era abbassata a dare la caccia ad un Sacro Lord. Si poteva immaginare quanto fosse terrificante Lin Ming!


<em>'Questa persona non dovrebbe essere Lin Ming...'</em> La donna vestita di grigio negò subito questa possibilità.


La prova finale era fatta apposta per i membri della giovane generazione e questo concetto era supportato dalle leggi che permeavano questo spazio. Anche se Lin Ming fosse stato ancora vivo, la sua età sarebbe stata di diversi millenni; non sarebbe stato un membro della giovane generazione. Anche se la sua forza fosse stata di gran lunga superiore al Sovrano dei Saggi, una volta che fosse arrivato in questo spazio, non avrebbe potuto mostrare una forza combattiva così terrificante.


Lo sguardo ardente di Lin Ming fissò la donna vestita di grigio.


Alcuni sfidanti si stavano avvicinando a lei.


Guardavano Lin Ming sia con paura che con timore reverenziale. Quest'uomo non sembrava qualcuno sotto la protezione di una grande organizzazione. Questo perché erano ben pochi i Sect capaci di affrontare il Palazzo Celeste di Zaohua e offrire rifugio a qualcuno che aveva ucciso i loro discepoli. Inoltre, molte di queste organizzazioni avevano dei rappresentanti qui e quest'uomo chiaramente non era dalla loro parte.


"Sei proprio brava nel condizionare le opinioni degli altri."


Una luce fredda brillò negli occhi di Lin Ming quando vide la reazione di queste persone. La donna stava cercando di addossare tutto l'odio e la paura su di lui, usandola per destare la rabbia della gente e cercando di trovare una svolta favorevole in questo caos. Senza dubbio era il metodo più intelligente.


Ma purtroppo per lei ogni suo piano era inutile.


Quando uno era dotato di potere assoluto, poteva controllare la vita e la morte di tutti i presenti!


Chi sarà dalla mia parte sopravviverà. Chi si opporrà a me morirà!


Lin Ming guardò gli sfidanti andare dalla parte della donna vestita di grigio. Sorrise freddamente e disse: "Vi darò una scelta. Potete scegliere di stare dalla parte di quella donna e morire con lei, o lasciarla e avere un'occasione per sopravvivere..."


Le parole di Lin Ming avevano un'attrattiva diabolica. Gli sfidanti si raggelarono. Alcuni si ritirarono istintivamente dalla donna vestita di grigio.


"Smettetela di essere ingenui! Credete davvero che vi lascerà vivere?!" Gridò disperatamente la donna vestita di grigio, senza tenere conto se questa reazione l'avrebbe fatta davvero sopravvivere.


Tuttavia non importava quanto stesse gridando, sempre più persone si allontanarono da lei.


Era semplice. Resistere a quest'uomo era impossibile. Ma se avessero scelto di sottomettersi forse non li avrebbe uccisi.


Presto i soli rimasti furono gli altri tre discepoli della montagna di Piaoyu.


In quel momento Lin Ming attaccò!


Era sorprendentemente veloce. La luce di lancia squarciò il vuoto. Sembrava una freccia, squarciò all'istante l'essenza astrale protettiva della donna. Il sangue schizzò e lei tossì miserabilmente mentre veniva scaraventata all'indietro.


Un altro discepolo della Montagna di Piaoyu morì con lei.


Due persone erano state ammazzate con tranquillità. Lin Ming non mostrò pietà. Nella guerra tra l'umanità e i saggi, aveva partecipato anche la montagna di Piaoyu. Tutti i loro discepoli erano ugualmente responsabili del massacro dell'umanità.


Tuttavia risparmiò un uomo e una donna della montagna di Piaoyu. Non li uccise perché gli sarebbero stati utili.


Fece un cenno e li imprigionò con un campo di forza.


Le due persone tremarono e impallidirono. Quando guardarono Lin Ming, l'odio e la paura annebbiarono i loro sguardi.
                                


                                



