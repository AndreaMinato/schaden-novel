---
title: Capitolo 1981 – Guardiani
pubDate: 2025-12-15T08:37:10.478Z
tags:
    - mw
---


<em>Capitolo sponsorizzato, ringraziamo Matteo!
10 capitoli in coda (4 Matteo + 6 Fabio), 0/5
-Schadenfreude</em>


Lin Ming osservò i due vecchi da lontano. In realtà aveva visto degli esaminatori simili diverse volte durante la prova finale, ad esempio l'Asura Nero o la proiezione del maestro della Strada Asura.


Quelle due persone che aveva incontrato però erano solo fili di percezione divina lasciati da guerrieri in passato, Lin Ming aveva notato che quei due vecchi erano presenti in carne ed ossa.


Questo lo lasciò sorpreso.


I due vecchi non dovevano essere imparentati in qualche modo con il maestro della Strada Asura, no? Nessuno sarebbe riuscito a vivere dall'antica era in cui viveva il maestro della Strada Asura fino ad ora.


L'Altare di Sigillo Divino era a diverse migliaia di chilometri dalla rupe in cui era Lin Ming. Volò attraverso il vuoto e salì sull'altare. Era il gradino più basso, ma era così spazioso che la sua area era ampia centinaia di chilometri.


I due vecchi erano a cento piedi di distanza da Lin Ming. Le loro espressioni erano gentili e sorridevano. Era difficile capire quale fosse la loro razza.


"Porgo i miei rispetti ai Senior."


Lin Ming si inchinò cortesemente. Scoprì che questi due vecchi erano sorprendentemente simili, sembravano gemelli.


I due vecchi non parlarono. Si limitarono a guardare Lin Ming e ad annuire con soddisfazione.


"Senior, c'è un modo in cui preferite essere chiamati?" Lin Ming alzò la testa. Aveva troppe domande da fare e non sapeva da dove iniziare.


"Mi chiamo Chiaro, solo un nome." Disse un vecchio accarezzandosi la barba.


"Inchiostro..." Disse l'altro.


Esaminandoli ulteriormente Lin Ming notò delle differenze tra i due. Il vecchio di nome Chiaro aveva occhi blu come ghiaccio liquido, limpidi come una sorgente.


Gli occhi dell'altro erano neri come la pece.


Sembrava che i loro nomi avessero qualche rapporto con il colore dei loro occhi.


Ciò che stupì di più Lin Ming era che questi due erano chiaramente molto anziani, ma i loro sguardi erano brillanti come quelli di un bambino.


Lin Ming era curioso del livello a cui erano arrivati. Ad una prima occhiata sembravano persone comuni.


"Vorrei farvi una domanda. Potrei sapere chi siete, senior?" Chiese Lin Ming.


"Siamo... i guardiani della prova finale e della Strada Asura."


"Guardiani? Da quanto tempo avete sorvegliato questo mondo?" Lin Ming ne fu scioccato. In realtà se l'era già immaginato, ma sarebbe sembrato comunque inconcepibile considerando da quanto tempo era esistita la prova finale.


"Abbiamo protetto questa terra per 600 milioni di anni. Non sono sicuro del periodo di tempo esatto..."


Disse sorridendo Chiaro. Lin Ming sussultò.


600 milioni di anni; nemmeno una Vera Divinità poteva vivere così a lungo.


Lin Ming non sapeva per quanto potesse vivere una Vera Divinità al picco del suo stadio. Generalmente parlando, dopo aver superato un certo stadio, si poteva estendere la durata della propria vita di tre volte rispetto a prima. Questo si applicava anche al passaggio da Empireo a Vera Divinità. In tal caso, una Vera Divinità sarebbe riuscita a vivere solo per 300-400 milioni di anni. 600 milioni di anni era troppo incredibile.


"La mia razza già vive a lungo. Inoltre abbiamo dei metodi per prolungare le nostre vite. La maggior parte del tempo dormiamo profondamente o rimaniamo svegli in un incantesimo temporale..."


Notando la confusione di Lin Ming, Chiaro iniziò a spiegare. Lin Ming rimase comunque sbigottito. Anche il vecchio Tre Vite aveva usato metodi simili per allungare la sua vita ed era riuscito a sopravvivere per 300 milioni di anni. Ma erano comunque emersi dei segni della sua vecchiaia. Anche se era vivo, il suo corpo emanava energia della morte, quasi come se stesse marcendo. I due vecchi di fronte a lui erano chiaramente in salute.


"È meglio dire che apparteniamo... alla razza degli spiriti del tempio. In questo mondo tutto possiede uno spirito. La mia razza si manifesta dagli spiriti di tutto il creato e le nostre vite sono molto più lunghe di quelle umane. Figuriamoci gli umani, la mia razza vive molto più a lungo di quella degli dei primordiali. Usando anche altri metodi come incantesimi temporali, possiamo vivere per un miliardo di anni..."


"Per quanto riguarda sorvegliare la Strada Asura e la prova finale, è la missione della nostra razza. La mia gente ha protetto questa terra per generazioni negli ultimi dieci miliardi di anni."


Chiaro spiegò lentamente i segreti della razza degli spiriti del tempio. Anche se aveva parlato dei motivi per cui erano riusciti a proteggere la prova finale fino ad ora, Lin Ming era comunque sconvolto. 10 miliardi di anni erano un periodo di tempo troppo lungo. Nel frattempo i 33 Cieli avevano sperimentato numerose calamità, erano nate, prosperate e si erano estinte innumerevoli razze. Innumerevoli Sect e varie dinastie erano emerse ed entrate in declino. 


Ma questo tipo di clan era esistito per oltre dieci miliardi di anni. Inoltre avevano continuato a dedicarsi alla loro unica missione. Come poteva non scioccare Lin Ming?!"


"Spiriti del tempio... ne ho già incontrati in passato..."


Lin Ming si ricordò del guardiano che aveva incontrato nel clan dell'Antica Fenice, ma la forza di quello spirito non poteva competere con questi due vecchi.


"Ahah! Non sei male giovane. migliaia di anni fa alla Pietra dell'Imperatore delle Grandi Terre Desolate ho visto come hai inciso il tuo nome!"


Disse all'improvviso inchiostro, la sua voce era un po' più roca di quella di Chiaro. Lin Ming sussultò: "La Pietra dell'Imperatore?!"


Ovviamente se lo ricordava. Quando era entrato nella Strada Asura la prima volta, aveva incontrato Xiao Moxian e il Principe dei Mostri Duyu. I tre erano andati insieme alla Pietra dell'Imperatore per lasciare il loro marchio e sia lui che Xiao Moxian avevano completato alla perfezione la missione. Nell'ultimo miliardo di anni, non c'erano state molte persone capaci di incidere tutto il loro nome.


Non si sarebbe mai immaginato che questi due vecchi l'avessero notato allora. E ciò che lo scioccò di più era che l'avessero riconosciuto immediatamente nonostante fosse estremamente diverso rispetto a prima.


"Come mi avete riconosciuto?" Chiese Lin Ming impressionato. Doveva confermare com'era successo. Altrimenti, se il Sovrano dei Saggi Zaohua l'avesse riconosciuto, sarebbe stato spacciato.


"Per via delle giade dell'imperatore... e delle leggi Asura nel tuo corpo!" Inchiostro indicò la pancia di Lin Ming. "Sembra che tu abbia fatto una qualche esperienza che ti ha cambiato e ti ha fatto rinascere. Se non avessimo notato le differenze in effetti non ti avremmo riconosciuto. Le giade dell'imperatore e le leggi Asura che possiedi non dovrebbero essere sbagliate ed è impossibile che accada una coincidenza del genere in questo mondo."


Lin Ming sospirò di sollievo. Sembrava che non ci fossero problemi nel suo aspetto dopo la sua rinascita e lo avevano riconosciuto usando le giade dell'imperatore e le leggi della Strada Asura. Non erano fattori che il Sovrano dei Saggi avrebbe potuto utilizzare per smascherarlo.


"Avanti ragazzo. Lascia che ti porti ciò che desideri."


Chiaro gli fece cenno di avvicinarsi. Insieme a Lin Ming, volarono nell'Altare di Sigillo Divino e si inoltrarono nelle profondità del vuoto.


I tre non volarono troppo lontano. Chiaro sporse la mano e toccò il vuoto. Lo spazio stellato fu squarciato e un antico tomo di bronzo volò dalla fenditura.


Il titolo era nella lingua delle antiche razze...


Sutra Asura – Terzo Volume!


Lin Ming si riempì di gioia. Era ciò che aveva cercato per tutto questo tempo, la sezione dell'energia!


Dopo aver radunato i libri dell'essenza, dell'energia e del divino, ora aveva ottenuto il Sutra Asura completo!


E non era finita qui. Inchiostro squarciò di nuovo il vuoto e tirò fuori una bara di bronzo e un'armatura nera.


La bara era semplice e avvolta da catene. Lin Ming dovette solo darci un'occhiata per capire cosa conteneva.


Doveva essere la personificazione dell'energia che corrispondeva al terzo volume del Sutra Asura.


Dopo aver raffinato questa personificazione, le avrebbe radunate tutte e tre. Se avesse potuto portare la loro coltivazione al gran successo e poi fonderli, il Dao Celeste Asura di Lin Ming sarebbe arrivato ad un nuovo livello!


Per quanto riguardava l'armatura, Lin Ming la trovò estremamente familiare, come se stesse entrando in risonanza con il suo sangue.


<em>Ca!</em>


Lin Ming estrasse la lancia del Drago Nero e la confrontò con l'armatura. Scoprì che i due oggetti stavano entrando in lieve sintonia, come se fossero una serie completa.


"L'armatura del drago nero. La puoi indossare e a parte aiutarti a difenderti, può rafforzarti direttamente. Se la raffinerai pienamente e la combinerai con la lancia del Drago Nero, allora potrai mostrare una forza combattiva ancora superiore."


Spiegò lentamente Inchiostro mentre passava il tesoro a Lin Ming. Lin Ming accettò il dono sporgendo entrambe le mani e si inchinò con solennità: "La ringrazio senior!"


"Ahah, non c'è bisogno di ringraziarmi. È stato lasciato tutto dal grande lord in passato; io li ho solo protetti."


Lin Ming sapeva che si stava riferendo al maestro della Strada Asura.


Aveva troppe domande da fare riguardo a questa figura leggendaria, così non poté trattenersi dal chiedere: "Avrei delle domande da fare, ma mi chiedo se possa essere scortese farlo..."


"Chiedi pure..." Chiaro sorrise gentilmente.


Lin Ming fece un respiro profondo. Chiese: "Vorrei sapere... è ancora vivo il maestro della Strada Asura che un tempo era stato un guerriero così potente? E se è vivo, dov'è? Sembra che appartenga alla razza degli dei primordiali, ma la sua razza è sull'orlo dell'annientamento... eppure..."
                                


                                



