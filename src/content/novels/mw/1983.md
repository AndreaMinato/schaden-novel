---
title: Capitolo 1983 - L'Enigma della Tessera Viola
pubDate: 2025-12-15T08:37:10.479Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (3 Matteo + 6 Fabio), 0/5
-Schadenfreude</em>


Le parole risolsero ogni ultimo dubbio di Lin Ming.


Doveva trovare un modo per gestire l'anima di Fame il prima possibile.


Tuttavia, anche se lo spirito di Fame era stato soppresso per 3,6 miliardi di anni, non sarebbe stato facile affrontarlo. Lin Ming immaginava che il suo livello fosse ben lontano dall'essere sufficiente.


Doveva aumentare la sua coltivazione.


Non sapeva per quanto tempo sarebbe riuscito a sopravvivere lo spirito dell'Antico Sigillo Elisio. Il corpo principale di un tesoro trascendente poteva resistere per dieci miliardi di anni, ma il suo spirito non sarebbe riuscito a sopravvivere per così tanto tempo. La durata della sua vita era simile a quella di una creatura vivente.


Ad esempio gli spiriti che dimoravano nella lancia e nell'armatura del drago nero di Lin Ming erano morti da tempo.


"Hai altre domande?" I due vecchi sorrisero.


Lin Ming ponderò per un momento: "Ho altre due domande. La prima riguarda le Sacre Scritture. Senior, conoscete questa eredità?"


"Sacre Scritture..." Chiaro e Inchiostro ripensarono al passato. "Il creatore delle Sacre Scritture era il Sovrano Immortale del passato. Era il rivale del Grande Lord e poi ha perso contro di lui di poco. Dopodiché sono diventati perfino amici..."


I due vecchi parlarono di cos'era accaduto dieci miliardi di anni fa. La loro descrizione fu breve, ma Lin Ming sapeva che le loro parole includevano innumerevoli segreti.


"Il Sovrano Immortale è ancora vivo?" Chiese Lin Ming.


I due vecchi scossero la testa: "Siamo solo i guardiani del Grande Lord; non sappiamo nulla del Sovrano Immortale..."


"Allora sapete se c'è mai stata una donna impareggiabile connessa strettamente al Sovrano Immortale? Una persona dal grandissimo talento e anche lei familiare con le leggi della vita e della morte?"


Lin Ming voleva sapere sopratutto l'identità della donna misteriosa che aveva visto nello Specchio di Ghiaccio della terra proibita Asura. Era una donna impareggiabile che assochilometriva a Sheng Mei e che era stata anche l'ultima avversaria di Lin Ming.


Voleva sapere che rapporti aveva con Sheng Mei.


Tuttavia i due vecchi scossero la testa. Era chiaro che non sapessero molto degli affari del Sovrano Immortale di dieci miliardi di anni fa.


Lin Ming ne fu un po' deluso, ma il suo intuito gli suggeriva che questo segreto era strettamente collegato a quello di Sheng Mei.


Lin Ming poi chiese: "La mia ultima domanda è, mi chiedo se i Senior sappiano dei tre strumenti divini: la Pietra della Vita Eterna, la Perla Primordiale e la Tessera Viola?"


Questi tre strumenti divini erano sempre stati un enigma per lui. in particolare voleva sapere dove si trovasse l'ultimo strumento divino, la Tessera Viola.


"I tre strumenti divini..."


Gli sguardi dei due vecchi divennero solenni e pensierosi.


"Sono i strumenti più misteriosi nell'universo. Esistono da tempo immemore e ancora prima che il Grande Lord nascesse, circolavano già leggende al riguardo. Sono apparsi in periodi diversi, nelle mani di persone diverse e sotto nomi differenti. Per quegli oggetti i nomi non hanno significato..."


"Il Grande Lord credeva che questi tre strumenti divini fossero stati lasciati da un'era universale precedente. Forse erano grandi mondi che non sono riusciti a crescere, o forse si sono formati dopo il collasso dell'universo precedente..."


"Era universale?" Chiese Lin Ming, sbalordito. Questa era la prima volta che aveva sentito parlare di cose del genere.


"Il Grande Lord credeva che perfino gli universi dei 33 Cieli nascano e muoiano. I 33 Cieli in cui viviamo al momento sono cresciuti dal nulla, si sono formati dopo un'enorme esplosione... ma prima dell'eruzione dell'universo, ci doveva essere stato un altro grande universo prima. Forse anch'esso possedeva 33 Cieli, forse erano 36 Cieli o forse ne aveva solo uno. Nessuno può dire con certezza com'erano le leggi del Dao Celeste che governavano l'universo allora."


"Il Grande Lord ha definito come era universale la nascita, lo sviluppo e la distruzione di un universo."


"I tre strumenti divini rappresentano rispettivamente le forme condensate di 'essenza', 'energia' e 'divino'. Corrispondono alla materia, all'energia e alle leggi del Dao Celeste di un universo. Il Grande Lord ha ipotizzato che questi tre strumenti divini siano stati condensati dalla materia, dall'energia e dalle leggi del Dao Celeste del super universo precedente quando è stato distrutto. La loro esistenza è avvolta dal mistero e il Grande Lord un tempo ne ha ottenuto uno, la Tessera Viola che hai menzionato..."


Lin Ming ne fu scosso. Il Maestro della Strada Asura aveva ottenuto la Tessera Viola!


In realtà immaginava che fosse successa una cosa del genere. Sospettava perfino che l'intera Strada Asura fosse stata creata usando quell'artefatto come fondamento.


"La Tessera Viola è ancora nelle mani di Senior Asura?"


"Un tempo sì..." Inchiostro scosse lievemente la testa: "Ma ora non più."


"Questo..." Lin Ming ne fu sorpreso. "Che qualcuno gli abbia rubato la Tessera Viola? O l'ha passata a qualcun altro?"


Era troppo incredibile dare via un tesoro divino così prezioso.


"Non sono sicuro di cosa sia successo precisamente. Nel codice lasciato dal Grande Lord viene menzionata la Tessera Viola. Nell'era prima che il Grande Lord nascesse, un tempo c'è stato un guerriero impareggiabile che ha cercato di radunare tutti e tre i tesori divini. Questa figura impareggiabile credeva che radunandoli tutti e tre sarebbe riuscito a regnare supremo su ogni forma di vita e a diventare immortale. È stato anche per questo che è scoppiata una grande guerra che ha sconvolto tutti e 33 i Cieli. Ma alla fine l'esperto impareggiabile che ha cercato di radunarli inutilmente è stato ucciso e innumerevoli altri coltivatori hanno lottato disperatamente per ottenere gli strumenti divini.  Allora però gli strumenti divini scomparirono e nessuno sapeva dove fossero finiti."


"Dopo centinaia di milioni di anni, gli strumenti divini sono riapparsi. Con la loro ricomparsa, sono scoppiate altre grandi guerre. Poi sono scomparsi un'altra volta. Erano come una maledizione, la loro comparsa causava di frequente una grande calamità che coinvolgeva un intero universo!"


"Questi tre strumenti divini un tempo hanno creato guerrieri impareggiabili, ma hanno anche causato ancora più morte e distruzione. Sono state sterminate perfino intere razze."


"Ma per questi tre strumenti divini, sono solo alti e bassi della storia. Non importa quanto cambia il mondo, quegli strumenti divini rimangono uguali... sembra quasi che siano immortali e che esisteranno fino alla distruzione dell'universo..."


"Il Grande Lord ha ipotizzato perfino che, una volta che l'universo verrà distrutto, ne apparirebbe uno nuovo che si sarebbe evoluto dai tre strumenti divini e che li avrebbe usati come fondamento... per nascere... se fosse vero, allora gli strumenti divini sono solo dei viaggiatori e dei testimoni della vita di un universo. Sono gli strumenti più potenti del creato e i praticanti di arti marziali possono utilizzare solo una parte piccola e quasi insignificante del loro potere. Alla fine si può dipendere solo dalle proprie capacità per percorrere la strada delle arti marziali..."


"Sono indifferenti nei confronti del mondo. Anche se hanno portato innumerevoli tribolazioni e disastri, per loro non sono altro che eventi insignificanti e indegni di essere menzionati, come polvere..."


"Per questo il Grande Lord ha rinunciato ad ottenere tutti e tre gli strumenti divini. Ha concluso che dipende tutto dal fato. I tre strumenti divini possono creare una forma di vita impareggiabile, ma possono anche causare un enorme disastro. Dipende tutto dal fato."


"Il Grande Lord non ha menzionato troppo la Tessera Viola nelle sue note. Ha solo scritto che, se possibile, avrebbe causato eventi inconcepibili e che avrebbe dato la possibilità di cambiare il mondo per il meglio. Ma ha anche avvertito i suoi discendenti di non farsi ossessionare da questo tesoro, perché non si può forzare la mano del fato."


Lin Ming divenne pensieroso.


Tutto dipendeva dal destino...


Lin Ming stesso aveva desiderato la Tessera Viola. La Perla Primordiale era nelle mani del Sovrano dei Saggi, così sarebbe stato impossibile ottenerla per lui. Così si chiedeva se sarebbe stato possibile trovare la Tessera Viola nella Strada Asura.


Ma ora, sentendo la spiegazione dei due vecchi, rinunciò all'idea.


Come aveva detto il maestro della Strada Asura, i tre strumenti divini erano oggetti che superavano i limiti di questo mondo. Ma in realtà erano solo dei testimoni. Mentre potevano creare degli esperti, in realtà ne distruggevano ancora di più.


La vera strada delle arti marziali la si poteva percorrere solo con le proprie forze...


"Vi ringrazio, capisco..."


Lin Ming si inchinò rispettosamente. Avrebbe dovuto dipendere sulle sue forze per resistere ai saggi...


I due vecchi sorrisero: "Non c'è bisogno di ringraziarci. Ti abbiamo solo detto ciò che dovevi sapere. La reliquia demoniaca che hai ottenuto è un tesoro raffinato usando una Vera Divinità abissale al picco del suo livello che il Grande Lord ha ucciso in passato. Se potrai raffinarla, la potenza del tuo fisico, la tua vitalità del sangue e perfino la tua coltivazione aumenteranno drasticamente. Combinato con il terzo volume del Sutra Asura, otterrai un vantaggio inimmaginabile..."


Lin Ming annuì. Durante questo viaggio di ritorno nella prova finale, aveva ottenuto grandissimi tesori.


Lin Ming non se ne accorse ma, quando finì di parlare con i due vecchi e iniziò a leggere il terzo volume del Sutra Asura, la prova finale finì.


In quel momento molte organizzazioni della Strada Asura si erano radunate sopra il Mare Asura. Anche i membri del Palazzo Celeste di Zaohua e della Montagna di Piaoyu si erano presentati, aspettando nervosamente il ritorno dei loro discepoli...
                                


                                



