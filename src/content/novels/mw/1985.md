---
title: Capitolo 1985 – Grossi Guai
pubDate: 2025-12-15T08:37:10.479Z
tags:
    - mw
---


<em>Capitolo regolare,
9 capitoli in coda (3 Matteo + 6 Fabio), 0/5
-Schadenfreude</em>


"Mi chiedo come se la siano cavata i ragazzi del nostro clan..."


"La competizione della prova finale è troppo intensa e non siamo abbastanza potenti. Se potremo almeno completare la prova della Porta delle Leggi senza problemi allora sarò contento..."


Disse un Anziano della setta tramite una trasmissione del suono. In realtà molte di queste organizzazioni non potevano nemmeno ottenere un gettone di qualificazione per la prova finale. Ma a causa di certi fattori e del destino, occasionalmente riuscivano a recuperarne uno. Così riponevano le loro speranze nei loro talenti cresciuti con cura. Se fossero morti all'interno della prova, le loro perdite sarebbero state troppo grandi.


"È uscito, il discepolo del mio Sect Baixue! Ahahah!"


Un vecchio rise. Tutti spostarono lo sguardo verso destra e videro un giovane volare verso di loro. Era stato teletrasportato a diverse chilometri dalla piattaforma ed era stato scoperto immediatamente dalla sua gente.


Il suo Sect lo accolse velocemente e controllò se fosse ferito o no.


In quel momento un altro Sect trovò i suoi discepoli. Questi talenti non erano entrati nel quarto piano, ma avevano comunque superato la Porta delle Leggi e avevano ottenuto delle ricompense soddisfacenti.


Avevano ricevuto qualche metodo di coltivazione, leggi e anche materiali celesti nati grazie all'energia della prova finale.


Naturalmente Lin Ming non avrebbe desiderato oggetti del genere, ma questi tesori potevano cambiare il destino di praticanti di arti marziali di piccoli Sect.


"Ahah, sembra che i discepoli della Strada Asura abbiano ottenuto buoni risultati!"


"Mi chiedo come se la siano cavata le altre grandi organizzazioni."


Sussurrarono alcuni. Molti di loro guardarono i membri del regno di Vuoto Divino.


Long Cheng si accarezzò la barba e sorrise con sicurezza. Ma il suo sorriso celava la preoccupazione nel suo cuore, il timore che fosse accaduto qualcosa.


"Guardate laggiù, quelli sono i discepoli del regno di Vuoto Divino! Sono usciti!"


"Quello è il loro capo Baihua! Ahah, sono al sicuro!"


Baihua era uno dei discepoli principali del regno di Vuoto Divino e il membro d'élite che attirava più l'attenzione in questa generazione. Finché fosse stato al sicuro allora sarebbe andato tutto bene.


Long Cheng tirò un lungo sospiro di sollievo.


"Apprendista senior, cos'è successo?"


Chiese un discepolo del regno di Vuoto Divino mentre dava il benvenuto a Baihua. Con sua sorpresa però scoprì che i discepoli sembrarono ritrarsi, agitati, come se avessero incontrato qualcosa di terrificante.


"Cosa c'è Baihua?"


Long Cheng divenne perplesso vedendo la reazione di Baihua. Non erano morti così tanti discepoli, così perché sembravano tutti così turbati?


Mentre Baihua e le sue truppe stavano tornando, Long Cheng scoprì che i discepoli delle altre organizzazioni stavano lanciando occhiatacce verso di loro. Poi quei discepoli usarono delle trasmissioni del suono per comunicare qualcosa ai loro Anziani.


Dopo aver finito di parlare, tutti si girarono a guardare i discepoli del regno di Vuoto Divino e iniziarono ad osservarli in modo strano.


"Anziano... noi..." Baihua esitò.


Il Sacro Figlio di Zaohua rimase a guardare la scena con la coda dell'occhio. Sogghignò con fare sprezzante. Dal suo punto di vista queste persone erano insignificanti e indegne della sua attenzione. In confronto alla reliquia divina, qualsiasi loro azione sarebbe stata solo ridicola.


"Che stupido il regno di Vuoto Divino!"


Il Sacro Figlio di Zaohua li guardò con sdegno. Anche se anche quel Sect apparteneva ad una Vera Divinità, agli occhi del Palazzo Celeste di Zaohua l'Imperatore Spirituale Vuoto Divino era una delle Vere Divinità più deboli ed era di gran lunga inferiore alla montagna di Piaoyu.


Tuttavia come mai i discepoli del Palazzo Celeste di Zaohua non avevano ucciso tutti i loro discepoli?


Mentre il Sacro Figlio di Zaohua rifletteva, aspettò che i suoi discepoli uscissero. Almeno due terzi di loro dovevano essere rimasti vivi.


Tuttavia in quel momento il suo sorriso si irrigidì.


Sentì alcuni parlare del regno di Vuoto Divino: "...è vero, assolutamente vero! I discepoli del regno di Vuoto Divino hanno ottenuto un osso nero che scintilla come un cristallo, ha un valore inestimabile!"


Osso nero? Valore inestimabile?


Il Sacro Figlio di Zaohua sussultò. Che fosse...


Abbandonò subito l'idea. C'erano molte occasioni fortunate nella prova finale e non era sorprendente che ci fosse un oggetto che poteva essere descritto in modo simile.


In quel momento però uscirono anche i discepoli della montagna di Piaoyu.


Ne rimanevano solo due e le loro ferite erano evidenti.


"Chi vi ha ferito? Dov'è la vostra sorella maggiore?" Fata Loto Blu sporse una mano per sondare le condizioni dei due. La sua espressione si incupì immediatamente.


"Una ferita lasciata da un attacco spirituale..."


Negli ultimi anni, la razza dei saggi aveva mandato molti discepoli nella Strada Asura. Fata Loto Blu aveva viaggiato nella Strada Asura molte volte e comprendeva bene i metodi di coltivazioni di alcuni grandi Sect del posto. Le ferite dei suoi discepoli sembravano opera delle tecniche del regno di Vuoto Divino...


"La sorella maggiore... è morta..."


Mormorarono i due discepoli con odio. Quando sentì queste parole, Fata Loto Blu mostrò un'espressione gelida.


Il vortice della prova finale iniziò a rimpicciolirsi lentamente. Questo significava che l'evento presto si sarebbe concluso definitivamente. I discepoli che dovevano uscire sarebbero stati teletrasportati già da prima, se non fossero apparsi, allora significava che erano morti durante la prova.


Solo ora molti Anziani scoprirono che il numero di discepoli morti era di gran lunga superiore al previsto!


E fu anche in questo momento che il Sacro Figlio di Zaohua si irrigidì come una statua.


"Dove sono i discepoli del mio Palazzo Celeste di Zaohua? Come mai non sono usciti?"


Il Sacro Figlio di Zaohua era sbalordito. Fissò impotente il vortice che continuava a rimpicciolirsi per poi svanire completamente.


Eppure i venti discepoli circa del palazzo, la legione di Fame che aveva cresciuto con così tanta cautela, non erano ancora riapparsi. Erano morti dentro? Com'era possibile?


"I discepoli del mio palazzo, come mai non sono usciti?!" Vene blu iniziarono a sporgere nel viso del Sacro figlio di Zoahua. Luce dorata fuoriuscì dal suo corpo, facendo perfino tremare il cielo. Onde selvagge agitarono il Mare Asura mentre la sua rabbia raggiungeva il culmine. Iniziarono a levarsi degli tsunami dal mare.


Chiaramente, da ciò che aveva detto il Sovrano dei Saggi Zaohua, due terzi dei discepoli erano ancora vivi!


Il Sacro Figlio di Zaohua sembrava un leone impazzito. Andò da una delle organizzazioni più piccole e afferrò uno dei discepoli appena uscito fuori dalla prova finale!


"Dimmi cos'è successo!"


Gli occhi del Sacro Figlio di Zaohua erano iniettati di sangue, sembrava un animale rabbioso.


Questa missione era troppo critica per lui; non poteva accettare un fallimento!


"Io... io..." Il discepolo si spaventò così tanto che il suo viso si ingrigì. Nonostante il Sacro Figlio di Zaohua fosse solo un Grande Re del Mondo al picco del suo stadio, in termini di forza era un maestro più potente di un ordinario Empireo. la setta di questo discepolo non poteva fare nulla per fermarlo.


"I suoi... i discepoli del suo Palazzo Celeste di Zaohua... sono stati uccisi dalle leggi Asura... da una tribolazione... sono morti, sono stati uccisi..."


Il discepolo balbettò, la sua voce era tremante. Il Sacro Figlio di Zaohua era così infuriato che quasi strabuzzò gli occhi.


Le leggi Asura li avevano condannati a morte?!


Com'era possibile?!


Per un po' la mente del Sacro Figlio di Zaohua si annebbiò e sentì un ronzio nella testa. Come lo avrebbe spiegato al Sovrano dei Saggi? E la reliquia demoniaca? Dov'era la reliquia demoniaca?


Giusto... alcune persone avevano detto che erano stati i discepoli del regno di Vuoto Divino ad ottenere l'osso nero. Era la reliquia demoniaca?


Proprio mentre ci stava pensando, il Sacro Figlio di Zaohua scoprì che i discepoli di molti altri Sect avevano iniziato a circondare i membri del regno di Vuoto Divino.


I discepoli del regno di Vuoto Divino impallidirono. Perfino diversi dei loro Anziani mostrarono espressioni scontente.


Quando Long Cheng vide queste persone circondarli, disse freddamente: "Cosa significa tutto questo?"


"Cosa intende con cosa significa? Saggio Long Cheng, non c'è bisogno di fingere di non sapere nulla. I suoi discepoli non le hanno detto cos'è accaduto nel quarto piano?"


Nessuno poteva rimanere indifferente di fronte ad un tesoro così prezioso. Il Sacro Figlio di Zaohua in particolare stava mostrando un'espressione infuriata.


Era finito tutto nel modo peggiore possibile per lui!


All'inizio i membri del Palazzo di Zaohua avrebbero dovuto mantenere un basso profilo. Una volta usciti dalla prova finale, il Sacro Figlio avrebbe portato la reliquia nel corpo di Fame e poi sarebbe partito direttamente dalla Strada Asura.


Ma ora l'esistenza della reliquia demoniaca era stata rivelata a tutti e ogni Sect della Strada Asura avrebbe cercato di ottenerla. Dopotutto c'erano comunque due Vere Divinità qui e non era il territorio dei saggi. Se fosse iniziata una battaglia, di sicuro avrebbero perso!


"Avete intenzione di attaccarci? Ho già mandato una trasmissione del suono all'Imperatore Spirituale Vuoto Divino... tra venti respiri di tempo circa dovrebbe arrivare..."


L'espressione di Long Cheng era cupa. Era una situazione ingestibile per lui. Non aveva altra scelta che contattare il protettore assoluto del loro Sect, l'Imperatore Spirituale Vuoto Divino!
                                


                                



