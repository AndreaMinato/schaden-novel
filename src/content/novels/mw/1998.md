---
title: Capitolo 1998 – Partire
pubDate: 2025-12-15T08:37:10.481Z
tags:
    - mw
---


<em>Capitolo regolare,
35 capitoli in coda (5 Matteo + 20 Federico + 10 Paolo), 0/5
-Schadenfreude</em>


Yan Ke'er fu sbalordita dalla domanda di Lin Ming.


Venire catturata dai saggi a causa della sua forza ed essere resa una fornace vivente sarebbe stato un fato peggiore della morte.


Ma mentre pensava ad una vita di mediocrità, senza mai poter mostrare il suo talento e sprecare i suoi giorni fino alla fine, Yan Ke'er sentì un senso di pesantezza al cuore inspiegabile.


Non poteva accettare un destino del genere.


A volte ciò che era più doloroso nella vita non era essere sconfitti dal fato, ma non avere nemmeno una possibilità di lottare.


Questo era ciò che lasciava disperati gli altri.


Pensando questo, Yan Ke'er strinse i denti e disse: "Anche se so che potrebbe aspettarmi un fato del genere, continuerò comunque a coltivare e a diventare più forte!"


"Mm... capisco." Lin Ming sospirò. "Dato che è la scelta che hai fatto, non ho altro da dire. A mezzanotte vieni nella nona sala dell'Antica Fenice..."


Questa era una stanza di allenamento fondata dagli ultimi discendenti del clan dell'Antica Fenice. Solo i coltivatori del clan della fenice avevano il permesso di usarla e naturalmente un genio come lei ne aveva ricevuta una. La stanza numero nove.


Ma Lin Ming non avrebbe dovuto avere i requisiti per entrare in questa stanza di allenamento e non avrebbe dovuto sapere quale fosse la sua.


Anche se era perplessa, andò comunque nella nona stanza della sala dell'Antica Fenice a mezzanotte.


Tuttavia non vide Lin Ming. Tutto ciò che vide era una lettera d'addio e un anello spaziale.


Yan Ke'er sussultò. Sembrava un anello spaziale di altissima qualità, superava di gran lunga quelli che aveva visto finora.


Se era sbalordita solo vedendo l'anello spaziale, allora sondandone il contenuto con la sua percezione divina la scosse.


Nell'anello spaziale c'erano tavolette di giada di ogni forma e colore, oltre cento in totale. Solo guardando la loro lucentezza, la donna sussultò. Era l'aura lasciata dal vasto fiume del vento o dalla fluttuazione di energia di guerrieri. Si poteva vedere subito che erano tesori straordinari.


Erano eredità!


Yan Ke'er sussultò e continuò ad indagare. Anche se era solo allo stadio della Distruzione, poteva individuare a grandi linee il livello di queste eredità. In particolare, su alcune di esse erano incisi dei messaggi che indicavano il livello e le esperienze di vita del suo creatore. Non dovrebbero sbagliarsi.


Quando i saggi controllavano strettamente o eliminavano la maggior parte delle eredità umane, aveva ottenuto all'improvviso oltre cento serie.


Una piccola quantità di queste eredità poteva essere perfino coltivata dallo stadio della Distruzione fino allo stadio di Empireo. Sembrava che fossero state fatte apposta per lei.


Una ricchezza così enorme era qualcosa che non aveva mai posseduto nemmeno la grande libreria del quartier generale dell'Antica Fenice del passato!


Ma ora era caduta tutta nelle sue mani, lasciata da quel misterioso Sommo Maestro. Yan Ke'er lo trovò incredibile.


Oltre a queste tavolette di giada, c'era un'enorme quantità di pillole e anche artefatti spirituali!


Questi medicinali avevano una fragranza medicinale potente che lasciò senza parole Yan Ke'er.


Quando Lin Ming era rimasto nel settimo piano, dove aveva inghiottito il potere della reliquia demoniaca, aveva consumato quasi tutte le pillole di alta qualità che aveva. Quelle di basso livello li aveva tenuti e occasionalmente ne cedeva una porzione. Anche così, per i coltivatori dell'Alleanza del Cielo e della Terra erano tesori inestimabili.


"Sommo maestro, chi è..."


Yan Ke'er era agitata. Poi si ricordò della lettera che Lin Ming le aveva lasciato. La aprì con fare stordito e vide che non c'era una sola lettera nella carta. Non appena la toccò però una vasta forza spirituale irruppe nel suo mare spirituale, trasmettendole informazioni attraverso il marchio.


Fu solo in quel momento che si rese conto che Lin Ming se n'era andato, e non aveva detto se sarebbe tornato. Ma Yan Ke'er aveva la sensazione che il Sommo Maestro avesse lasciato per sempre questo piccolo mondo e che non sarebbe tornato.


Yan Ke'er era un po' delusa.


Prima di andarsene, aveva lasciato queste tavolette di giada e aveva detto a Yan Ke'er che poteva farne ciò che voleva. Poteva conservare silenziosamente il tesoro e coltivare da sola, o poteva condividerlo con altri.


Ma ad ogni persona con cui li condivideva, più pericoli avrebbe corso in futuro.


Se le notizie di queste tavolette di giada fossero trapelate, l'intera Alleanza del Cielo e della Terra sarebbe andata incontro alla distruzione.


Prima Lin Ming non aveva sostenuto davvero questa organizzazione. Questo perché sapeva che troppo aiuto avrebbe solo attirato l'attenzione dei saggi. In tal caso, si potevano immaginare che conseguenze ci sarebbero state. E nel Regno Divino era impossibile per Lin Ming difendere personalmente l'Alleanza del Cielo e della Terra, altrimenti sarebbe stato in pericolo se i saggi avessero scoperto che era sopravvissuto.


Prima di andarsene, aveva lasciato molte tavolette di giada e vari metodi di coltivazione a Yan Ke'er. Poteva tenerli con sé, condividerli con l'intera Alleanza del Cielo e della Terra, o condividerli con un certo numero di persone...


Ma non importava quale scelta facesse, poi avrebbe dovuto affrontare le conseguenze delle loro decisioni...


Ogni persona era responsabile delle sue scelte, indipendentemente se significasse gloria o distruzione...


Questo era il prezzo per poter lottare contro il destino.


Guardando queste tavolette di giada, Yan Ke'er rimase ammutolita per molto tempo. Quel misterioso Sommo Maestro se n'era andato così. Alla fine chi era e qual era la sua identità?


E cosa avrebbe dovuto fare... con queste tavolette di giada?


Yan Ke'er strinse i denti. Si girò e si diresse verso la stanza dove c'era il patriarca...


.....


In quel momento Lin Ming aveva già lasciato il piccolo mondo dov'era localizzato il pianeta Est Blu. Era entrato nel mondo della Luce Cremisi e, con una velocità incredibile, volò al confine del Regno Divino e verso la Convocazione Celeste dei Saggi!


Aveva intenzione di entrare nella Convocazione Celeste dei saggi.


Da quando il Regno Divino era stato annesso dai saggi, avevano aperto molti canali tra i due cieli. Ogni canale era abbastanza ampio da farci stare diversi pianeti; questo per facilitare il trasporto dei beni saccheggiati.


Questi canali erano strettamente controllati dai saggi, proibivano ad ogni umano di passare.


Tuttavia, non importava quanto fosse stretta la loro sorveglianza, non potevano mandare una Vera Divinità di guardia. Visto che era rinato diverse volte e grazie anche alla tecnica della Rinascita del Corpo, perfino una Vera Divinità poteva non capire che si era travestito. Visti gli sconfinati eserciti che entravano e uscivano, sarebbe stato incredibilmente difficile trovare Lin Ming.


Inoltre le persone responsabili nel proteggere i canali erano solo Re del Mondo della razza dei saggi.


Così gli innumerevoli punti di controllo di questi canali praticamente non erano nulla per Lin Ming. Assunse facilmente l'aspetto di un saggio e passò.


Nel territorio della razza dei saggi, Lin Ming si sentì ancora più rilassato. Usò il grande spostamento del vuoto e passò rapidamente attraverso la Convocazione Celeste dei Saggi.


Il suo obiettivo era... il Mondo dell'Anima!


Il Mondo dell'Anima, il campo di battaglia del Sogno Akashico, l'antico campo di battaglia galattico!


Era il posto dove Lin Ming doveva andare.


Il suo obiettivo era di trovare Hong'er e convincerla ad aiutarlo.


In passato, l'Empireo Nebbia Divina aveva avuto l'aiuto di Yu'er. Se Lin Ming avesse potuto ricevere aiuto da Hong'er, allora le sue capacità di controllare il Cubo Magico sarebbero aumentate di livello.


Inoltre la comprensione di Hong'er delle leggi lasciava sbigottito Lin Ming. Quando stava studiando i princìpi sulle piattaforme del santuario nella montagna del dio caduto, Hong'er non aveva avuto bisogno di usare energia, né sforzarsi per vedere i marchi delle leggi lasciati dal Sovrano Immortale. Per lei era facile come respirare.


Lin Ming non poteva competere con lei. Alla fine, Lin Ming coltivava e percepiva le leggi, ma Hong'er stessa era stata condensata dalle leggi.


Era una loro manifestazione.


Prima di tornare nell'universo selvaggio, Lin Ming doveva fare una cosa.


Andare nella Città Imperiale Immemore e sciogliere il sigillo e affrontare l'anima di Fame.


Tuttavia, 3,6 miliardi di anni fa, Fame era stata una Vera Divinità al picco del suo livello. Forse, prima che venisse ferita e costretta a cooperare con i saggi, poteva essere una forma di vita che si avvicinava al livello del maestro della Strada Asura e del Sovrano Immortale.


Anche se Fame era stata sconfitta e la sua anima era stata sigillata e soppressa per 3,6 miliardi di anni, era comunque terrificante.


Lin Ming non era pienamente sicuro di poterla affrontare, ma se avesse l'aiuto di Hong'er, le sue possibilità di successo sarebbero state di gran lunga superiori.


Il punto di congiunzione tra saggi e spirita era controllato ancora più strettamente, ma non fermarono comunque Lin Ming. Usò lo stesso trucco e passò facilmente.


Poi Lin Ming assunse l'aspetto di un genio spirita. Si infiltrò in un piccolo Sect e ottenne un gettone per entrare nel campo di battaglia del Sogno Akashico, rimanendo nella setta fino all'apertura.


Il massacro nel campo di battaglia Akashico sarebbe continuato per tre giorni. Quando Lin Ming arrivò in questo universo spirituale e vide il Muro dell'Imperatore Divino, si riempì di emozione.


Scorse con lo sguardo la parete e vide il nome che aveva lasciato un tempo: Ghiaccio Polare Lin. Vide anche il nome di Sheng Mei accanto.


Per oltre 6000 anni, nessuno era riuscito a superarli...
                                


                                



