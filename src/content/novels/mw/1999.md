---
title: Capitolo 1999 – Rivedere Hong'er
pubDate: 2025-12-15T08:37:10.482Z
tags:
    - mw
---


<em>Capitolo regolare,
35 capitoli in coda (5 Matteo + 20 Federico + 10 Paolo), 0/5
-Schadenfreude</em>


Nell'universo del Sogno Akashico, molti luoghi erano sotto la soppressione delle leggi e lo stesso valeva per il campo di battaglia. La coltivazione di ogni praticante di arti marziali che entrava nel campo di battaglia del Sogno Akashico sarebbe stata limitata al Lord Divino, l'equivalente del di un Lord dell'Anima tra gli spirita. A chi doveva raggiungere ancora quel livello invece sarebbe stata aumentata forzatamente la coltivazione.


Nonostante fossero tutti soppressi allo stesso livello, la comprensione delle leggi e i metodi di coltivazione sarebbero rimasti. In altre parole, gli Empirei nel campo di battaglia del Sogno Akashico avrebbero potuto annientare diverse centinaia di membri della giovane generazione allo stadio del Lord dell'Anima in un solo attacco.


In passato, quando Lin Ming era entrato nel campo di battaglia del Sogno Akashico, era stato lui ad essere protetto dalle leggi. Aveva utilizzato questo vantaggio per uccidere l'Empireo Miriade di Fantasmi.


Ma adesso era lui ad essere stato limitato dalle leggi.


Anche se la sua coltivazione era stata abbassata, considerando la sua comprensione delle leggi, i suoi metodi di coltivazione e il suo sangue, probabilmente era il Lord Divino più terrificante che fosse mai apparso nella storia del campo di battaglia del Sogno Akashico.


Questo mondo era estremamente vasto, in una terra così vasta era difficile trovare una ragazzina.


Tuttavia Lin Ming sapeva dove sarebbe andata di frequente Hong'er.


Usò una tecnica di movimento per volare verso un posto che ricordava bene.


Presto vide una grande gola. C'erano molti praticanti di arti marziali radunati qui.


Vedendo questo, Lin Ming sorrise.


Era familiare con questa gola. Quando era entrato per la prima volta nel campo di battaglia del Sogno Akashico, era il luogo dove aveva incontrato Hong'er.


Questo posto era la Caverna Spirituale ed era la casa di Hong'er.


Questa era una caverna incredibilmente profonda. Al suo interno c'erano innumerevoli bestie formate da energia spirituale. C'erano molti altri pericoli come portali misteriosi o anche tempeste spirituali selvagge.


In quel momento, sempre più coltivatori si stavano radunando all'entrata della Caverna Spirituale. Erano discepoli che provenivano da grandi organizzazioni per tutto il Mondo dell'Anima. Generalmente parlando, discepoli di Sect minori non avrebbero osato avvicinarsi.


Queste persone stavano aspettando di radunare abbastanza gente da poter forzare il campo di energia che bloccava l'entrata.


Entrare nella Caverna Spirituale rappresentava un rischio considerevole, ma dovevano farlo per cercare le medicine preziose che crescevano lì dentro.


Per gli spirita, queste erbe erano tesori supremi.


Ma fuori dall'entrata della Caverna Spirituale c'era una massa di nebbia viola. Questa foschia era un tipo di campo di forza e, se uno avesse voluto entrare, avrebbe dovuto distruggere questo ostacolo. Avrebbe richiesto una forza estremamente formidabile.


In meno di un'ora, gli sfidanti riuscirono a radunare abbastanza energie. Creavano una formazione da battaglia, preparandosi a trapassare il campo di forza usando tutte le loro energie.


Ma all'improvviso, la foschia viola fuori dalla Caverna Spirituale tremò gentilmente. Aveva dato la stessa sensazione di una piuma di fumo che veniva trapassata da una rondine, portando via parte della nebbia.


Gli sfidanti sussultarono. Cosa stava succedendo?


Forse era entrato qualcuno, ma pensandoci, chi poteva trapassare all'istante questo campo di forza così velocemente che nemmeno l'avevano visto?


Così, gli sfidanti continuarono a fare circolare e radunare la loro energia, con l'intenzione di aprire un varco nel campo di forza.


Ormai Lin Ming era già entrato nella Caverna Spirituale. Aveva attraversato diverse chilometri in un solo passo,  superando portali, tempeste spirituali ed evitando le terrificanti bestie. In realtà questi mostri non erano affatto minacciosi per lui. O, era più accurato dire che non avevano nemmeno percepito Lin Ming mentre passava vicino a loro.


Quando arrivò nelle profondità della Caverna Spirituale, Lin Ming rallentò il passo all'improvviso. La sua figura iniziò lentamente a condensarsi diventando realtà, come un branco di ombre che si radunavano.


Nelle profondità della Caverna Spirituale c'erano splendide montagne sotterranee e fiumi. A causa della ricca forza spirituale di questo luogo, si erano condensate delle sorgenti che scorrevano da queste montagne, era davvero un bello spettacolo.


Di fronte a queste splendide vette e fiumi c'era una bestia spirituale simile ad un gorilla. Il suo pelo era dorato e il suo corpo era enorme, pieno di muscoli vigorosi. Era il padrone di questa terra. Normalmente sarebbe stato l'incubo assoluto di qualsiasi sfidante. Anche un Grande Re del Mondo al picco del suo livello sarebbe stato fatto a pezzi da questa terrificante bestia spirituale sotto la soppressione delle leggi.


Il gorilla dorato fu scioccato dalla comparsa di Lin Ming. Poi la sorpresa si trasformò in rabbia. Cercò di attaccare Lin Ming, che però non lo degnò nemmeno di un'occhiata, continuando a voltargli le spalle. Lo sguardo di Lin Ming era concentrato su un luogo sopra le montagne.


Questa mancanza di riguardo indubbiamente fu una grande sfida e provocazione nei confronti dell'autorità del gorilla dorato. Ma per qualche motivo, questa bestia prima così ansiosa di combattere sentì un'aura spirituale che lo fece tremare.


Quest'aura lo fece ritirare lentamente. Poi si girò e scappò.


Lin Ming non ci badò. Continuò a puntare lo sguardo con un'angolazione di sessanta gradi verso la sezione di una roccia sporgente. Su questa pietra c'era una medicina spirituale. Una piccola quantità di acqua di sorgente stava cadendo su questa medicina spirituale, facendole emanare una debole fragranza.


Dopo un bastoncino di incenso di tempo, un lieve bagliore rosso cominciò a radunarsi attorno all'erba spirituale. Poi, come se fosse stata soffiata via della nebbia rivelando dei fiori cremisi, apparì una ragazzina vestita di rosso.


Era seduta su quella sporgenza. Dondolava le sue piccole gambe ed era a piedi nudi, toccando appena la sorgente e facendone increspare la superficie.


Questa ragazzina era Hong'er.


Era proprio uguale alla prima volta in cui l'aveva incontrata. Anche se erano passati oltre 6000 anni, non era ancora cresciuta, nemmeno un minimo.


Sembrava ancora una bambola di porcellana dal viso adorabile. Mostrava uno sguardo timido misto a vigilanza e confusione.


La ragazzina rimase confusa per un momento e poi chiese: "T-t-tu... mi hai t-t-trovato?"


Visto che era timida con gli estranei, balbettò un po'.


Tuttavia, il suo nasino fremette. I suoi grossi occhi neri batterono mentre fissava la pancia di Lin Ming.


Lin Ming sapeva che aveva percepito il Cubo Magico.


Hong'er era l'energia spirituale di un supremo esperto, probabilmente il Sovrano Immortale, condensata dalle leggi del Cubo Magico. Era una forma di vita mistica che si era evoluta dopo innumerevoli anni.


Il suo livello era di gran lunga inferiore a quello del Cubo Magico, ma aveva un collegamento inspiegabile con l'artefatto, come se fosse parte di esso.


In effetti, quando Lin Ming si era avvicinato alle profondità della Caverna Spirituale, aveva dovuto contare sulla sua forza spirituale potenziata dalla sua sesta reincarnazione e sul Cubo Magico per percepire appena l'aura di Hong'er. Così era riuscito a sentire che c'era qualcosa su quella sporgenza. Altrimenti, se Hong'er avesse voluto nascondersi, nemmeno Sheng Mei o l'Imperatore Spirituale sarebbero riusciti a trovare traccia di lei.


"Eh? Tu sei..."


Hong'er aveva sentito una strana familiarità, così mostrò uno sguardo confuso. E più lo osservava e più la sensazione di familiarità aumentava. Sentendo il buon odore di Lin Ming, iniziò a ricordarsi chi fosse quest'uomo di mezz'età. Era il giovane che aveva incontrato molto tempo fa nel campo di battaglia del Sogno Akashico.


In realtà non esistevano tecniche di cambio dell'aspetto capaci di ingannare Hong'er. Ma l'aura spirituale di Lin Ming era cambiata lievemente dopo sei reincarnazioni e così lei non lo aveva riconosciuto immediatamente.


La risposta di Hong'er fece provare soddisfazione a Lin Ming. Il motivo per cui non aveva annunciato la sua identità era per permettere a Hong'er di scoprirlo lei stessa.


Così perfino Hong'er aveva esitato. In tal caso, perfino una Vera Divinità come la Regina Divina Piaoyu non sarebbe riuscita a riconoscerlo.


"Fratellone Lin, sei tu! Sei tornato!"


Gridò Hong'er. Balzò dalla sporgenza della roccia.


Lin Ming e Hong'er non avevano passato troppo tempo insieme, né avevano superato difficoltà mortali insieme. Il loro rapporto non sarebbe dovuto essere profondo, ma in realtà Lin Ming aveva lasciato una grande impressione su Hong'er a causa dell'esistenza del Cubo Magico.


Hong'er aveva un attaccamento innato nei suoi confronti. Era un tipo di istinto.


Quando Lin Ming aveva lasciato l'universo del Sogno Akashico, Hong'er era rimasta apatica per diversi giorni. Sembrava un gatto abbandonato dal padrone.


"Mm, sono tornato!"


Lin Ming vide la felicità sincera nello sguardo di Hong'er, un vero entusiasmo che non poteva essere falso. Ne fu anche toccato.


Per così tanti anni aveva nascosto la sua identità. Oggi era la prima volta che qualcuno che conosceva lo aveva riconosciuto. Questa sorta di sensazione lo riempì di calore.


"Fratellone Lin, te ne vai così presto?"


"Sì. Questo non è il mio mondo e ho molte cose da fare."


Hong'er si intristì sentendo queste parole. Chinò la testolina mentre mormorava: "...Oh..."


Anche se era timida, non sapeva come nascondere le sue emozioni. Era tutto stampato sulla sua faccia.


Lin Ming sorrise. Le diede un colpetto sulla testa e disse: "Saresti disposta a partire con me? A vedere il mondo esterno?"


"Uh?" Hong'er ne fu stupita.


"Partire... con il fratellone Lin?"


Da quando aveva preso coscienza, sembrava che fosse sempre esistita in questo strano mondo. Non era mai uscita a dare un'occhiata cosa ci fosse fuori e in effetti non aveva mai pensato che ci fosse un altro mondo fuori.


Come se anche questo facesse parte del suo istinto.


Solo oggi le parole di Lin Ming la fecero emozionare inspiegabilmente.


"Il mondo fuori è più grande e ancora più interessante. Ma... è molto più pericoloso." Mentre parlava, Lin Ming rimase sbigottito dalle sue stesse parole. Aveva la sensazione di essere un vecchio strano che stava cercando di rapire una ragazzina. Ma, dato che era venuto a cercare Hong'er, era già sicuro di poterla proteggere e resistere alla grande calamità.


Allo stesso tempo, credeva anche che, se Hong'er l'avesse seguito, avrebbe potuto aiutarla a crescere ancora di più nel Cubo Magico.


Hong'er rimase in silenzio per molto tempo. Inclinò la testa e osservò Lin Ming, sembrava che stesse leggendo la sua espressione e il suo sguardo.


Si morse le labbra e annuì con energia. Poi disse piano e con fermezza: "Sì."
                                


                                



