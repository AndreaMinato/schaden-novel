---
title: Capitolo 2009 – Controllare la carne e il sangue di Fame
pubDate: 2025-12-15T08:37:10.483Z
tags:
    - mw
---


<em>Capitolo sponsorizzato, ringraziamo Federico!
27 capitoli in coda (17 Federico + 10 Paolo), 0/5
-Schadenfreude</em>


Negli ultimi millenni, era la prima volta che Lin Ming aveva attaccato un Empireo saggio.


Senza quasi accorgersene, era diventato così potente.


Gli Empirei ordinari non potevano resistere contro di lui.


In quel momento però Lin Ming non badò affatto all'uomo magro. Tutta la sua attenzione era concentrata sulla massa di carne e sangue di Fame.


Vedendo il pezzo di carne che si contorceva, Lin Ming si accigli.


Il Sovrano dei Saggi Zaohua stava già distribuendo la carne di Fame agli Empirei? Allora chissà quanti Re del Mondo e Sacri lord l'avevano ricevuta?


Grazie ad essa, sempre più guerrieri sarebbero diventati i servi leali del Sovrano dei Saggi Zaohua...


Pensando a questo, Lin Ming gettò un'altra occhiata sulla massa di carne di Fame. Poi gli venne un'idea.


I suoi pensieri sprofondarono nel suo mare spirituale. Lì contatto l'anima di Fame in lui. Sporse una mano e la carne di Fame iniziò a contorcersi lentamente fluttuando verso le sue mani.


Non stava usando una tecnica per spostare lo spazio, la carne di Fame si stava avvicinando a lui di sua iniziativa.


La carne di fame fluttuò di fronte a Lin Ming, dove volò sopra il suo palmo. Poteva sentire che la carne nelle sue mani era insolita; in un certo modo, era essenza concentrata simile ad una reliquia demoniaca. Qualcosa preparata apposta per gli Empirei dal Sovrano dei Saggi Zaohua. Anche se ce n'era una piccola quantità, l'energia al suo interno era fuori dal comune.


Lin Ming poteva sentire chiaramente l'anima sigillata di Fame che si collegava con questa massa di carne attraverso la sua forza spirituale.


La carne di Fame possedeva un'abilità terrificante, l'abilità di divorare ogni cosa e trasformarla in energia per nutrirsi.


Una volta che la carne e il sangue di Fame si fondevano con il corpo di un praticante di arti marziali, anche il coltivatore avrebbe ottenuto un'abilità del genere. In altre parole, avrebbe ottenuto l'abilità di assorbire la forza degli altri e diventare più potente.


Inoltre, fondersi con la carne di Fame dava la possibilità di poter usare un'altra metamorfosi.


Lin Ming aveva visto questo tipo di metamorfosi durante la prova finale. Allora, i saggi al livello di un Sacro Lord avevano attivato il potere di Fame e si erano trasformati, per un breve periodo di tempo potevano aumentare di molto la loro forza, soverchiando così tutti gli altri praticanti di arti marziali dello stesso livello!


Nel mondo dei coltivatori, per diventare più potenti e vivere più a lungo, moltissime persone sarebbero state disposte a commettere delle atrocità.


Ad esempio, questo vecchio magro non aveva potuto resistere alla tentazione di vivere per diverse altre decine di milioni di anni.


Il Sovrano dei Saggi Zaohua lo sapeva. Aveva capito questa verità e di questo passo sarebbe diventato il sovrano assoluto dell'universo grazie a Fame!


E solo il cielo sapeva che benefici avrebbe ricevuto il Sovrano dei Saggi Zaohua dopo aver controllato tutto. Sarebbe riuscito ad invertire il flusso di energia attraverso la carne di Fame e invece risucchiare tutta l'essenza vitale dei coltivatori controllati da lui? Sarebbe riuscito a superare i limiti di una Vera Divinità e arrivare al livello del maestro della Strada Asura?


Lin Ming si incupì. Anche se queste ipotesi potevano non essere accurate, capiva bene quanto erano spaventose le ambizioni del Sovrano dei Saggi Zaohua. Invadere l'umanità poteva essere solo la sua prima mossa.


In questa grande calamità, il Sovrano dei Saggi e l'Imperatore Spirituale erano due vecchi mostri nascosti che stavano rivelando lentamente le loro zanne. Avevano iniziato ad eseguire i loro rispettivi piani per cui avevano tramato per centinaia di milioni di anni.


Credevano entrambi di essere i giocatori in una grande partita.


E ora Lin Ming poteva capire vagamente che intenzioni aveva il Sovrano dei Saggi. Tuttavia non aveva ancora idea di quale fosse l'obiettivo dell'Imperatore Spirituale.


Ogni individuo voleva controllare la grande scacchiera del mondo; incluso naturalmente Lin Ming.


Stava aspettando il momento di cui avevano parlato i due vecchi nella prova finale, il momento in cui da pedina, sarebbe diventato un giocatore.


In quel momento risuonarono dei passi pesanti dall'altra parte della porta.


Un gruppo di guardie al livello di Sacri Lord si precipitarono dentro. Il breve scontro di Lin Ming con il vecchio aveva causato un grande trambusto e perfino l'intera stanza era stata rovinata.


"Sei... spacciato... uccidermi e distruggere questa nave spirituale, non potrai scappare... i saggi ti inseguiranno fino in capo al mondo e ti ridurranno in cenere..."


Il vecchio magro ansimò mentre cercava di respirare. Non poteva più aprire la bocca, ma poteva ancora mandare trasmissioni del suono a Lin Ming.


Lin Ming gettò un'occhiata verso il vecchio magro. In quel momento risuonò un grido dalla porta.


"Lord Ming Gu, cos'è successo?!"


Oltre una decina di guardie si precipitarono verso l'entrata della camera. Anche le porte interne della stanza alchemica erano state ridotte ad una massa fusa e le formazioni erano state rovinate. Così entrarono senza nessun ostacolo.


Tuttavia rimasero sbalorditi quando videro cos'era successo nella camera.


"Perché vi siete fatti tutti prendere dal panico?!"


Risuonò una voce roca e stridente, piena di crudeltà, ferocia e anche un po' di rabbia. Un vecchio magro che indossava un abito verde scuro stava al centro della camera, illeso. Era il granmaestro Ming Gu ed era particolarmente cupo.


Attorno a lui c'era devastazione. Si potevano vedere ceneri ed equipaggiamento attorno, le guardie intravidero anche pezzi di composti medicinali distrutti.


"Levatevi di torno!"


Ruggì il vecchio magro. I Sacri Lord imprecarono internamente e si ammutolirono subito. Poi, sotto la guida del loro capitano, si ritirarono tutti rapidamente.


"Lord Ming Gu sta diventando sempre più eccentrico..."


Dissero tramite trasmissioni del suono tra di loro le guardie dopo aver lasciato l'area.


"Si sta avvicinando alla morte e la sua personalità sta iniziando a peggiorare. Molti vecchi sono così. Starà cercando di raffinare un qualche tipo di pillola che allunga la vita, ma alla fine ha fallito."


"Smettila di parlare, se Lord Ming Gu saprà che stiamo parlando alle sue spalle, allora ci ucciderà tutti!"


Diverse guardie si zittirono a vicenda. Si nascosero da qualche altra parte, senza osare avvicinarsi a questa stanza.


In quel momento Lin Ming creò una formazione e bloccò la camera. Entrò nello spazio del Cubo Magico.


Di fronte a lui c'era il granmaestro Ming Gu, sull'orlo della morte, gli rimaneva solo un respiro nel corpo.


In quel momento però Lin Ming aveva assunto il suo aspetto. Il suo viso, il suo abito, la sua aura, era tutto esattamente uguale.


"Tu... tu..." Il vecchio magro si agitò. Sembrava che avesse visto un fantasma. Perfino lui non trovò nessuna differenza tra lui e questa copia di fronte.


Lin Ming prese la carne di Fame e si avvicinò lentamente a Ming Gu, un passo alla volta.


Poi, sotto lo sguardo pieno di panico di Lord Gu, Lin Ming toccò la carne di Fame e la forzò attraverso il suo petto, proprio vicino al suo cuore. Quando la carne di Fame sprofondò nel sangue di Ming Gu, iniziò subito a scavare in lui come una sanguisuga che aveva sentito l'odore del sangue.


"Tu... cosa stai facendo?"


Ming Gu impallidì.


Tuttavia la carne di Fame non lo divorò. Sembrava che il Sovrano dei Saggi Zaohua avesse già lasciato degli ordini tramite un marchio spirituale. Quando la carne di Fame scavò nel corpo del vecchio, si disperse in numerosi fili che scavarono in ogni pollice del suo corpo.


La carne di Fame gli portò un'enorme vitalità del sangue. Ming Gu ebbe la sensazione che gli stesse tornando la forza vitale!


Anche la sua forza tornò lentamente!


<em>Pa pa pa!</em>


Anche le rune attorno al suo corpo che erano state create da Lin Ming iniziarono a svanire. Ming Gu aveva recuperato la libertà.


Ming Gu rimase scioccato. Questo giovane lo stava davvero lasciando andare?


O che pensasse che non potesse competere affatto con lui e che lo avrebbe schiacciato facilmente, così lo aveva liberato dalla sua prigione di rune?


In quel momento gli venne un pensiero folle; di trasformarsi e uccidere questo giovane!


Sapeva che dopo essersi fuso con la carne di Fame, avrebbe potuto effettuare una metamorfosi. Anche se non aveva mai usato questa abilità prima, percepì istintivamente il modo di farlo dopo essersi fuso con la carne di Fame.


Con un solo pensiero, poteva attivare il potere selvaggio della carne di Fame!


Ma mentre ci stava pensando, all'improvviso Ming Gu gridò di dolore e agonia!


Con lievi crepitii, innumerevoli fili di sangue scavarono fuori dalla sua pelle, come se il suo intero corpo fosse stato trafitto con dei cavi d'acciaio. Questi fili rosso sangue erano la carne di Fame che si era fusa con Ming Gu!


Il vecchio esplose riducendosi in una foschia di sangue rossa. Anche le sue palle degli occhi scoppiarono. Era morto miserabilmente.


Lin Ming poteva controllare la carne di Fame anche mentre si era fusa con Ming Gu. Questo perché Lin Ming aveva lasciato il suo marchio spirituale su di essa.


Questo marchio spirituale evitò con cautela quello del Sovrano dei Saggi Zaohua.


In questo modo, mentre il marchio spirituale nemico non era stato attivato ed era in uno stato dormiente, Lin Ming sarebbe riuscito a comandare completamente la carne di Fame.


E l'ordine che aveva appena dato alla carne di Fame era di disperdersi in ogni direzione e uccidere Ming Gu.


Ci era riuscito.


Lin Ming si riempì di gioia!


Tuttavia se sia il suo marchio che quello del Sovrano dei Saggi Zaohua si fossero attivati contemporaneamente, a quale segnale avrebbe ubbidito la carne di Fame?


Lin Ming non lo sapeva, ma aspettava con impazienza questo momento.


Sfortunatamente non poteva fare un esperimento. Non poteva permettere al Sovrano dei Saggi di scoprire che c'era qualcuno capace di controllare la carne e il sangue di Fame proprio come poteva fare lui.


Poi Lin Ming aprì il palmo. Un cubo nero vorticante volò e assorbì la forza spirituale del vecchio, cancellando completamente il marchio spirituale del suo spirito e trasformandosi in puri ricordi.


Lin Ming attirò l'anima senza padrone del vecchio nel suo mare spirituale e iniziò a leggerne i ricordi.


A Lin Ming non importava dei metodi di coltivazione, delle leggi, delle comprensioni e delle tecniche d'alchimia del vecchio. Voleva sapere le informazioni dei saggi riguardo l'umanità.


La distribuzione dei loro eserciti, la situazione, la differenza di forza, le posizioni delle Vere Divinità sagge...


Ma proprio mentre iniziava a leggere le informazioni, Lin Ming sentì del sudore freddo colare lungo la sua schiena.


Fame si stava già avvicinando al picco della sua potenza passata. E dopo aver scavato un canale in un altro universo, il Sovrano dei Saggi Zaohua era entrato in un periodo di lungo isolamento durante il quale nessuno avrebbe avuto il permesso di disturbarlo. Si stava preparando ad usare Fame per divorare una delle 33 leggi del Dao Celeste. Cioè... quella del sistema del raduno dell'essenza in cui eccelleva l'umanità!


Il Sovrano dei Saggi Zaohua voleva usare Fame per distruggere il sistema di raduno dell'essenza dell'umanità!
                                


                                



