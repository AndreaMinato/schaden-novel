---
title: Capitolo 201 - Nido della Caverna
pubDate: 2025-10-16T07:28:18.454Z
tags:
    - mw
---


<em>Pensavo di poterli fare per venerdì ma ho visto che riesco anche oggi.
-Schadenfreude</em>


L'uomo vestito di nero sorrise con amarezza e disse:"Mi piacerebbe, ma dovrei avere la forza di farlo. Questo genere di tesoro non sarà protetto solo da due Lucertole Fulmine. Potrebbe esserci perfino una piccola tribù. Se ci andassi, temo che morirei ancora prima di arrivarci."


"Anche se riuscissi ad arrivarci e avessi la fortuna di non incontrare Lucertole Fulmine, il raro tesoro di attributo fulmine non è qualcosa che posso ottenere. Contiene un tuono molto potente. Figuriamoci un tesoro prezioso, non posso raccogliere nemmeno un'Erba Fulmine di 500 anni. Se ne toccassi accidentalmente le foglie, seguirei lo stesso fato del mio apprendista junior."


L'uomo vestito di nero diede un'occhiata al giovane all'Alterazione dei Muscoli privo di conoscenza a terra.


Lin Ming disse:"Che la tua ipotesi sia corretta o no, l'informazione che mi hai detto è molto preziosa.
Dimmi, che sorta di premio vorresti?"


L'uomo con l'abito nero divenne contento; mirava fin dall'inizio a questo. Anche se l'altro avrebbe mangiato la carne, lui poteva accontentarsi di un po' di zuppa. Esitò e disse con sincerità:"Non so davvero se ci sia davvero un tesoro, quindi è troppo avventato parlare di premi. Solo... Senior; potrebbe per favore salvare il mio apprendista junior prima? Se rimarrà in questo stato ancora a lungo potrebbe rimanere un disabile per tutta la sua vita..."


L'uomo vestito di nero parlava con un po' di difficoltà. Dato che non conosceva l'età di Lin Ming e pensava che forse poteva essere perfino un vecchio mostro, avrebbe potuto sentire la conversazione che aveva avuto con il suo apprendista junior. Poteva solo sperare che questo potente anziano non se la fosse presa.


Lin Ming rispose:"Nessun problema."


Non gli importava davvero di quel ragazzino inutile a terra.


Tirò fuori una fiala piena di pillole dal suo anello spaziale e si avvicinò alle gemelle.


Oltre metà del corpo del ragazzo era bruciata. Dopo averlo sondato con la sua forza dell'anima, Lin Ming scoprì che c'era ancora del fulmine nel suo corpo. Il motivo per cui il ragazzo era ferito così gravemente era proprio a causa di questo tuono.


Lin Ming afferrò la mano del giovane. Usando la sua Anima del Tuono riuscì facilmente ad assorbire il potere del fulmine.


Poi tirò fuori una pillola dalla fiala e la mise in bocca al ragazzo.


Nonostante le gemelle non sapessero che genere di medicina fosse, dovevano solo vedere il bagliore e la fragranza della pillola per capire che era sicuramente un costoso medicinale miracoloso.


Si diceva che una medicina di alto livello solitamente valeva migliaia di liang d'oro.
Esistevano anche pillole che potevano potenziare la coltivazione di un praticante di arti marziali che costavano decine di migliaia di liang d'oro.


Se avessero ottenuto una pillola del genere, le due sorelle non avrebbero dovuto lavorare così duramente per raggiungere lo stadio dell'Alterazione dei Muscoli. Pensando a questo le gemelle provarono un po' di invidia.


Il potere del tuono era già stato rimosso da Lin Ming. Insieme all'effetto veloce della pillola, il giovane privo di conoscenza tossì e si svegliò. Si guardò attorno stordito. Il potente attacco che aveva ricevuto gli aveva fatto dimenticare cosa gli era accaduto.


"Bene." Lin Ming si alzò e disse all'uomo vestito di nero: "Andiamo."


"Sì, la ringrazio Senior." L'uomo con l'abito nero voleva lasciare le due gemelle a badare l'apprendista junior, ma non desiderava lasciarle da sole, così fece venire anche loro.


L'uomo vestito di nero fece molte ricerche per individuare le Lucertole Fulmine.
Era in grado di seguire le loro tracce e i segni delle loro attività per rintracciarle. Anche se era un pavimento di pietra duro dove non c'erano tracce visibili, poteva comunque contare sull'olfatto e altri indizi per continuare.


Alla fine portò Lin Ming al covo di due Lucertole Fulmine.


"È lì, dietro quella grossa pietra."


L'uomo vestito di nero puntò il dito verso una caverna ben nascosta ed estremamente isolata che non era troppo lontana. La caverna era composta completamente da minerale magnetico e il suo interno era nero come la pece. Sembrava la bocca di una gigantesca bestia feroce.


Lin Ming indagò con la sua forza dell'anima e scoprì che c'era un'energia di tipo fulmine che ondeggiava all'interno della caverna. Si poteva procedere.


Avrebbe anche dovuto ringraziare l'uomo vestito di nero, altrimenti non avrebbe trovato questo posto.


Lin Ming disse:"Va bene se aspettate fuori. Io entrerò."


Una volta rimossa la grossa pietra, l'entrata della caverna era un po' più ampia di dieci piedi; era sufficientemente grande da far passare una Lucertola Fulmine. Sembrava che questa pietra fosse stata posta da una Lucertola Fulmine per nascondere l'entrata della grotta. Era proprio come un cancello, ogni volta che qualcuno entrava o usciva lo muovevano.


Lin Ming espanse la sua forza dell'anima ed entrò con cautela nella caverna. L'atmosfera all'interno era oscura e umida, ma questo non influenzò la percezione del ragazzo.


Fece una decina di passi e all'improvviso vide una luce di fronte a lui. L'interno della caverna in realtà era piuttosto ampio. C'erano piccole insenature che fluivano per il terreno e il rumore dell'acqua che colava nel terreno riverberava nel silenzio della caverna.


<em>'Il paesaggio qui non è così male'</em> Pensò Lin Ming mentre manteneva la massima allerta.


In quel momento si raggelò. Un intento omicida lo stava prendendo di mira e sentì una sensazione di pericolo imminente. Un secondo dopo si illuminò una luce rossa e una sfera di fulmine si scontrò con il corpo di Lin Ming!


<em>'Lucertola Fulmine.'</em>


Lin Ming tirò subito fuori la Lancia Pesante d'Argento Flessibile. Questa Lucertola Fulmine era ancora più forte delle ultime due che aveva incontrato e l'influenza del fulmine rosso era ancora più potente. Anche se aveva l'Anima del tuono, Lin Ming non riuscì a sopprimerla immediatamente.


In quel momento la Lucertola Fulmine che si era nascosta nell'ombra ruggì di nuovo. Sfere rosse sfrecciarono una dopo l'altra e bombardarono Lin Ming come una tempesta violenta.


<em>Kacha! Kacha! Kacha!</em>


Le rocce attorno a Lin Ming furono ridotte in frantumi dalla potenza di questo attacco. Il ragazzo rimase al centro di questo sbarramento, accettando ogni scarica elettrica. Un formicolio intenso e doloroso lo inondò. All'inizio si sentiva estremamente a disagio, ma mentre assorbiva gradualmente il potere del tuono, sentì un po' di eccitazione.


<em>'Oh cielo, questa Lucertola Fulmine al picco del Circolazione non è più debole di Chi Guda!'</em>
Lin Ming si emozionò mentre notava la forza di questa creatura. Senza dubbio il solo motivo per cui questa lucertola era riuscita ad evolvere doveva essere a causa di qualche tesoro di tipo fulmine.


La Lucertola Fulmine scoprì che il suo sbarramento non stava avendo alcun effetto sul suo nemico. Ringhiò e sfrecciò verso Lin Ming con l'intenzione di sbatterlo contro il muro di pietra per ridurlo in poltiglia.


Lin Ming gridò. Indietreggiò con il piede sinistro, premendolo contro la roccia. Sollevò entrambe le braccia ed evocò la vera essenza. La Lancia Pesante d'Argento Flessibile avanzò come una valanga che cadeva dal cielo!


<em>Bang!</em>


La lancia di Lin Ming colpì la schiena della Lucertola Fulmine. Allo stesso tempo si approfittò del contraccolpo per saltare verso l'alto. Subito dopo la Lucertola Fulmine si scontrò con il muro e l'intera caverna tremò come se fosse stata scossa da un terremoto ed enormi pietre cominciarono a cadere.


L'uomo vestito di nero e le gemelle che stavano aspettando al di fuori della caverna sentirono il ruggito e il rumore di un impatto e impallidirono.


Le due sorelle considerarono perfino di andarsene. Se quell'uomo avesse avuto un incidente e la bestia feroce fosse scappata fuori, allora sarebbero morti con lui.


"Apprendista Senior, non siamo..."


"Va bene." Il praticante di arti marziali vestito di nero fece un cenno di diniego. Aveva capito la forza della Lucertola Fulmine dal ruggito, non doveva essere un problema per Lin Ming.


Credeva che il maschio e la femmina di Lucertola Fulmine di prima fossero compagni, ma a quanto pareva erano madre e figlio. Al momento all'interno della caverna c'era la lucertola maschio più adulta!


<em>Whiz!</em>


La Lucertola Fulmine colpì con la sua coda. Lin Ming ruggì e usò Forza Penetrante. Senza esitare sollevò la lancia per attaccare la coda.


<em>Kacha!</em>


Si sentì il rumore della pietra che si frantumava. La Lancia Pesante d'Argento Flessibile di Lin Ming si era piegata fino a formare una luna crescente!


Anche se l'arma era elastica non poteva comunque resistere ad uno shock così forte. Normali praticanti di arti marziali non avrebbero più potuto muovere le mani e avrebbero rischiato di rompersi perfino le braccia dopo un impatto del genere.


Tuttavia, dopo che era entrato nella Pagoda dello Stregone, la forza di Lin Ming era diventata spaventosa. Riuscì a resistere all'impatto e invece, fu la spina dorsale della Lucertola Fulmine a rimanere ferita dalla Forza Penetrante.


"Muori!"


Lin Ming non voleva sprecare altro tempo. Aprì direttamente la Forza del Dio Blasfemo!


Annientamento Thunderfire!


Per affrontare un maestro al picco dello Stadio Circolazione, Lin Ming poteva usare solo la sua mossa più forte. Nel caso peggiore sarebbe rimasto nella caverna e avrebbe aspettato finché non fosse tornato nelle sue condizioni migliori prima di uscirne.


Il potere del tuono e del fuoco si intersecarono. La caverna oscura diventò illuminata come se il sole avesse iniziato a sorgere dall'interno della caverna!


Le fiamme irradiarono luce dalla caverna; perfino il gruppo all'esterno ne fu abbagliato. In seguito ci fu un'esplosione assordante; era stata almeno dieci volte più potente del ruggito della Lucertola Fulmine!


Un'onda d'urto visibile ad occhio nudo si precipitò fuori dalla caverna. La pietra di 10.000 jin che era stata usata per bloccare l'entrata della caverna sfrecciò come una palla leggera calciata via; volò subito in aria.


L'intera caverna tremò. Perfino il terreno roccioso ne fu scosso e molte pietre caddero dal soffitto. In quel momento le due gemelle sospettarono che la caverna stesse per crollare.


.....


Nella caverna il sangue aveva già macchiato il terreno tingendolo di cremisi. Lin Ming si stava reggendo sulla Lancia Pesante d'Argento Flessibile, mentre ansimava e stava fissando l'enorme corpo della Lucertola Fulmine.


Nonostante la forza di Lin Ming fosse aumentata molto dopo che era entrato nella Pagoda dello Stregone, la quantità di vera essenza richiesta per utilizzare l'Annientamento Thunderfire era aumentata proporzionalmente.


In una sola mossa le vaste riserve di vera essenza di Lin Ming erano state consumate. Il costo era stato considerevole.


Lin Ming ingoiò un po' di pillole e tirò fuori una Pietra di Vera Essenza per assorbirne l'energia. Dopo aver recuperato un po', il ragazzo si alzò e continuò ad addentrarsi nella caverna. Non si disturbò nemmeno di sprecare tempo per tirare fuori la Perla Fulmine dalla Lucertola Fulmine morta.


Lin Ming aveva già sondato la caverna con la sua forza dell'anima e non aveva percepito altri nemici o minacce. Alla fine trovò un bambù rosso che cresceva testardamente su una superficie di minerale magnetico duro.


Archi di luce rossi si attorcigliavano attorno al bambù mentre crepitavano.
Senza dubbio questa pianta era il motivo per cui in questa caverna c'era molta energia di tipo fulmine.


Questo bambù era il tesoro di tipo fulmine che l'uomo vestito di nero aveva menzionato.
                                


                                



