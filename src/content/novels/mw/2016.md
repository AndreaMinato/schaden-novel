---
title: Capitolo 2016 - L'Enigma dell'Uomo Misterioso
pubDate: 2025-12-15T08:37:10.484Z
tags:
    - mw
---


<em>Capitolo sponsorizzato, ringraziamo Federico!
19 capitoli in coda (9 Federico + 10 Paolo), 0/5
-Schadenfreude</em>


In un campo di asteroidi della galassia Potala, fluttuava un'enorme statua di un budda. Questa scultura in realtà era una nave spirituale, un tesoro da Vera Divinità che avevano creato durante la lunga storia del loro Sect.


La galassia Potala aveva preso nome dal loro monte ed era il luogo dove stavano i loro membri principali.


Quando Sogno Divino si era diretta in un altro universo per affrontare i Re Divini Piaoyu e Tiangang. Il monte Potala era diventato il centro di comando dell'umanità.


Tuttavia, nonostante fosse il quartier generale assoluto, la trasmissione delle informazioni era un problema. Non ogni territorio stellare che era stato bloccato dai saggi riusciva a rimanere in comunicazione con loro. Ad esempio, avevano perso i contatti con la galassia del Drago Nascosto in cui risiedeva Xiao Moxian da molto tempo.


I saggi erano in netta superiorità sotto quasi ogni fronte. Bloccare ogni possibile via di contatto con dei campi di forza non era difficile.


Grazie all'imperatore Shakya, il monte Potala era straordinariamente forte tra le varie organizzazioni umane.


Anche gli eserciti di saggi mandati a cercarli erano i più potenti. a parte il Sacro Figlio di Zaohua che non era qui, c'erano Fata Loto Blu della montagna di Piaoyu, i due Empirei Aori e Xie Yue, insieme ad altri quattro veterani al picco dello stadio di Empireo e formavano un concilio di guerra formidabile.


Perfino l'esercito principale della legione di Fame era di stazione nella galassia Potala.


L'Imperatore Shakya era sotto un'enorme pressione dovendo affrontare così tanti guerrieri. Non osava rilassarsi nemmeno per un momento. L'esistenza della legione di Fame in particolare lo rendeva particolarmente nervoso.


La legione di Fame aveva un totale di 3000 Re del Mondo e 80.000 Sacri Lord! Tra quei 3000 Re del Mondo, 200 erano Grandi Re del Mondo.


Per un Empireo di massimo livello, un Re del Mondo non era niente di che, ma 3000 di loro uniti insieme, in particolare guerrieri che si erano fusi con la carne e il sangue di Fame, avrebbero mostrato una potenza inimmaginabile se si fossero messi in formazione!


Se si fossero trasformati insieme, allora per un breve tempo avrebbero avuto una forza combattiva uguale a 200 degli Empirei più deboli!


Di fronte ad un esercito così terrificante, all'Imperatore Shakya rimaneva solo una scelta da fare se li avesse visto, scappare!


Ma c'era un lato positivo. Ogni volta che la legione di Fame si fosse trasformata, avrebbe danneggiato la sua vitalità del sangue e avrebbe ridotto la durata della loro vita. Così non si sarebbe trasformata così facilmente.


Dato che la legione di Fame era una minaccia così enorme, il monte Potala non osava affrontare direttamente i saggi. Fortunatamente c'era anche la razza degli dei primordiale e i celestiali in questa galassia e i due Empirei di massimo livello Diwuhen e il Grande Guerriero potevano aiutarli. Anche così però il Monte Potala riusciva a stento a resistere!


Ma dato che non osavano affrontarli direttamente, gli eserciti umani giocavano sempre un ruolo passivo. Se fossero stati circondati in qualche modo, allora sarebbero stati spacciati!


In quel momento, in un'enorme sala di discussioni nella nave spirituale del grande budda si erano radunati l'Imperatore Shakya, il Budda Senza Limiti, Jun Biyue, Hang Chi e altri eminenti monaci e arhat del monte Potala. Stavano analizzando la situazione attuale. Solo un giorno fa, avevano ricevuto una notizia entusiasmante.


"Negli ultimi tre mesi, cinque basi dei saggi sono state annientate e sette dei loro Empirei sono morti. Hanno perso anche circa 300 membri della legione di Fame! Non ho proprio idea di chi sia stato..."


Hang Chi posò la tavoletta di giada delle informazioni. Guardò l'Imperatore Shakya e il Budda Senza Limiti, in attesa di una loro opinione.


Il Budda Senza Limiti non parlò. Strinse lentamente le sue perle, in attesa che Hang Chi continuasse a parlare.


"All'inizio pensavo che le continue sconfitte disastrose dei saggi fossero solo una copertura per attirarci in una trappola. Ma a giudicare dalle informazioni che ci hanno trasmesso le nostre spie, non dovrebbe essere così. Ci hanno portato un frammento del Palazzo Celeste della razza dei saggi."


Mentre parlava, Hang Chi tirò fuori un detrito e lo spinse verso il Budda Senza Limiti e l'Imperatore Shakya. Entrambi guardarono il frammento, ma era difficile dire che tipo di metodo di coltivazione lo avesse danneggiato.


Dall'aura emanata dal pezzo, l'energia usata per distruggere il Palazzo Celeste doveva essere estremamente complessa. Sembrava divina, ma era contaminata da un'aura malvagia. Era difficile capire che leggi conteneva.


"Granmaestro, ha scoperto nulla?"


Chiese all'improvviso Jun Biyue. Parlava raramente.


Il Grande Budda Senza Limiti continuò a stringere le perle mormorando silenziosamente delle cantilene buddiste: "Che peccato. Fin dall'infanzia ho letto le collezioni di libri radunate nel monte Potala. Anche se il mio talento è inferiore, devo confessare che pensavo di possedere ricche conoscenze. Ma non posso nemmeno comprendere l'aura di questo frammento... sembra contenere un po' di caratteristiche del potere divino, ma è tutto quello che posso dire..."


Dopo aver sentito il parere del Grande Budda Senza Limiti, tutte le persone nella sala sussultarono. Tra i presenti, l'Imperatore Shakya era considerato il più potente. Ma in termini di esperienza, il Grande Budda Senza Limiti superava di gran lunga chiunque altro. Aveva vissuto per moltissimo tempo e aveva anche studiato la ricca storia e conoscenza del monte Potala. Era difficile immaginare che un esperto del genere non potesse trarre alcun indizio da questa energia.


Anche i frammenti lasciati dagli attacchi del Sovrano dei Saggi Zaohua non erano difficili da identificare. Questo perché, non importava quanto fosse potente, i suoi poteri appartenevano principalmente all'essenza astrale, la forza di uno dei tre grandi sistemi di coltivazione nell'universo.


"Sembra proprio strano..."


Hang Chi era curioso dell'identità di questa persona misteriosa.


Comunque non si poteva biasimare il Grande Budda Senza Limiti per non essere riuscito a trarre nulla di concreto da questo frammento. Lin Ming aveva fuso il potere del divino con quello dei demoni. Era un evento senza precedenti nella storia, qualcosa che forse nemmeno il maestro della Strada Asura o il Sovrano Immortale avevano mai posseduto.


Inoltre, le leggi che usava erano una fusione tra le leggi Asura e quelle delle Sacre Scritture. Le persone in questa sala non potevano nemmeno sperare di vedere queste due leggi al picco delle arti marziali.


Una strana forza, leggi di massimo livello, questo confondeva perfino l'esperto Grande Budda Senza Limiti.


"Sappiamo molto poco di questa persona misteriosa. Tutto ciò che abbiamo è il resoconto di qualche testimone. Secondo ciò che hanno detto, quando questa figura misteriosa ha distrutto i saggi nella galassia del Dio del Fuoco, è apparsa una forma di vita simile ad un drago. Aveva un corpo lungo mille chilometri e la sua forza era sbalorditiva! Dalle descrizioni, è simile ad un Drago Nero di stirpe reale, ma il suo dorso è coperto di spuntoni e le sue ali sono affilate come sciabole. Il suo aspetto è più feroce. Da come l'hanno descritto, sembra più appropriato descriverlo come un drago demoniaco."


Hang Chi tirò fuori il disco di una formazione da battaglia e lo attivò. Proiettò una piccola proiezione, mostrando un'immagine del Drago Nero. Era stata disegnata dagli esploratori del monte Potala basandosi sulle descrizioni di alcuni testimoni.


Quando tutti videro questo enorme mostro che assochilometriva ad un demone, rimasero tutti senza parole. Che fosse una specie dell'universo selvaggio?


L'universo selvaggio era troppo vasto. Non era strano che esistesse un esemplare di una razza di Bestia Divina mutata mai vista prima.


Jin Biyue però mostrò un'espressione pensosa. Dopo un lungo periodo di silenzio, parlò e le sue parole furono così scioccanti da sconvolgere tutti i presenti.


Disse: "Potreste ricordarlo o no, ma oltre 6000 anni fa, quando Lin Ming si era presentato al grande banchetto della longevità e ha iniziato a scommettere contro il Sacro Figlio di Zaohua, una delle poste in palio che ha tirato fuori era stata... un uovo di drago..."


"Lin Ming? Uovo di drago?!"


Hang Chi era sbigottito. Si alzò: "Non puoi pensare che questo Drago Nero apparso all'improvviso sia il drago che si è schiuso da quell'uovo!"


C'erano troppi draghi in questo universo. Era un'associazione di idee troppo forzata pensare all'uovo di drago che Lin Ming aveva mostrato 6000 anni fa.


"È solo una cosa che mi è venuta in mente. Perfino un Empireo di massimo livello non può distruggere cinque basi di saggi in tre mesi e anche uccidere sette Empirei saggi allo stesso tempo. Perfino numerosi guerrieri saggi non sono riusciti a fuggire... forse anche i saggi sono confusi e pensano che la nostra razza umana sia riuscita a crescere un'arma segreta, ma... siamo ben consapevoli della situazione. Non è opera di nessuno dei nostri esperti. In tal caso, allora la questione è un po' sospetta. Solo se..."


"Stai dicendo che Lin Ming è vivo?!" Non fu solo Hang Chi a rimanere scioccato, anche tutti gli altri presenti nella sala erano sconvolti.


Le ipotesi di Jin Biyue erano troppo stravaganti.


Hang Chi rifletté accigliato: "Se Lin Ming è ancora vivo, come mai non lo abbiamo visto per così tanti anni? È vero che ha bisogno di nascondersi dai saggi, ma non c'è motivo per lui di nasconderci la verità... e ora non sappiamo nemmeno se la forma di vita apparsa nella galassia del Dio del Fuoco sia un drago.
Anche se lo fosse, allora a partire dal periodo di tempo in cui Lin Ming ha rivelato l'uovo di drago, sono passati oltre 6000 anni. È impossibile che un uovo di drago si schiuda e arrivi ad una lunghezza di oltre mille chilometri in questo periodo di tempo..."


"Inoltre la Regina Divina Piaoyu ha confermato personalmente la morte di Lin Ming. Non importa quanto poteva essere potente Lin Ming, era un Sacro Lord, non poteva avere un metodo per ingannare la Regina Divina Piaoyu, no?"


Jun Biyue divenne silenzioso.


Naturalmente. Non importava quanto fosse forte Lin Ming, sarebbe stato impossibile per lui fingersi morto di fronte alla Regina Divina Piaoyu.


Forse era solo una pia illusione...


.....


I saggi non sarebbero rimasti a guardare di fronte ad un problema del genere.


Ma il punto cruciale del problema era come lo avrebbero trovato?


Quest'altra parte sembrava consistere in solo quattro individui e un Drago Nero dall'aspetto strano. Arrivavano all'improvviso e se ne andavano senza lasciare traccia, nessuno sapeva dove sarebbero apparsi in seguito.


Inoltre, il Sacro Figlio di Zaohua sopratutto non capiva com'erano riusciti a sapere l'esatta posizione dei loro eserciti.


L'universo selvaggio era un territorio estremamente complesso. Mentre questo tipo di terreno faceva da scudo agli umani, proteggeva anche gli eserciti dei saggi.


E qualsiasi informazione riguardo alle loro posizioni era il segreto militare più importante. A volte questi dati non venivano nemmeno registrati nelle tavolette di giada. Questo perché ogni esercito viaggiava costantemente e le loro posizioni sarebbero state rivelate solo nel momento in cui i comandanti fossero entrati in contatto, e questo avveniva solo nei momenti in cui dovevano coordinare i loro movimenti. In altre parole, queste informazioni erano immagazzinate nelle menti dei loro comandanti, come poteva saperlo questa persona?


Chi poteva essere?


Il Sacro Figlio di Zaohua voleva andare ad eliminare personalmente questo problema, ma non poteva rinunciare a Xiao Moxian proprio mentre era sul punto di ottenerla.


Alla fine, strinse i denti e sopportò la frustrazione. Questa persona misteriosa fece solo accelerare le sue ricerche.


In quel momento però, Fata Loto Blu, Aori e Xie Yue lasciarono in segreto la galassia Potala. A bordo di una nave spirituale, volarono verso le retrovie degli eserciti dei saggi...


E stavano portando con loro l'esercito principale di Fame: 2500 Re del Mondo e 60.000 Sacri Lord!


Il resto della legione di Fame e i quattro Empirei di massimo livello erano più che sufficienti per guidare le truppe e distruggere i loro nemici nella galassia Potala.


Fata Loto Blu e gli altri avevano intenzione di usare delle tattiche fulminee per trovare questo gruppo misterioso e ucciderlo.
                                


                                



