---
title: Capitolo 2021 – Picchiare Violentemente il Principe Imperiale
pubDate: 2025-12-15T08:37:10.485Z
tags:
    - mw
---


<em>Capitolo sponsorizzato, ringraziamo Federico!
17 capitoli in coda (7 Federico + 10 Paolo), 0/5
-Schadenfreude</em>


Luce divina divorò ogni cosa, perfino il suono. Nello spazio attorno rimaneva solo una brillante sfera scintillante che si stava espandendo con una velocità inconcepibile.


Sembrava un sole dalla forza terrificante che si stava gonfiando rapidamente. Ovunque andasse, grandi tratti di spazio sarebbero stati distrutti, creando terrificanti tempeste spaziali.


<em>Bang!</em>


La sfera irradiò luce per un trilione di chilometri. Nell'oscurità dello spazio, scintillava un bagliore dalla bellezza incredibile.


Grandi sezioni di nebulose furono ridotte a pezzi. Il centro dell'esplosione si incavò, formando un enorme buco di energia.


Il Palazzo Celeste che i saggi avevano stabilito nella galassia Nuvola di Sangue, le loro navi spirituali, le enormi fortezze spaziali, tutto fu divorato dalla luce divina e spazzato via come mosche in una tempesta, facendole a pezzi. Poi si disintegrarono strato dopo strato finché non rimase solo polvere fluttuante.


I praticanti di arti marziali saggi erano morti istantaneamente a causa dell'esplosione; era impossibile sopravvivere per chiunque al di sotto del livello di un Empireo.


La luce divina accecante continuò a brillare per oltre una decina di respiri di tempo per poi svanire lentamente.


Alla fine l'intero spazio stellato era stato svuotato. Ogni cosa nel raggio di un milione di chilometri era stato spazzato via. Il Palazzo Celeste della razza dei saggi, le loro navi spirituali e fortezze erano svanite senza lasciare traccia.


Si poteva dire che la base nella galassia Nuvola del Sangue era stata annientata completamente.


<em>Kuh!</em>


Aori si tenne il petto, zoppicando mentre camminava per lo spazio. Aveva subìto gravi ferite a causa delle fluttuazioni di energia e molte delle sue ossa si erano fratturate. I suoi organi erano stati danneggiati e sul suo petto c'era una ferita sanguinolenta. L'esplosione gli aveva causato dei danni sorprendenti.


Eppure non riusciva ancora a reagire a cosa era appena successo.


Per quanto riguardava Xie Yue, era stata scaraventata via dalla spalla di Aori durante quell'esplosione. Fortunatamente per lei, era molto minuta e l'area che doveva proteggere era molto più piccola di quella del fratello, così era un po' meno ferita. Il suo viso si era arrossato in modo strano; chiaramente aveva dovuto usare il potere della sua vitalità del sangue per resistere a quell'esplosione e ne aveva consumata molta.


"Questo... cos'è questo..."


Xie Yue guardò Fata Loto Blu.


Il sangue iniziò a scorrere dagli angoli delle labbra di Fata Loto Blu. Aveva perso completamente la calma e la sua armatura e il suo lungo abito erano stati fatti a brandelli. Anche i suoi capelli raccolti adesso erano scompigliati, facendola sembrare estremamente agitata.


Vedendo la scena di fronte a lei, Fata Loto Blu che normalmente era calma sbiancò. Non sapeva che cosa fosse successo.


"Perché, perché è accaduto?"


Mormorò tra sé e sé Fata Loto Blu. In quel momento la legione di Fame era ancora di fronte a lei!


I 60.000 membri della legione di Fame erano stati la fonte dell'esplosione. Dato che erano localizzati al centro della formazione, erano praticamente nell'occhio della tempesta e così non avevano subìto quell'attacco.


Era normale, altrimenti gli attacchi della legione di Fame non sarebbero stati diversi da suicidi.


In quel momento però Fata Loto Blu vide che la maggior parte di loro aveva attivato la loro metamorfosi.


Avevano stimolato il loro sangue e aveva usato la forza della loro trasformazione!


Questo era l'equivalente di un attacco devastante di 180 Empirei deboli, oltre 2000 Grandi Re del Mondo e numerosi Sacri Lord di massimo livello!


"Si sono trasformati per questo attacco..."


Fata Loto Blu non aveva ordinato loro di usare il potere della metamorfosi. Il suo piano all'inizio era di lanciare un attacco di prova per vedere quali assi nella manica aveva questo avversario. Ma ora, come si aspettava Fata Loto Blu, questa persona misteriosa aveva davvero un asso nella manica e le aveva fatto perdere ogni coraggio!


Fata Loto Blu osservò Lin Ming. Quando i loro sguardi si incrociarono, ebbe la sensazione di essere caduta in un lago di ghiaccio!


"Può... prendere controllo della legione di Fame!"


Le poche parole di Fata Loto Blu sconvolsero Aori e Xie Yue.


Prendere controllo della legione di Fame? Com'era possibile?! La legione di Fame era una forza sotto il diretto controllo del Sovrano dei Saggi. A parte lui, non c'era nessuno capace di cancellare la loro volontà e manipolarli direttamente.


Ad esempio, anche se Fata Loto Blu poteva dare ordini alla legione di Fame, poteva farlo perché il Sovrano dei Saggi le aveva dato una certa autorità militare. Fata Loto Blu da questo punto di vista non era diversa da un generale mortale che dava ordini ai soldati; ogni guerriero avrebbe mantenuto la sua volontà e forse alcuni di loro non avrebbero ascoltato gli ordini, provando a fuggire o anche tradendo la loro gente.


Ma ora la legione di Fame che era controllata da questa persona misteriosa chiaramente non era in una situazione del genere.


Per questo la legione di Fame si era già rivolta verso i pochi sopravvissuti. Ognuno dei 60.000 guerrieri aveva gli occhi rossi come il sangue pieni di intento omicida; avevano perso ogni lucidità.


Senza dubbio questa persona li stava controllando completamente. Non erano altro che marionette adesso. Se questa persona misteriosa avesse voluto che si suicidassero, avrebbero ubbidito ai suoi ordini senza battere ciglio.


Poteva controllare la legione di Fame e sfoderare una forza formidabile, chi poteva essere?


"Tu... sei un uomo o sei un abissale?"


Chiese freddamente Fata Loto Blu. La sua domanda fece rizzare i capelli di Aori e Xie Yue. Ovviamente sapevano dell'esistenza degli abissali. Ma non conoscevano le origini, né i segreti di quei mostri. Tutto ciò che sapevano era che gli abissali erano forme di vita incredibilmente potenti pieni di misteri. Erano anche i nemici naturali di ogni forma di vita intelligente nei 33 Cieli. Questa considerazione li fece tremare di paura.


Sì... sarebbe stato plausibile che questa persona misteriosa spuntata dal nulla fosse un abissale vista la sua forza o la sua capacità di controllare la legione di Fame.


Era estremamente probabile che questo nemico misterioso fosse un abissale di alto livello che poteva assumere l'aspetto di una persona. Inoltre era impossibile trovare difetti nel suo travestimento.


Al centro della legione di 60.000 uomini, Lin Ming si limitò a fare un sorrisetto sentendo la domanda di Fata Loto Blu. Anche in una situazione completamente confusa, questa donna poteva comunque fare la valutazione più ragionevole. Questa era un'abilità che un comandante davvero capace avrebbe dovuto possedere. Se avesse affrontato un avversario ordinario, sarebbe riuscita a completare facilmente la sua missione.


Sfortunatamente per lei, doveva competere contro Lin Ming. Ogni sua ipotesi ragionevole era completamente sbagliata.


Questo perché non importava quanto fosse piena di immaginazione, non avrebbe mai pensato che l'uomo che era stato ucciso alla sua maestra sarebbe tornato all'improvviso con una forza formidabile e che controllasse l'anima di Fame di 3,6 miliardi di anni fa.


<em>'La mia lancia e anche il Drago Nero, sembra che non destino i suoi sospetti. Sembra che la Regina Divina Piaoyu creda proprio che sia morto...'</em>


Lin Ming immaginava che l'Imperatore Spirituale avesse ingannato la Regina Divina Piaoyu.


Oltre 6000 anni fa, dopo che Sheng Mei aveva rubato la sua Anima Eterna, la Regina Divina Piaoyu era scomparsa.


Probabilmente l'Imperatore Spirituale aveva usato la sua forza spirituale e mentale superiore ad ogni altro guerriero per creare delle illusioni e fingere che fosse morto. Aveva usato dei trucchi spirituali inimmaginabili e aveva ingannato la Regina Divina Piaoyu facendola pensare che fosse morto.


Questo perché nemmeno l'Imperatore Spirituale voleva che venisse trovato dalla Regina Divina Piaoyu. Altrimenti lei avrebbe visto come aveva perso la sua Anima Eterna e come aveva perso tutta la sua forza. Se fosse successo, questo avrebbe destato i sospetti del Sovrano dei Saggi Zaohua.


In questo gioco sinistro in cui l'Imperatore Spirituale stava partecipando, nessuno sapeva quale fosse il suo grande piano. Nemmeno Lin Ming poteva trovare indizi al riguardo.


Mentre ci pensava, Lin Ming sogghignò all'improvviso. Con un lieve movimento, la sua figura svanì!


Vedendolo scomparire tra la legione di Fame, le pupille di Fata Loto Blu, Aori e Xie Yue si rimpicciolirono. Si ritirarono rapidamente e pensarono subito che Lin Ming li avrebbe attaccati.


Tuttavia il nemico non apparì di fronte a loro. Si era teletrasportato a 10.000 chilometri di distanza. Scagliò un pugno nel cielo stellato.


<em>Peng!</em>


Il vuoto tremò e si frantumò. Con un grido miserabile, una persona che si stava nascondendo in una distorsione spaziale fu scaraventata via come un cane morto.


Questa persona vomitò una grossa boccata di sangue, il suo corpo era rotolato via come un sacco gettato dalla cima di una montagna.


Era il principe imperiale Xishen.


Il principe imperiale Xishen stava ancora tenendo il libro misterioso e il suo corpo era ricoperto di sangue e ferite. Aveva intenzione di fingere di essere stato ridotto in polvere dall'enorme esplosione e poi di fuggire attraverso una distorsione spaziale. Un metodo così da dilettante era stato notato subito da Lin Ming.


In effetti, nel momento in cui era avvenuta l'esplosione, Lin Ming aveva esteso la sua percezione divina e aveva individuato ogni sopravvissuto.


Non trovò l'Empireo che avrebbe dovuto proteggere la galassia Nuvola di Sangue, sembrava che questa persona fosse stata già mandata via. Fortunatamente per lui, questo spostamento gli avrebbe permesso di sfuggire a questa calamità.


Gli altri sopravvissuti invece erano praticamente di fronte a lui.


Non poteva permettere che trapelasse notizia di come poteva controllare la legione di Fame. Altrimenti sarebbe stato difficile per lui attuare i suoi piani. Di sicuro il Sacro Figlio di Zaohua non avrebbe osato usare la personificazione di Fame per sfidarlo.


Così Lin Ming non avrebbe permesso a nessun testimone di scappare.


In quel momento, i capelli del principe imperiale Xishen erano scompigliati, ma i suoi occhi brillavano con luce cupa e velenosa. Era un grande talento pieno di arroganza; quando mai era stato umiliato in questo modo?


<em>Bang!</em>


Il principe imperiale Xishen fu scaraventato via da un altro pugno in faccia, il suo viso era cosparso di sangue.


"Ahh!"


Xishen ululò. I suoi capelli si scompigliarono e il suo corpo emise degli scricchiolii. Voleva usare la sua stirpe da saggio e usare la metamorfosi!


La maggior parte dei saggi di alto livello poteva trasformarsi. Questo tipo di metamorfosi era diversa della versione demoniaca in cui si usava la carne e il sangue di Fame. I saggi non dovevano pagare un caro prezzo per usare la metamorfosi delle loro stirpi.


Xishen possedeva naturalmente questa abilità.


"Credi ancora di poter finire di trasformarti?"


Lin Ming sogghignò freddamente e gli diede un pugno al petto. Questo colpo conteneva un'energia oscura e potente. Quando lo attaccò, questa energia permeò i suoi organi e i suoi meridiani.


<em>Crack!</em>


Tutto lo spazio attorno si incavò. Xishen iniziò a sanguinare dalla testa e tutta la forza che stava radunando per trasformarsi si disperse.


Vedendo questo, gli altri tre generali saggi impallidirono.


Xishen era uno dei geni più brillanti della giovane generazione dei saggi. Anche se era considerato il più debole tra i cinque generali per via della sua età, non era molto più debole. E ora Lin Ming si stava prendendo gioco di lui.


Il divario tra di loro era troppo vasto!
                                


                                



