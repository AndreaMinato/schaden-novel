---
title: Capitolo 2024 – Sconfiggere gli incredibili talenti
pubDate: 2025-12-15T08:37:10.486Z
tags:
    - mw
---


<em>Capitolo sponsorizzato, ringraziamo Federico!
14 capitoli in coda (4 Federico + 10 Paolo), 0/5
-Schadenfreude</em>


Fata Loto Blu era sbiancata.


Il suo talento era straordinario. Fin da piccola era stata la discepola diretta della Regina Divina Piaoyu, negli ultimi millenni era stata al centro dell'attenzione. Mai nella sua vita era stata in difficoltà come lo era stata oggi.


Non importava quanto si lambiccasse il cervello, non importava quali assi nella manica usasse, non era riuscita nemmeno a ferire una volta il suo nemico.


"Vuoi ancora combattere?" Chiese con calma Lin Ming. Fata Loto Blu si morse le labbra. Ma prima di pensare a come gestire questa situazione, Lin Ming si riempì di intento omicida, diventando la manifestazione di un qualche animale selvaggio mentre si precipitava di fronte a lei!


La sua espressione era feroce mentre scagliava un pugno verso il nemico!


<em>Bang!</em>


Il colpo impattò direttamente contro il ventre di Fata Loto Blu. La sua essenza astrale protettiva scoppiò e si incurvò come un gamberetto!


In quell'istante, i vasi sanguigni dei suoi occhi sembrarono quasi scoppiare dalla sua testa. Poteva sentire la forza feroce e selvaggia di Lin Ming che galoppava nel suo corpo, attaccando i suoi meridiani!


Questo dolore la fece tremare, quasi svenne!


Dopodiché Lin Ming alzò il braccio e le diede una gomitata nella schiena!


<em>Crack!</em>


Fata Loto Blu sputò una boccata di sangue. Sentì la sua spina dorsale quasi spezzarsi a metà. Ancora più energia selvaggia irruppe nel suo corpo, facendo esplodere i suoi organi e disperdendo la sua vitalità del sangue condensata.


Lin Ming era stato spietato. Questa donna era troppo insidiosa e lo aveva messo ripetutamente in pericolo. Se non avesse avuto degli assi nella manica, allora forse sarebbe stato già ucciso dalle sue strategie.


Non avrebbe mostrato nessuna pietà con un'avversaria del genere. Che questa persona scegliesse di arrendersi di sua iniziativa o no, Lin Ming l'avrebbe comunque picchiata brutalmente finché non avesse perso ogni possibilità di rivoltarsi.


Naturalmente, proprio come il principe imperiale Xishen, Lin Ming non l'aveva uccisa perché questa donna gli sarebbe stata utile. Solo il fatto che la Regina Divina Piaoyu si era presa cura così tanto di lei lo avrebbe convinto a non ucciderla. Questo perché non c'erano vantaggi nello sbarazzarsi di lei, avrebbe solo fatto infuriare la Regina Divina Piaoyu e l'avrebbe spinta a cercare vendetta.


Ormai Lin Ming aveva già capito che la Regina Divina Piaoyu in realtà non aveva intenzione di attaccare selvaggiamente l'umanità. Altrimenti l'Empirea Sogno Divino non sarebbe riuscita a continuare a resistere per tutto questo tempo contro due nemici.


Irritare la Regina Divina Piaoyu avrebbe causato conseguenze imprevedibili. L'umanità era già in una posizione precaria; Lin Ming non voleva peggiorare la situazione.


Dopo essersi occupato di Fata Loto Blu, arrivò il turno di Aori e Xie Yue.


Aori e Xie Yue stavano facendo delle smorfie davvero orribili. Agli occhi di Aori, Fata Loto Blu era quasi una figura onnipotente, eppure era stata appena picchiata selvaggiamente da questa persona misteriosa.


Se non altro Fata Loto Blu sembrava una donna delicata. Quando guardò il suo corpo robusto, Aori divenne quasi verde dal rimpianto. Senza dubbio il suo fato sarebbe stato solo più miserabile.


E in quel momento, Lin Ming si stava già precipitando verso di lui e Xie Yue...


.....


Questo fu il giorno più indimenticabile della loro vita per questi quattro generali saggi. Prima la trappola che aveva creato con così tanto impegno si era rivolta contro di loro. Poi erano stati picchiati brutalmente da questa persona misteriosa. Alla fine erano stati perfino imprigionati e gettati in qualche spazio oscuro, il mondo interno di quella persona misteriosa.


Fata Loto Blu non avrebbe mai pensato che un abissale avrebbe posseduto un mondo interno, ma ormai non era più dell'umore per analizzare la situazione.


Oggi aveva fallito miseramente. Aveva creato questa trappola con l'aiuto di così tante persone, ma alla fine era stata lei ad essere catturata. Pensandoci era davvero ridicolo...


Nonostante questa persona misteriosa non l'avesse ancora uccisa, Fata Loto Blu non pensava affatto di essere fortunata. Forse i loro fati sarebbero stati ancora peggiori della morte.


Fata Loto Blu, Aori e Xie Yue si scambiarono delle occhiate nel mondo interno di Lin Ming, pieni di disperazione. Anche se la loro forza non poteva essere considerata la più formidabile nei 33 Cieli, erano comunque tra i migliori. Ma di fronte a questa persona misteriosa erano inermi come bambini.


Quando Lin Ming aveva finito di occuparsi di Fata Loto Blu, Aori e Xie Yue, si girò verso Xishen con l'intenzione di attaccare anche lui.


In quel momento però Lin Ming scoprì che nella mano destra mutilata di Xishen, il misterioso libro nero che stava tenendo stava cambiando. L'occhio sulla copertina iniziò ad emanare una luce rosso sangue.


Mm?


Lo sguardo di Lin Ming diventò tagliente. Aveva già notato questo tomo nero. La sua forma gli aveva fatto venire in mente il libro della morte delle Sacre Scritture, ma dopo averlo esaminato, aveva scoperto che era un tomo misterioso dalle origini sconosciute. Per un po' non era riuscito a capire i segreti che conteneva.


Lin Ming aveva intenzione di catturare Xishen e studiare questo antico libro. Non credeva che il tomo nero sarebbe cambiato così all'improvviso.


La luce rosso sangue che emanava divenne sempre più forte e l'occhio sempre più brillante.


Il bagliore divenne una foschia sanguigna che coprì il principe imperiale Xishen, permeando la sua pelle e dandogli una tinta scarlatta.


"Questo è..."


Lin Ming spalancò gli occhi. Non sapeva che cambiamenti stesse facendo il libro nero, ma poteva guarire le ferite di Xishen o forse perfino controllarlo. Ma qualunque fenomeno fosse, non era niente di buono.


Senza rifletterci ulteriormente, Lin Ming usò la lancia del Drago Nero e colpì il principe imperiale Xishen al petto!


<em>Puff!</em>


Il sangue schizzò.


Il principe imperiale perse ogni capacità combattiva e non ebbe più la forza di resistere. La lancia di Lin Ming evitò il suo cuore, ma il potere distruttivo divino e demoniaco distrusse i suoi polmoni.


Anche se un Empireo saggio aveva un fisico formidabile, se avesse dovuto sopportare un attacco del genere dopo essere stato picchiato brutalmente, sarebbe finito sull'orlo della morte.


Lin Ming non aveva intenzione di dargli tempo per riprendersi. Non importava che cambiamenti avrebbe causato il libro nero, avrebbe comunque dovuto usare Xishen come mezzo. Finché avesse danneggiato a sufficienza Xishen, il libro non sarebbe riuscito a fare nulla.


Dopo l'attacco di Lin Ming, la foschia di sangue continuò ad infiltrarsi nel corpo del principe imperiale, guarendo rapidamente le sue ferite. Lin Ming sussultò. Si sporse e afferrò direttamente il libro nero.


Dopo averlo preso, Lin Ming poteva sentì la sua aura cupa ed oscura. L'occhio sanguigno sulla copertina sembrava fissarlo.


Poi Lin Ming vide le scritte simili a vermi sulla superficie.


Fu sorpreso nel vederle. Poteva vantarsi di conoscere molti sistemi di scrittura antichi. Questo perché era andato in molti regni mistici, letto molti testi antichi e aveva anche letto e assimilato i ricordi di molte persone. Ma non aveva mai visto scritte del genere.


In quel momento il libro nero rilasciò un'ondata di energia e quasi si liberà dalla sua presa. Lin Ming rivelò uno sguardo torvo e ne fu raggelato. Il potere del divino e dei demoni si agitò nel suo corpo. Una mano iniziò a brillare con un bagliore divino e l'altra con energia demoniaca mentre si sforzava di sigillare il libro nero.


In quel momento però una grande quantità di foschia rosso sangue si era già infiltrata nel corpo del principe imperiale. Mentre questa nebbia scarlatta stava guarendo il suo corpo, stava anche cambiando in modo strano la sua aura.


Lin Ming mostrò un'espressione molto più seria.


Pareva che nemmeno il potere divino e quello dei demoni fossero sufficienti a sigillare completamente questo libro nero.


Lin Ming si accigliò. Girò le mani e lo spazio del Cubo Magico si aprì. Il tomo nero fu riposto in questo spazio.


Il Cubo Magico era un artefatto divino cosmico del massimo ordine. Il suo spazio era anche separato dal resto dell'universo. Senza il permesso di Lin Ming, nulla poteva attraversare questo spazio.


Mentre il libro nero stava finendo nello spazio del Cubo Magico, la foschia sanguigna che entrò nel corpo di Xishen fu isolata.


Anche così, Lin Ming non abbassò la guardia nei confronti di questo bizzarro tomo nero.


Usò la sua forza mentale per contattare l'Antico Sigillo Elisio che era nello spazio del Cubo Magico, anche se si considerava un esperto nelle formazioni bloccanti, non era assolutamente superiore all'Antico Sigillo Elisio.


Mentre Lin Ming estendeva i suoi pensieri nel Cubo Magico, si sentì il rumore di un vortice. Innumerevoli rune danzarono nello spazio del Cubo Magico, coprendo l'antico libro nero disponendosi come la formazione di Sigillo Divino.


<em>Bang!</em>


Dopo che la formazione si attivò, il corpo principale dell'Antico Sigillo Elisio stabilizzò con fermezza il nucleo, bloccando l'antico libro sotto il sigillo!


<em>Uwuwuu!</em>


L'occhio rosso sangue iniziò a lottare selvaggiamente e ad emettere un grido assordante.


E pensare che un libro avrebbe gridato, lo spirito dell'Antico Sigillo Elisio lo trovò incredibilmente strano.


"Che libro è questo?" Chiese.


"Non ne sono sicuro. Sembra possedere una natura malvagia. Prima lo bloccheremo e poi lo studierò lentamente in seguito."


Lin Ming poteva percepire quanto questo libro fosse anormale. Ma anche con questo strano artefatto, il principe imperiale Xishen era ben lontano dal poter competere con lui. Questo perché non era ancora diventato un Empireo e la sua coltivazione era perfino lievemente inferiore a quella di Lin Ming. Visto il divario assoluto di forza, nemmeno l'antico tomo malvagio poteva compensare questa differenza.


Dopo aver sigillato il libro, Lin Ming diede un altro pugno a Xishen, riaprendo le ferite che la foschia sanguigna del tomo aveva appena guarito. Poi bloccò la vitalità di Xishen e lo lanciò nel suo mondo interno come un cane morto.


Dopo aver riflettuto, Lin Ming creò diversi strati di sigilli per la piuma della Regina Divina Piaoyu e la gettò nella formazione isolante dell'Antico Sigillo Elisio.


.....


Ad un quadrilione di trilioni di chilometri di distanza, in un altro universo separato dal Muro del Sospiro Divino.


Una donna vestita di bianco volava gentilmente per il cielo stellato. Di fronte a lei c'era una foschia viola profonda e misteriosa. Questa nebbia si estendeva senza fine, sembrava una nebulosa ma anche un qualche tipo di mare illusorio.


Vedendo questa nebbia, la donna vestita di bianco fece un cenno verso l'esterno. Strati di onde limpide si sollevarono, dividendo la nebbia per rivelare i cieli stellati. Ma un momento dopo questa foschia tornò ad avvolgerla, come se fosse infinita.


La donna vestita di bianco si accigliò. Rimase di fronte al mare viola per poi riattaccare.


La nebbia purpurea di fronte a lei in realtà era un'illusione dell'Empirea Sogno Divino.


E questa donna vestita di bianco era la Regina Divina Piaoyu!
                                


                                



