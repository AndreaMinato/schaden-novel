---
title: Capitolo 2026 – Il meraviglioso utilizzo dei prigionieri
pubDate: 2025-12-15T08:37:10.487Z
tags:
    - mw
---


<em>Capitolo sponsorizzato, ringraziamo Federico!
12 capitoli in coda (2 Federico + 10 Paolo), 0/5
-Schadenfreude</em>


I quattro generali saggi si inquietarono.


"Cos'hai intenzione di farci?"


Chiese Fata Loto Blu. Ormai non poteva nemmeno immaginarsi come sarebbe riuscita a fuggire. Ora il solo modo in cui poteva sopravvivere era usare l'avidità di questa persona misteriosa. Dato che li aveva imprigionati, doveva avere un piano, altrimenti li avrebbe uccisi da tempo.


Lin Ming non rispose. Fata Loto Blu mandò una trasmissione del suono ad Aori e Xie Yun: "Fate come me e non parlate..."


Aori e Xie Yun erano d'accordo. Potevano solo dipendere da Fata Loto Blu in quel momento. E Xishen poteva essere ignorato completamente. Al momento non poteva nemmeno parlare.


Lin Ming rimase in silenzio. Attraversò il vuoto e apparì proprio di fronte a Fata Loto Blu. La donna si sentì mancare il fiato fronteggiando un guerriero misterioso come Lin Ming e la sua aura spaventosa.


Temeva che Lin Ming avrebbe rilasciato la sua natura bestiale e sarebbe tornato alle sue origini demoniache. Allora ci sarebbero state delle conseguenze inimmaginabili.


Fata Loto Blu si morse le labbra, lievemente pallida: "Se hai delle condizioni, dille."


Fata Loto Blu conosceva bene i punti deboli del cuore umano. Naturalmente questo si basava interamente sulla premessa che questo demone avesse una disposizione umana come il suo aspetto.


Aveva già deciso che, non importava che condizioni avrebbe proposto questa persona, non avrebbe accettato, né rifiutato pienamente.


Era un metodo per trattare che aveva le possibilità più alte di fare sopravvivere degli ostaggi.


Se avesse rifiutato direttamente e questo nemico avesse pensato che non ci fossero speranze di successo, forse li avrebbe uccisi subito.


Allo stesso tempo, se avesse accettato prontamente e gli avesse permesso di raggiungere i suoi obiettivi, allora li avrebbe potuti uccidere per eliminare ogni testimone.


Doveva cercare quel singolo punto di equilibrio, così questa persona avrebbe avuto qualche speranza, ma al tempo stesso non avrebbe ottenuto immediatamente ciò ch desiderava.


La sua vita dipendeva da questa posizione precaria!


<em>'Questa è la prova più grande che abbia mai incontrato in tutta la mia vita. Devo capire la sua mentalità...'</em>


Pensò Fata Loto Blu. Tuttavia non si sarebbe mai immaginata che non solo Lin Ming non avrebbe detto una parola, ma avrebbe steso la mano, rivelando quattro palle di carne fluttuanti!


Queste palle di carne si contorcevano lentamente, sembravano quattro cuori.


Tuttavia i loro piccoli tentacoli danzavano attorno come quelli di una medusa, ondeggiavano in continuazione.


Non importava quali fossero le capacità di previsione di Fata Loto Blu, non si sarebbe mai potuta immaginare che avrebbe voluto usare la carne e il sangue di Fame!


Fata Loto Blu sbiancò immediatamente!


Non doveva essere un genio per capire le intenzioni di questa persona, voleva impiantare la carne e il sangue di Fame nei loro corpi!


Dopo aver sperimentato personalmente l'abilità di questa persona misteriosa, Fata Loto Blu non dubitava che sarebbe diventata la sua marionetta. Avrebbe accettato ubbidientemente ogni ordine e avrebbe perso la sua volontà.


Se avesse voluto farla inginocchiare, si sarebbe inginocchiata. Se avesse voluto che morisse, si sarebbe suicidata. Se avesse voluto che offrisse il suo yin primordiale, avrebbe ubbidito. Sarebbe stata ridotta alla serva più leale e miserabili, priva di coscienza.


Avrebbe preferito morire piuttosto che diventare una schiava del genere.


"Uccidimi e basta!"


Fata Loto Blu ne fu agghiacciata.


Dietro di lei, Aori e Xie Yun, e anche Xishen che era mezzo morto si raggelarono. Questo era davvero un fato ancora più terrificante della morte.


"Vuoi morire? Continua a sognare."


Lin Ming afferrò Fata Loto Blu per il collo e sporse la mano. La carne e il sangue di Fame seguirono il suo movimento.


Questa carne e sangue era stata estratta da parte dei saggi della legione di Fame. Era l'essenza più distillata, capace di controllare un Empireo!


Lin Ming era curioso; una volta che questi quattro generali si fossero fusi con la carne e il sangue di Fame, che sorta di forza combattiva avrebbero potuto mostrare?


La carne e il sangue di Fame ubbidì ai suoi ordini. Una volta impiantata, avrebbe ottenuto quattro servi leali e devoti. Non sarebbe stato un problema controllarli per spazzare via gli eserciti dei saggi.


Naturalmente, se avesse voluto, Lin Ming avrebbe potuto estrarre la carne e il sangue di Fame in qualunque momento, facendo recuperare loro la libertà.


Avere un'abilità del genere era davvero conveniente. Lin Ming provò perfino un po' di invidia nei confronti del Sovrano dei Saggi Zaohua.


Il Sovrano dei Saggi aveva intenzione di usare la carne e il sangue di Fame per prendere controllo del mondo intero.


Allora perché Lin Ming non poteva fare lo stesso?


"Tu! Tu... la mia maestra non te la farà passare liscia!"


Disse a denti stretti Fata Loto Blu, la sua voce era difficile da sentire. Il fatto che avesse minacciato usando il nome della sua maestra dimostrava che era terrorizzata, altrimenti non sarebbe ricorsa ad un metodo così gretto e vergognoso. Sembrava un litigio tra mocciosi, uno dei bambini era scappato via chiamando sua madre.


In quel momento però Lin Ming aveva già afferrato il collo di Fata Loto Blu e la stava sollevando.


"No... no..."


Anche se Fata Loto Blu normalmente era calma, aveva già perso la sua compostezza e si stava dimenando, colta dal panico. La sfera di carne continuò a contorcersi nelle mani di Lin Ming, estendendo i suoi piccoli tentacoli verso di lei. Ai suoi occhi, questo era il demone più terrificante al mondo.


"Sii contenta di diventare la mia serva." Disse con indifferenza Lin Ming, le sue parole fecero desiderare a Fata Loto Blu di potersi suicidare. Allo stesso tempo, Lin Ming afferrò la carne e il sangue di Fame e le posò sul petto di Fata Loto Blu.


"Ahhh!"


Fata Loto Blu gridò miserabilmente!


Tutto ciò che sentì fu torpore al petto. La carne e il sangue di Fame la stavano mordendo e stavano scavando nel suo corpo.


Era una sensazione strana e macabra rendersi conto di stare perdendo sé stessi. Sentì prurito per tutto il suo corpo mentre i suoi sensi si stavano intorpidendo.


Questa sensazione bizzarra quasi la spinse a staccarsi la lingua a morsi, avrebbe preferito che il processo fosse doloroso in modo da poter svenire.


<em>Hualala!</em>


La carne e il sangue di Fame continuarono a contorcersi. Gli occhi di Fata Loto Blu divennero rossi come il sangue. Il suo corpo delicato tremò violentemente mentre ansimava.


Tuttavia non importava quanto lottasse, non poteva cambiare il suo destino.


"Tu... tu... tu... non..."


Fata Loto Blu non poteva più formare frasi complete. Gocce di sudore fragrante scivolarono lungo la sua pelle, macchiando il suo abito.


E in quel momento Lin Ming continuò a stringerla per il collo, il suo sguardo era così freddo da fare rabbrividire.


Il suo sguardo cadde su Aori, Xie Yue e Xishen. Tutti loro iniziarono a sudare copiosamente. Si erano resi conto che, dopo essere caduti nelle mani di questo demone, anche morire sarebbe stata una speranza impossibile!


Lentamente, Fata Loto Blu smise di lottare. Iniziò a colare della bava dalle sue labbra. Lin Ming lasciò la presa, permettendo che si accasciasse a terra come uno spaghetto bagnato.


La carne e il sangue di Fame si erano fuse con il suo corpo.


Visto che provenivano da una forma di vita più formidabile, dopo che si erano fuse con Fata Loto Blu, la carne e il sangue di Fame naturalmente iniziarono a controllare il suo corpo e la sua mente.


Se Lin Ming avesse voluto, avrebbe potuto fare entrare in stasi la carne e il sangue di Fame, così che Fata Loto Blu non sembrasse diversa dal normale e non ci sarebbe stata nessuna influenza sulla sua coscienza. Ma una volta che avesse attivato la carne e il sangue di Fame, sarebbe diventata la sua schiava più leale.


Lin Ming guardò Fata Loto Blu. Con un pensiero, attivò la carne e il sangue di Fame.


La donna tremò, mostrando uno sguardo sbigottito. Osservò stordita Lin Ming e lentamente la sua confusione diventò riverenza.


Sembrava una forma di vita inferiore che vedeva il suo re. Era un'ubbidienza e un rispetto che provenivano dal profondo del suo sangue.


Si alzò a fatica e si inginocchiò di fronte a Lin Ming. Gli baciò i piedi dicendo: "Loto Blu porge i suoi rispetti al padrone."


"Molto bene."


Lin Ming sorrise. Con questi quattro seguaci Empirei potentissimi e oltre il 90% della Legione di Fame rimasta, avrebbe avuto un vantaggio ancora superiore nella sua crociata contro i saggi!


Inoltre, questi quattro generali saggi, in particolare Loto Blu, Aori e Xie Yue, avrebbero fatto sì che i Re Divini Tiangang e Piaoyu avrebbero mostrato cautela, nel timore di ferire i loro discepoli. Erano servi dalle molteplici funzioni!


In quel momento Lin Ming si girò verso Aori, Xie Yue e Xishen.


Aori strabuzzò gli occhi e sussultò come una mucca. Aveva visto personalmente il fato di Fata Loto Blu e tremò con rabbia e paura: "Bestia, uccidimi se ne hai il coraggio! Osi uccidermi? Avanti! Uccidimi se ne hai il coraggio!"


Aori si indicò il collo, i suoi occhi erano iniettati di sangue: "Figlio di pu***na, maledetta bestia, se non mi ucciderai oggi, allora verrà un giorno in cui ti taglierò la testa e la darò in pasto a... guh...!"


Aori gridò miserabilmente. Lin Ming avevano lanciato la carne e il sangue di Fame ed era volata nella sua bocca.


Passò direttamente per la sua gola.


"Kah! Kuh!"


Aori si afferrò disperatamente il collo, i suoi vasi sanguigni stavano già sporgendo come vermi. Ma non poteva fermare questa cosa che stava strisciando nel suo corpo.


"F-figlio..."


Disse con difficoltà Aori. Volò all'indietro e batté la testa contro il suolo battendosi il petto. Ma tutti i suoi sforzi furono inutili.


Voleva imprecare, ma visto che la sua gola era piena, non riusciva più a parlare.


"Vuoi irritarmi così che ti uccida? Nemmeno un bambino cadrebbe in trucchetti del genere."


Lin Ming guardò freddamente Aori che si stava rotolando per terra. Visto che la sua energia e il suo sangue erano stati sigillati, non poteva nemmeno suicidarsi troncando i suoi meridiani. Data l'intelligenza di Aori, era riuscito a pensare solo all'idea di irritare il nemico in modo da venire ucciso. Ma Lin Ming non badò nemmeno alle sue parole.


Poi Lin Ming si rivolse verso Xie Yue.


Xie Yue aveva già iniziato a piangere. Grosse lacrime cadevano a pioggia, facendola sembrare ancora più misera.


Osservò Lin Ming con fare pietoso e si tenne le mani al petto. Visto quanto sembrava minuta, pareva una ragazzina di 14-15 anni che era cresciuta troppo in fretta.


"N-no, non farlo, farò tutto ciò che vuoi. Non devi impiantarmi nulla. Sono disposta ad essere la tua serva, ti prego, farò tutto quello che vuoi..."
                                


                                



