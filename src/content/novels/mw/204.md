---
title: Capitolo 204 - La Donna in Rosso
pubDate: 2025-10-16T07:28:18.455Z
tags:
    - mw
---


<em>Da editare, ho pure sonno avrò fatto più error...zzzzzzzzzz
-Schadenfreude</em>


A Lin Ming venne in mente un'idea: il sangue della scaglia inversa!


Se aveva visto giusto, questa paura originava dal sangue della scaglia inversa che giaceva nel profondo del suo corpo!


Una Lucertola Fulmine aveva il sangue del Drago del Fiume nelle vene. Più potente era una Lucertola Fulmine e più ricco sarebbe stato il suo sangue.


Un Drago del Fiume poteva essere considerato un drago di basso livello.


Se un Drago del Fiume avesse incontrato un Vero Drago, avrebbe sentito un senso di venerazione e paura dalle profondità della sua anima. Non importava quanto fosse selvaggio, sarebbe stato sempre limitato.


Il sangue della scaglia inversa di Lin Ming era esiguo. Non solo, la sua coltivazione era bassa, quindi il sangue non si era pienamente risvegliato. Per questo una comune Lucertola Fulmine non era capace di percepirlo.


Ma questa Lucertola Fulmine al picco dell'Houtian era potente e la sua stirpe molto più pura, questo le aveva permesso di sentire il potere dormiente in Lin Ming.


Il sangue di un Vero Drago, anche una traccia, emetteva un vigoroso Qi che forzava tutte le bestie a sottomettersi. Nonostante la forza di questa Lucertola Fulmine fosse di molto superiore a quella di Lin Ming, aveva comunque paura.


Se la potenza di Lin Ming fosse stata più formidabile, la Lucertola Fulmine forse si sarebbe sottomessa.


La Lucertola Fulmine ruggiva costantemente, archi elettrici fluivano attorno al suo corpo. Era un avvertimento per Lin Ming di lasciare il suo territorio.


Questo risultato era ciò che il ragazzo sperava. Dato che non era in grado di uccidere una Lucertola Fulmine al picco dell'Houtian, avrebbe comunque potuto evitarla.


"Sembra che possa comunque scalare la Montagna Thundercrash!"


Lin Ming strinse i pugni. Il cielo lo stava davvero benedicendo. Con la sua forza sarebbe riuscito a stento ad arrivare sul versante della Montagna Thundercrash, ma grazie alla sua Anima del Tuono, non temeva gli attacchi a lungo raggio delle Lucertole Fulmine ed era riuscito a scalare fino ad arrivare alla regione ghiacciata.


E ora che stava raggiungendo di nuovo i suoi limiti, il sangue della scaglia inversa poteva davvero sopprimere la stirpe di queste Lucertole Fulmine. Così forse avrebbe potuto passare oltre questo campo di ghiaccio.


Finché avesse attraversato i 30.000 piedi rimasti di neve, avrebbe raggiunto la cima della Montagna Thundercrush. Quello era il solo posto dove molto probabilmente sarebbero nati materiali di tipo fulmine.


Lì il fulmine era caduto incessantemente per 10.000 anni. Se un essere umano fosse arrivato lì, se fosse stato un po' sfortunato sarebbe stato colpito da un fulmine. Questo era un vero fulmine celeste. Anche se Lin Ming aveva un'Anima del Tuono a proteggerlo, era comunque in ansia per la situazione. Non sapeva se sarebbe rimasto gravemente ferito dopo essere stato colpito da questo fulmine.


Lin Ming aggirò la Lucertola Fulmine al picco dell'Houtian e continuò ad avanzare.
Dopo diverse chilometri Lin Ming si fermò all'improvviso. Sbalordito guardò in avanti mentre si era fermato.


Di fronte a lui, a circa 200 piedi di distanza, Lin Ming vide una scena che non avrebbe dimenticato per tutta la sua vita.


C'era una donna snella ed elegante nella vasta distesa di ghiaccio. Aveva un aspetto fuori dal comune. Indossava un soprabito rosso fiamme e aveva un vestito rosso. I suoi capelli neri come l'inchiostro le arrivavano alla vita ed era a piedi nudi. I suoi bei piedi simili alla giada erano su una piattaforma azzurra di ghiaccio di 10.000 anni. Era come una vivace rosa rossa che cresceva tra la neve. Il contrasto tra il rosso cremisi e il bianco niveo riflettevano una bellezza maestosa.


E di fronte a quella donna c'era un uccello con la cresta scarlatta. Sembrava avere una corona rosso sangue e le sue piume erano delle fiamme ardenti. Trascinava la lunga coda sul terreno, bruciando il terreno ovunque passasse.


Quello era... l'Uccello Vermiglio!


Lin Ming strabuzzò gli occhi. La Bestia Sacra che aveva visto nelle Paludi Acquanera era proprio di fronte a lui ora!


Sentendo la sua presenza, la donna diede un'occhiata a Lin Ming. Il suo bellissimo volto era calmo come un oceano, con un'atmosfera ultraterrena piena di fumo e fiamme; dava davvero una profonda sensazione di soffocamento.


Sembrava che avesse notato la coltivazione di Lin Ming ed era piuttosto curiosa. Era solo un ragazzo al picco della Forgia delle Ossa; com'è riuscito ad arrivare qui vivo?


Lin Ming si raggelò. Non era solo scioccato dalla bellezza della donna, ma anche dal respiro mistico che il suo corpo emanava.


Sembrava una normale signora, il suo respiro diceva a Lin Ming che era molto più potente di chiunque altro avesse incontrato!


Xiantian...


No, forse nemmeno solo Xiantian!


Potrebbe essere negli ultimi stadi dello Xiantian o... forse un'esistenza che era oltre lo Xiantian!


Essere in grado di usare un Uccello Vermiglio come cavalcatura, che sorta di concetto ridicolo era?


Lin Ming era molto teso e nervoso. Se questa persona avesse voluto ucciderlo non ci avrebbe messo un momento!


La donna stava ancora guardando sorpresa Lin Ming. Un umana e un uccello, con la stessa colorazione di fuoco, che stavano su un vasto campo bianco di ghiaccio di 10.000 anni; era come un inferno ardente, sublime al punto da sembrare irreale.


"Interessante."


La donna guardò Lin Ming per un po' e poi sorrise con gentilezza. Con una sola parola, la sua voce si rivelò melodiosa come quella di un uccello canterino.


Poi il suo corpo volò in alto, fluttuando leggero come una piuma e poi salì in groppa all'Uccello vermiglio, che cinguettò e si levò in volo!


Un'esplosione di aria calda si diffuse in tutte le direzioni. Temendo quest'aria incredibilmente bollente, la schiena di Lin Ming divenne fradicia di sudore.


"Così... l'Uccello Vermiglio che ho visto nelle Paludi Acquanera è la cavalcatura di questa donna... forse quell'Uccello Vermiglio la stava già portando e lei ha visto quando sono stato inseguito da quel ragazzino di fuoco."


"Perché verrebbe nella Montagna Thundercrush? Per trovare l'Anima del tuono? O vive qui semplicemente?"


Lin Ming iniziò ad immaginarsi diverse possibilità. Guardando la vasta Montagna Thundercrush sopra di lui, non era sicuro se potesse continuare ad andare avanti.


Se quella donna fosse venuta per un'Anima del Tuono, allora sarebbe stato impossibile per lui ottenerla.


Dopo aver esitato per un po' di tempo, Lin Ming strinse i denti e decise di continuare.
Dato che era venuto fin qui, poteva tentare di avanzare ulteriormente. Anche se non avesse ottenuto l'Anima del Tuono, questo non significava che non ci sarebbero stati altri incontri fortunati. La cima della Montagna Thundercrush era stata colpita da dei fulmini per 10.000 anni. Chissà che sorta di materiali preziosi erano nati lì? Con un po' di fortuna avrebbe potuto trovare un po' di sorprese.


Lin Ming aveva appena fatto un po' di passi, quando nel cielo risuonò il grido di un uccello, che raggiunse direttamente il Cielo Primordiale!


Questo era... il Grido di una Fenice?


Senza nemmeno avere il tempo di riflettere su ciò che era appena accaduto, Lin Ming sentì un ruggito tonante dopo l'altro! Per un po' era come nel bel mezzo di un'enorme tempesta; assolutamente assordante!


"Che... che diavolo?"


Lin Ming si sentiva un po' confuso. In quel momento sentì una vibrazione per il terreno. Sembravano innumerevoli ruggiti e battiti tuonanti di tamburi.
Poteva perfino sentire il terreno tremare, come se ci fosse un'enorme carica di mostri!


"Mm?"


Lin Ming ritirò la Lancia Pesante d'Argento Flessibile. Da lontano vide una Lucertola Fulmine Blu dirigersi minacciosamente verso di lui. A causa della velocità con cui stava correndo, nuvole di neve si avvolgevano attorno ad essa, come un drago delle nevi, levandosi ad ondate al cielo!


"Quella è la Lucertola Fulmine al picco dell'Houtian che ho visto prima!"


Le pupille di Lin Ming si contrassero. Questo tipo non era così infuriato un momento fa; era qualcosa che non poteva permettersi di provocare!


Senza esitare ritrasse la sua lancia e volò nell'aria. La Lucertola Fulmine Blu sfrecciò oltre Lin Ming, avvolta da una nuvola di fumo e neve, senza avere l'intenzione di fermarsi.


Lin Ming scoprì di non essere l'obiettivo di questa Lucertola Fulmine.


Ma se non era lui, era venuta per la donna in rosso di un momento fa? Ricordando la scena di prima e il Grido della Fenice, Lin Ming si tese. Era una dichiarazione di guerra?


Sfidare l'intera Montagna Thundercrash, inclusa quella Lucertola Fulmine Viola Xiantian?


Che genere di coraggio era?!!


Il battito cardiaco di Lin Ming accelerò, era ancora troppo lontano dai livelli di una persona così potente.


In quel momento a sette-otto chilometri di distanza, vide un'altra nuvola di neve che sembrava un drago di ghiaccio che si precipitava verso la cima. Lin Ming aveva un'ottima vista. Anche se era lontano, era comunque in grado di vedere che la Lucertola Fulmine era blu scuro. Dal colore delle sue scaglie, la sua forza non era inferiore a quella di un uomo al picco dell'Houtian!


"Picco dell'Houtian... temo che qualsiasi cosa al di sotto di quel livello non abbia i requisiti per partecipare a questa guerra... Inoltre quella donna era almeno al livello Xiantian. Se questa sorta di Lucertola Fulmine di basso livello attaccasse, verrebbe uccisa con un solo colpo."


Lin Ming si sollevò per qualche centinaio di piedi. Mentre si alzava il suo raggio visivo si allargò e vide che i draghi di neve stavano aumentando.


Aveva già visto che ce n'erano almeno altri otto.


Lin Ming sentì un po' di entusiasmo. Voleva anche lui un posto in prima fila per assistere ad un'occasione del genere.


Se fosse stata una battaglia tra Xiantian, avrebbe comunque potuto osservarla da diverse chilometri di distanza.


Pensando a questo Lin Ming non si fece più alcuna riserva. Usò la sua tecnica di movimento e accelerò verso la cima a piena velocità. Visto che tutte le Lucertole Fulmine forti si erano precipitate verso la sommità della montagna, Lin Ming riuscì a viaggiare senza impedimenti. Anche se incontrava qualche Lucertola Fulmine, Lin Ming avrebbe potuto contare sul sangue della scaglia inversa per spaventarla.


Lungo la via, Lin Ming non osò volare direttamente verso l'alto. Questo perché l'Uccello Vermiglio stava volando nel cielo e sarebbe stato troppo esposto. Queste esistenza Xiantian avrebbero potuto trovarlo fastidioso e ucciderlo con noncuranza; quella sarebbe stata davvero una fine ingiusta.


Lin Ming era solo a 30.000 piedi dalla cima. A piena velocità era riuscito a coprire questa distanza in poco tempo.


Così il ragazz riuscì ad arrivare alla cima senza alcuna resistenza.


Tuttavia in quel momento si fermò ancora una volta sbalordito. Guardò verso il cielo, era sconvolto!


Aveva visto un drago! Un vero drago!


I suoi artigli erano affilati e le sue scaglie erano viola scuro. Il suo lungo corpo volava tranquillamente nel cielo. Era proprio come i draghi dei dipinti!


Questo drago colossale era molto più grande dell'Uccello Vermiglio. Archi di fulmine danzavano attorno come innumerevoli serpenti viola che sciamavano nel cielo. il suo corpo era pieno di uno slancio impareggiabile.


Di fronte a lui l'Uccello Vermiglio stava sbattendo le ali e si fermò a mezz'aria!


"È uno scontro tra un drago e una fenice?" Lin Ming deglutì. Non si era immaginato che sarebbe stato così fortunato da assistere ad uno spettacolo così fantastico.


No... non era un drago, era un Drago del Fiume. Lin Ming notò che il drago viola non aveva un corno sulla testa, quindi era soltanto un Drago del Fiume. Comunque anche così era stupefacente, questa era una Bestia Sacra di massimo livello del continente Tianyan!


"Così... c'era davvero un Drago del Fiume nascosto nella Montagna Thundercrash!" Sussultò Lin Ming.
"Non c'era da meravigliarsi che la Montagna Thundercrash abbia così tante Lucertole fulmine che possiedono il sangue di un Drago del Fiume. Perché sono suoi discendenti!"


"Un diretto discendente del Drago del Fiume dovrebbe essere una Lucertola Fulmine Viola di livello Xiantian, una blu dev'essere il discendente di quella viola. Ad ogni generazione, il suo sangue diventa sempre più diluito."


Lin Ming capì; ecco come si era formata la Montagna Thundercrash.
                                


                                



