---
title: Capitolo 2051 – Raduno nella galassia del Drago Nascosto
pubDate: 2025-12-15T08:37:10.491Z
tags:
    - mw
---


<em>Capitolo sponsorizzato, ringraziamo Paolo!
8 capitoli in coda (8 Paolo), 0/5
-Schadenfreude</em>


Gli umani nell'universo selvaggio erano ancora pieni di entusiasmo perfino un mese dopo che Lin Ming aveva sconfitto la legione di Zaohua.


Usando varie reti di informazioni, l'alleanza del Monte Potala aveva diffuso con orgoglio le notizie delle continue vittorie di Lin Ming negli ultimi mesi, inclusa la sconfitta schiacciante della legione di Fame e la distruzione degli eserciti dei saggi e della legione di Zaohua.


Erano state tre grandi vittorie consecutive. In particolare nell'ultimo conflitto, quando Lin Ming aveva ucciso il Sacro Figlio di Zaohua e sconfitto l'asso nella manica nemico, il morale dell'umanità era arrivato al suo picco.


In questi ultimi giorni, tutte le varie organizzazioni umane stavano comunicando con entusiasmo le une con le altre, avevano intenzione di radunarsi nella galassia del Drago Nascosto!


L'imperatore Shakya sfruttò la fama di Lin Ming per spingere tutti i Sect umani a ritrovarsi in questa galassia!


L'Imperatore Shakya non aveva detto una sola parola riguardo i loro piani futuri, aveva solo parlato delle vittorie illustri di Lin Ming. Tuttavia molti ebbero la sensazione che il raduno nella galassia del Drago Nascosto fosse l'inizio di qualcosa di nuovo, forse sarebbero tornati nel Regno Divino!


Avrebbero lottato per tornare nel Regno Divino!


Le possibilità di questo ultimo pensiero allettò molte persone.


Si ricordavano cos'era stato detto.


Non si sarebbero mai dimenticati dei sacrifici che avevano fatto finché i loro compagni nell'universo selvaggio non fossero tornati nel Regno Divino!


Questa era la fede dell'umanità.


Sia gli esseri umani nell'universo selvaggio che quelli rimasti nel Regno Divino avrebbero sacrificato ogni cosa per la loro razza!


Con il passare del tempo, sempre più persone si radunarono nella galassia del Drago Nascosto. Lentamente questo territorio stellare si trasformò nel quartier generale dell'umanità. Da quando era iniziata la guerra nell'universo selvaggio, era la prima volta che l'umanità stabiliva una vera e solida base.


Quando metà delle organizzazioni umane si radunarono, i vari sovrani dell'umanità organizzarono un incontro della massima importanza.


Coloro che avevano partecipato a questo ritrovo erano tutte persone dalla forza combattiva almeno da Empireo. L'Imperatore Shakya, il Grande Budda Senza Limiti, l'Empireo Vasto Universo, Hang Chi, Jun Biyue, Zanna di Drago, il Monarca Demoniaco Oscuro, il Lord Distruttore Celeste, Diwuhen e altri esperti ancora si erano presentati a questo raduno.


Secondo i ricordi che Lin Ming aveva ottenuto dall'anima del Sacro Figlio di Zaohua, il Sovrano dei Saggi stava divorando il sistema dell'essenza delle Nove Trasformazioni Divine e per farlo doveva consumare un'enorme quantità di tempo ed energia. Ci sarebbero voluti diversi secoli o perfino più di mille anni per farcela.


Tuttavia, se il Sovrano dei Saggi fosse riuscito a resistere al battesimo della tribolazione celeste e a sopravvivere, avrebbe ottenuto enormi benefici.


L'umanità doveva combattere. Avrebbe dovuto attaccare duramente i saggi mentre il loro capo era in isolamento.


Anche se il Sovrano dei Saggi avesse interrotto imprudentemente l'isolamento per impedirlo, l'umanità avrebbe fatto come prima e si sarebbe dispersa in ogni direzione nell'universo selvaggio.


Non importava quanto fosse potente il Sovrano dei Saggi Zaohua, era impossibile per lui annientare l'umanità da solo.


Nel vasto e complesso universo selvaggio, con i suoi territori bizzarri, chi sapeva quanto ci avrebbe messo il Sovrano dei Saggi per esplorare i vasti e complessi ambienti dell'universo selvaggio e uccidere tutti gli umani che trovava.


Per quanto riguardava Lin Ming e l'Empirea Sogno Divino, uno poteva usare la tecnica della Rinascita del Corpo e l'altra delle tecniche illusorie e d'occultamento per nascondersi, così il sovrano dei Saggi non sarebbe mai riuscito a trovarli.


Al momento il piano dell'umanità era di sfruttare questo periodo di tempo ed eliminare più seguaci del Sovrano dei Saggi possibile. Ad ogni Empireo che uccidevano, la loro razza sarebbe stata molto più al sicuro.


Durante questo incontro, i sovrani umani nominarono Lin Ming il capo dell'umanità. Mentre Sogno Divino non era presente, gli sarebbe stato dato l'intero comando di ogni esercito.


Tuttavia Lin Ming rifiutò quest'idea.


La sua risposta fece strabuzzare gli occhi all'empireo Vasto Universo. "Ragazzo, non rifiutare. Il tuo prestigio è già arrivato al picco del suo livello, superando perfino Sogno Divino. Se non tu, chi potrà farlo?"


Tuttavia Lin Ming scosse comunque la testa: "Ringrazio tutti i Senior qui per l'onore che mi avete concesso, ma condurre le truppe in guerra non è qualcosa che si addice a me. In realtà ci sono molte questioni di cui mi devo occupare e, nonostante possa condurre gli eserciti nel Regno Divino, anche se rioccupassimo il Regno Divino, non significa che avremmo sconfitto i saggi in guerra. Se il Sovrano dei Saggi non morirà, questa guerra non finirà mai. Inoltre i nostri nemici potrebbero non essere solo i saggi..."


I vari sovrani umani sussultarono: "Che il motivo per cui gli spirita non siano intervenuti in tutti questi anni sia perché intendono intervenire alla fine?"


Agli occhi di tutti i presenti, gli spirita erano una razza misteriosa alla pari con i saggi. Se ciò che aveva detto Lin Ming era vero, questa era una pessima notizia!


Lin Ming scosse la testa: "Non sono sicuro dei dettagli. Parlerò con franchezza. Non importa quanto siano magnifici i successi dei nostri eserciti sul campo di battaglia, in realtà non scuoteranno le fondamenta dei saggi. Il Sacro Figlio di Zaohua e i quattro generali non sapevano del fatto che potessi controllare Fame, permettendomi di coglierli di sorpresa e di spazzare via la legione di Zaohua e quella di Fame. Nonostante possa sembrare un'impresa incredibile, in realtà non è niente di che! Se desideriamo davvero affrontare i saggi e gli spirita, deve esserci una persona che può competere con il Sovrano dei Saggi Zaohua e l'Imperatore Spirituale!"


Tutti diventarono silenziosi.


Lin Ming non si sbagliava e anche i sovrani umani lo sapevano. Tuttavia erano istintivamente riluttanti ad affrontare il Sovrano dei Saggi Zaohua.


Ideare un piano per riconquistare il Regno Divino sembrava ambizioso e coraggioso, ma in realtà esitavano ad accettare che sarebbe stato tutto inutile finché non avessero potuto sconfiggere il Sovrano dei Saggi Zaohua.


Era troppo potente. Senza rendersene conto, i guerrieri umani avevano già perso il coraggio di affrontarlo e non volevano nemmeno pensarci.


L'Imperatore Shakya rifletté per un momento: "Hai ragione Lin Ming. Ma dobbiamo comunque tornare nel Regno Divino. Lascia che guidiamo noi le truppe. Tu potrai gestire le tue questioni. Ma ti nomineremo comunque come capo, solo il tuo nome aumenterà il nostro morale!"


"Ottimo!" Lin Ming accettò.


Così questo incontro tra figure di alto livello terminò.


Lin Ming aveva assunto il ruolo di capo spirituale dell'umanità. In assenza di Sogno Divino, avrebbe avuto l'autorità più elevata, sia in nome che in realtà. Tuttavia i generali che avrebbero guidato l'esercito sarebbero stati l'Imperatore Shakya, il Monarca Demoniaco Oscuro e il Lord Distruttore Celeste. Con loro a capo delle truppe, avrebbero aggiunto un altro po' di Empirei altamente influenti e potenti per creare un concilio supremo militare.


"Lascerò che siate voi a formulare i piani di riconquista del Regno Divino. Ci sono delle questioni di cui mi devo occupare prima."


"Per quanto riguarda la battaglia, non vi parteciperò. Tuttavia lascerò la legione di Fame e il Palazzo Celeste di Zaohua..."


L'imperatore Shakya rimase sbalordito: "Hai delle questioni più importanti di cui occuparti?"


"Mn, voglio confermare alcuni dei miei sospetti, ma prima devo diventare più potente. Ho intenzione di entrare nello stadio di Empireo in questi giorni!" Disse lentamente Lin Ming.


Il Supremo nel suo mondo interno aveva già preso forma. In realtà, quando aveva raffinato l'essenza di sangue vitale di Piaoyu, era stato già sul punto di avanzare di stadio. Il motivo per cui aveva aspettato finora era per assorbire la carne e l'essenza di sangue di Fame!


Con il potere dei demoni nella personificazione di Fame, poteva compensare la mancanza di energia diabolica nel suo corpo, permettendo all'essenza divina e demoniaca di entrare in equilibrio. Così, una volta che Lin Ming fosse diventato un Empireo, sarebbe andato incontro ad un cambiamento qualitativo.


"Vuoi avanzare allo stadio di Empireo?!"


L'Imperatore Shaky,a Vasto Universo, il Monarca Demoniaco Oscuro e gli altri rimasero storditi.


Molti dei sovrani umani presenti erano appena arrivati nella galassia del Drago Nascosto e non sapevano quale fosse la coltivazione di Lin Ming.


Le leggi che praticava erano fin troppo misteriose. La strada che percorreva era nettamente diversa dal sistema tradizionale che seguivano, così molti di loro non riuscivano a vedere a che livello fosse. Avevano dato per scontato che fosse già diventato un Empireo.


Ma quando sentirono che Lin Ming doveva ancora avanzare a quello stadio, erano rimasti tutti sbigottiti. Era riuscito comunque ad eliminare il Sacro Figlio di Zaohua e a distruggere la legione di Zaohua senza essere un Empireo? Cosa sarebbe successo se fosse avanzato di stadio allora?


"Incredibile!" L'Empireo Vasto Universo rise. "Una volta che diventerai un Empireo, l'umanità non dovrà temere i saggi!"


Lin Ming sorrise: "Per avanzare allo stadio di Empireo potrei dover entrare in isolamento per diversi mesi. Allora la Regina Divina Pioayu potrebbe raggiungerci. Se arriverà, usate Fata Loto Blu come ostaggio. Non credo che ignorerà l'incolumità della sua discepola più amata solo perché ha un rapporto di collaborazione con il Sovrano dei Saggi Zaohua."


Il motivo per cui Lin Ming aveva risparmiato Fata Loto Blu, Aori e Xie Yue era perché aveva bisogno di un asso nella manica. Ora era il momento di sfruttarli. Avrebbe potuto estrarre la carne e il sangue di Fame dai loro corpi in ogni momento e far recuperare loro il libero arbitrio.
                                


                                



