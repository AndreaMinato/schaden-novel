---
title: Capitolo 2054 – I Re Divini si Ritirano
pubDate: 2025-12-15T08:37:10.491Z
tags:
    - mw
---


<em>Capitolo sponsorizzato, ringraziamo Paolo!
5 capitoli in coda (5 Paolo), 0/5
-Schadenfreude</em>


"Non importa se rispondi o no, lo so che è qui. Sembra che non abbia paura!"


Disse freddamente Piaoyu. Il suo tono sembrava irritato. Il fatto che Lin Ming avesse scelto di andare in isolamento nella galassia del Drago Nascosto e che stesse anche usando Fata Loto Blu come ostaggio era una provocazione nei confronti della sua autorità!


Ma prima di fare una provocazione del genere, Lin Ming aveva considerato con attenzione la situazione.


Prima di tutto, era impossibile per lui abbandonare gli eserciti umani che aveva appena radunato.


Secondo, se Piaoyu avesse voluto cogliere questa occasione per attaccarlo, avrebbe dovuto analizzare la situazione e decidere se ne sarebbe valsa la pena!


Una volta che avesse attaccato, Fata Loto Blu sarebbe stata uccisa immediatamente. Perdere la sua discepola più amata che si era sforzata così tanto a crescere era un conto, ma il problema chiave era... Piaoyu poteva essere certa di essere in grado di uccidere Lin Ming?


Oltre 6000 anni fa, Lin Ming era solo un Sacro Lord dalla forza insignificante. Piaoyu era una Regina Divina e aveva anche piantato un marchio nel suo corpo, inseguendolo attraverso grandi mondi per dargli la caccia. Ma alla fine aveva fallito.


Aveva analizzato la questione ed era giunta alla conclusione che forse era stato l'Imperatore Spirituale ad ingannarla, ma era stato comunque un duro colpo per la sua sicurezza.


Perfino quando l'aveva inseguito ed era stata sicura di averlo ucciso aveva fallito. Ora poteva garantire che ci sarebbe riuscita stavolta?


Al momento Lin Ming stava per diventare un Empireo. E prima aveva creato un miracolo dopo l'altro, ribaltando anche le sorti della guerra tra gli umani e i saggi. Non sarebbe stato facile affrontarlo.


Se Piaoyu avesse iniziato una battaglia nella galassia del Drago Nascosto, allora annientare la flotta umana e uccidere 20-30 Empirei non sarebbe stato troppo difficile.


Ma uccidere Lin Ming era una questione completamente diversa.


Lin Ming aveva un grande destino che lo rendeva particolarmente difficile da gestire. Inoltre Sogno Divino lo stava proteggendo. Durante questo momento cruciale, Piaoyu non dubitava che Sogno Divino avrebbe preferito sacrificare decine di Empirei umani per assicurare che Lin Ming sopravvivesse. Per Sogno Divino non sarebbe stato difficile.


Non uccidere Lin Ming e invece interrompere la sua coltivazione sarebbe stato come offenderlo completamente, avrebbe causato gravi conseguenze.


Un genio mostruoso come Lin Ming avrebbe ottenuto dei risultati inconcepibili in futuro. Anche se il Re divino Tiangang non era convinto che Lin Ming potesse affrontarlo dopo essere diventato un Empireo, non poteva non riconoscere che non sarebbe passato molto tempo prima che Lin Ming lo superasse.


Una volta che questo genio fosse cresciuto, avrebbe sicuramente cercato Piaoyu e Tiangang per vendicarsi. Allora sarebbe stato difficile prevedere cosa sarebbe successo.


Sarebbe stato un duro colpo per l'umanità perdere i membri d'élite umani radunati qui.


Ma se non fossero riusciti ad uccidere Lin Ming, nemmeno loro sarebbero riusciti a sfuggire alle conseguenze delle loro azioni.


Alla fine, il solo motivo per cui stavano aiutando il Sovrano dei Saggi Zaohua era per una combinazione di interessi, ma non era sufficiente per provocare completamente Lin Ming.


Lin Ming aveva già immaginato che non avrebbero attaccato, così non aveva paura.


Venire messi all'angolo da un membro della giovane generazione irritava Piaoyu, ma allo stesso tempo Lin Ming non aveva ucciso i loro tre discepoli. Aveva lasciato una via d'uscita da questa situazione e nemmeno lui voleva offendere completamente Piaoyu e Tiangang.


Lin Ming non voleva inimicarseli, così aveva offerto una soluzione pacifica a tutti quanti.


In tal caso, i due Re Divini avrebbero dovuto pensare se continuare o no le ostilità.


Piaoyu divenne silenziosa. Si era già precipita qui con fare imperioso, così non poteva giustificare facilmente questa ritirata. Inoltre non aveva ancora visto Fata Loto Blu.


"Tu, quello che si chiama Imperatore Shakya!"


Piaoyu lo fissò impassibile e un po' sorpresa. L'Imperatore Shakya aveva già sopportato la sua pressione per un periodo di tempo considerevole. Anche se la sua aura era stata indebolita dal campo di forza di Sogno Divino, era sorprendente che potesse ancora parlare con calma con lei.


"Sì!" Disse l'Imperatore Shakya con tono né arrogante, né servile.


"Bene! Dato che Lin Ming osa avanzare di stadio nella galassia del Drago Nascosto e aspetta apertamente il nostro arrivo, perché dovrei temere di attendere un po' di mesi finché non sarà finito il suo isolamento?"


"Aspetterò finché non diventerà un Empireo e poi tornerò a cercarlo!"


Disse Piaoyu mentre rimuoveva il suo campo di forza.


Vedendo le piume scomparire, l'Imperatore Shakya tirò un sospiro di sollievo. Anche se sembrava calmo e composto, in realtà era davvero teso!


Se i deterrenti lasciati da Lin Ming non fossero stati sufficienti e Piaoyu avesse iniziato a combattere ignorando le conseguenze, sarebbe stato un disastro.


Sarebbe stata una perdita che l'umanità non avrebbe potuto sopportare.


"Piaoyu, ti ritiri così?"


Il Re Divino Tiangang non si aspettava che l'arrogante Piaoyu che si era precipitata qui da un altro universo con tale rabbia si sarebbe arresa.


"Ho già confermato che Loto Blu è al sicuro, così che altro vuoi? Hai davvero intenzione di fare un massacro nella galassia del Drago Nascosto?" Chiese con una trasmissione del suono Piaoyu, alzando le sopracciglia.


Ma il Re Divino Tiangang percepì un significato insolito dietro le sue parole.


"Cosa stai cercando di dire? Hai intenzione di ritirarti lentamente da questa guerra?"


"Non ho detto questo." Piaoyu scosse la testa: "È solo che la situazione è diversa rispetto a prima. Dovresti capire cosa sta succedendo. Questa non è una guerra per aiutare la nostra razza ad espandere il suo territorio e, se devo parlare con franchezza, è solo dovuta alle ambizioni del sovrano. Il solo motivo per cui abbiamo partecipato a questa guerra è perché non vogliamo offenderlo e perché le condizioni che ha offerto in effetti erano allettanti."


"Ma se avvenissero dei cambiamenti? E se il risultato di questa guerra sarà diverso dal previsto?"


Chiese Piaoyu, lasciando sbalordito Tiangang. Passarono diversi respiri di tempo prima che rispondesse. Non perché fosse lento, ma per lo stupore.


"Come può accadere? Credi che Lin Ming da solo abbia la forza per ribaltare la situazione? Stimi così tanto un membro della giovane generazione? Credi che Zaohua non sarà sufficiente ad affrontarlo?"


Tiangang guardò Piaoyu con incredulità. Aveva visto personalmente quanto era terrificante il Sovrano dei Saggi Zaohua.


Ai suoi occhi, Lin Ming in effetti era talentuoso. Ma, quando il Sovrano dei Saggi Zaohua era giovane, anche tutti gli altri credevano che fosse onnipotente. Il Re Divino Tiangang non credeva che un giovane come Lin Ming potesse fare nulla al Sovrano dei Saggi; il divario tra di loro era troppo grande.


"Bisogna organizzarsi in anticipo. Avere più di un piano a disposizione ci permetterà di avere una via d'uscita a disposizione." 


"Sei troppo cauta! Noi Re Divini ci siamo precipitati qui così di fretta, eppure siamo stati minacciati e intimiditi da un mero membro della giovane generazione che non è ancora diventato un Empireo? Non lo abbiamo nemmeno visto. Se questa notizia si diffondesse in giro, diventeremmo gli zimbelli dell'universo!"




Disse Tiangang quasi senza fiato per la rabbia.


Piaoyu rimase in silenzio. Doveva ammettere che le parole di Tiangang non erano insensate. Se non altro, le sue azioni sembravano troppo caute da un punto di vista esterno e tutti le avrebbero ridicolizzate.


Ma avrebbe preferito sembrare troppo attenta che provocare un futuro nemico terrificante per dei benefici che non aveva ancora ottenuto.


Piaoyu disse: "Se insisti a combattere, allora non ti fermerò."


"Come posso combattere da solo?!" Disse senza parole Tiangang. Una volta che Piaoyu si fosse ritirava, non avrebbe potuto fare nulla.


Figuriamoci Lin Ming, non poteva affrontare nemmeno l'Empirea Sogno Divino. Senza Piaoyu ad aiutarlo, Sogno Divino avrebbe potuto usare il suo campo di forza per dargli problemi. E se Sogno Divino lo avesse attaccato a tutta forza, allora lui sarebbe potuto andare nella direzione sbagliata e venire colpito da enormi meteore da ogni parte. Sarebbe stato ancora più umiliante che essere costretto a ritirarsi da Lin Ming.


"Vabbè. Sei sempre tu a decidere tra di noi. Ma ho solo da dire questo riguardo a Lin Ming. Visto che non sei riuscita ad ucciderlo 6000 anni fa, hai perso sicurezza e ora ti comporti in modo timido con lui."


"Non dimenticartelo, quando hai inseguito Lin Ming in passato, sei stata ostacolata da un esperto terrificante che tu sospetti sia l'Imperatore Spirituale, non aveva niente a che fare con Lin Ming. Io, Tiangang, sono vissuto per così tanti anni, ma è la prima volta che sono stato messo alle strette da un membro della giovane generazione che è in isolamento, è troppo umiliante!"


Tiangang era furioso: "Se vuoi aspettare che Lin Ming diventi un Empireo, allora continuiamo ad aspettare. Allora voglio proprio vedere cosa potrà fare!"


La conversazione tra i due era avvenuta tramite trasmissioni del suono. Un momento dopo che finì di parlare, Tiangang si girò e volò via, nascondendosi nella nebulosa oscura.


Poi Piaoyu gettò un'occhiata verso Sogno Divino. Con un cenno gentile della sua manica, il suo corpo si trasformò in piume color arcobaleno e scomparì girandosi.


Solo quando i due Re Divini svanirono l'Imperatore Shakya poté tirare un lungo periodo di sollievo. I suoi nervi tesi si rilassarono lentamente.


"Senior Sogno Divino!" L'Imperatore Shakya la osservò. Alla sua età, era ragionevole che si riferisse a lei in questo modo.


"Tornate nel palazzo celeste prima di iniziare a discutere!" Disse con semplicità Sogno Divino. La sua figura brillò e volò rapidamente verso il palazzo celeste del Monte Potala.
                                


                                



