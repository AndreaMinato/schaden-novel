---
title: Capitolo 2057 – Attivare il palazzo del Dao della Marcia
pubDate: 2025-12-15T08:37:10.492Z
tags:
    - mw
---


<em>Capitolo sponsorizzato, ringraziamo Paolo!
2 capitoli in coda (2 Paolo), 0/5
-Schadenfreude</em>


Dopo che Fame aveva divorato le Nove Stelle del Palazzo del Dao, la loro luce era stata imprigionata dalle catene divine, così naturalmente erano state isolate dall'umanità.


Poi dov'era andata tutta questa luce stellare che sarebbe dovuta appartenere all'umanità?


Sogno Divino sospettava che era stata inghiottita da Fame. In altre parole, Fame aveva divorato il destino che un tempo apparteneva all'umanità e ne aveva preso possesso.


La luce delle Nove Stelle che avrebbe dovuto illuminare l'umanità era stata trasformata nell'energia di Fame.


Allora... il Sovrano dei Saggi stava facendo lo stesso con le Nove Trasformazioni Divine.


Non solo voleva distruggere l'umanità, ma anche divorarne il destino, appropriandosene!


L'umanità era già abbastanza debole. Il Sovrano dei Saggi prima avrebbe colpito e li avrebbe divorati lentamente. In futuro, una volta che fosse stato abbastanza potente, avrebbe esteso i suoi tentacoli verso gli spirita e avrebbe rubato anche il loro destino.


Alla fine il Sovrano dei Saggi forse avrebbe cercato di conquistare l'universo usando Fame!


Pensando a questo, Sogno Divino si rese conto di quanto erano grandi le ambizioni del Sovrano dei Saggi. Allo stesso tempo era anche preoccupata per Lin Ming. Dato che le catene divine erano apparse, aveva intenzione di tagliarle?


Non era semplice minare l'ordine del Dao Celeste.


Chi ci avesse provato sarebbe stato punito dal Dao Celeste, suscitando una tribolazione celeste!


Ora, in questo territorio stellare, si era già formata una tribolazione sopra Lin Ming. Ma l'uomo non iniziò a superarla, invece aveva scelto questo momento per affrontare il Dao Celeste delle Nove Stelle. Questa era una scelta estremamente pericolosa!


Tutti i praticanti di arti marziali umani trattennero il respiro. Solo pochi Empirei sapevano cosa stavano facendo; la maggior parte delle persone non erano sicure di ciò che stava succedendo.


In quel momento videro Lin Ming sfrecciare nel cielo, squarciando lo spazio!


Il suo corpo emise dei crepitii, simili a montagne e fiumi che stavano per crollare e pianeti che stavano collassando.


Estrasse la lancia del Drago Nero!


La lancia sembrò condensare la pesantezza di un grande mondo. Motivi del dao sconfinati si intrecciavano sulla superficie dell'asta, assochilometriva ad un drago nero che spiccava il volo!


Scaglie rosso sangue dalla lucentezza metallica iniziarono a ricoprire Lin Ming, sembrava che stessero cercando di lottare dalle profondità del suo corpo.


In quel momento, Lin Ming aveva usato il potere del sangue Asura!


Allo stesso tempo, i cinque Palazzi del Dao si attivarono. Questi cinque Palazzi del Dao corrispondevano al potere delle Nove Stelle nel cielo, formando un ordine divino.


La velocità di Lin Ming aumentò. Non guardava più le nuvole della tribolazione, fissava solo le catene divine.


La lancia del Drago Nero attaccò, mirando alle catene come se volesse fare a pezzi il mondo intero!


In quel momento, una luce divina coprì lo spazio sconfinato. Perfino gli Empirei furono costretti a chiudere gli occhi di fronte a questo bagliore.


I membri della giovane generazione non potevano più sopportarlo da tempo.


"Ritiriamoci!"


Gridarono allarmate delle persone. I sovrani umani formarono scudi di vera essenza per proteggere i giovani discepoli mentre si ritiravano rapidamente. A molti si mozzò il fiato e quasi caddero sul posto.


La lancia del Drago Nero si scontrò con le catene divine lucenti. Eppure l'impatto fu stranamente silenzioso. Anche così, molti videro le innumerevoli rune collassare e le onde d'urto dell'impatto estendersi in ogni direzione come uno tsunami.


<em>Shua!</em>


Il vuoto di fronte a Lin Ming fu tagliato in innumerevoli pezzi a causa dell'ondata di energia.


Nelle catene rosse iniziarono ad apparire delle crepe.


Il tempo sembrò fermarsi. Tutti rimasero a guardare mentre le catene che sigillavano le Nove Stelle del Palazzo del Dao si trasformarono in frammenti di luce che si disintegrarono completamente!


Le Nove Stelle del Palazzo del Dao furono liberate dalla loro prigione e iniziarono a brillare ancora di più. Il loro bagliore cadde sul corpo di Lin Ming e sul resto dell'umanità.


In quel momento, ogni praticante di arti marziali umano sentì la vitalità del sangue agitarsi sotto lo scintillio delle stelle. Alcuni che avevano coltivato le leggi della trasformazione del corpo e alcuni che avevano aperto le Otto Porte Nascoste sentirono la loro energia del sangue condensarsi nei loro corpi, diventando un razzo pronto a sfrecciare nel cielo!


"Queste sono le Nove Stelle del Palazzo del Dao! Ho sentito la loro forza!"


Esclamarono scioccati alcuni praticanti di arti marziali, completamente scioccati.


Quando gli umani coltivavano le Otto Porte Nascoste, in realtà lo facevano perché desideravano attivare la Porta dell'Apertura e potenziare la propria percezione.


Non avevano nemmeno considerato di sbloccare le Porte della Vita e della Morte, o perfino le Nove Stelle.


Questo perché le regole del Dao Celeste non permettevano di coltivare le Nove Stelle e richiedeva un'enorme quantità di risorse, una quantità che nemmeno Terre Sacre di Empirei si sarebbero potute permettere!


Inoltre le possibilità di riuscirci erano quasi zero!


Visti tutti questi motivi e, in particolare, dato che non procurava benefici troppo grandi, pochi sceglievano di coltivare sia l'essenza che l'energia; era una strada fin troppo difficile.


Se alcuni praticanti di arti marziali potevano solo percepire lievemente la forza delle Nove Stelle del Palazzo del Dao, Lin Ming era completamente battezzato da questa luce!


Quando le catene divine si erano infrante, le aveva fronteggiate direttamente. Il bagliore era caduto su di lui come una cascata, bagnandolo!


Questa era luce stellare accumulata per oltre 3,6 miliardi di anni!


Anche se Fame aveva divorato questo bagliore, i 33 Dao Celesti erano incredibilmente enormi. Non importava quanto fossero forti le sue leggi del Divoramento, era impossibile per l'abissale divorare tutta la luce.


A causa delle restrizioni delle catene divine, la luce accumulata anno dopo anno era cambiata qualitativamente!


Il corpo mortale di Lin Ming iniziò a rinascere e i suoi muscoli e il suo midollo vennero depurati!


Sotto la luce divina, la sua pelle, il suo scheletro, i suoi muscoli, i suoi organi, tutto divenne completamente traslucido.


I cinque palazzi del Dao nel suo corpo assorbirono freneticamente questo bagliore divino, diventando sempre più grandi e complessi.


Se i palazzi del Dao nel corpo di Lin Ming erano paragonabili alla reggia di un mortale, allora dopo essere cresciuti costantemente, si erano trasformati in qualcosa di simile al palazzo di Sogno Divino o a quello di Zaohua!


Dopo aver rotto le catene del Dao Celeste, Lin Ming aveva ottenuto i vantaggi maggiori. I palazzi del Dao che erano stati soppressi nel suo corpo erano diventati molto più formidabili. Il loro potere non era più bloccato dal corpo di Lin Ming!


Sembrava che la sua carne e il suo sangue si fossero fusi con le Nove Stelle del Palazzo del Dao, diventando parte del suo istinto.


In quel momento Lin Ming sentì la sua forza crescere rapidamente, era già difficile da quantificare con un numero!


Senza dubbio, 3,6 miliardi di anni fa, quando Fame aveva divorato le Nove Stelle del Palazzo del Dao, aveva soffocato il sistema di trasformazione del corpo dell'umanità, rendendo loro impossibile praticarlo.


Ma se qualcuno avesse rotto le catene del Dao Celeste, attivando forzatamente le Nove Stelle, allora il sistema di trasformazione del corpo avrebbe superato quello del passato!


Nel mondo delle arti marziali, più era alto il prezzo pagato, più grandi sarebbero stati i benefici. Ora che Lin Ming aveva superato così tante difficoltà, il suo raccolto sarebbe stato ancora maggiore!


La luce delle Nove Stelle era semplicemente troppo vasta. Il corpo di Lin Ming si era saturato ed era difficile per lui continuare a digerire questa energia.


In quel momento però, senza alcuna esitazione, Lin Ming compresse il bagliore infinito e lo deviò negli arti!


<em>Bang!</em>


Le braccia e le gambe di Lin Ming furono inondate di energia. I suoi vasi sanguigni sporsero come vermi, sul punto di scoppiare.


E nel cielo, tra le nove stelle, una di esse scintillò come non mai, sembrava un sole che stava per sorgere!


Tutti i praticanti di arti marziali presenti rimasero scioccati.


"Cosa sta succedendo?"


Gridò qualcuno con allarme.


"È una delle Nove Stelle del Palazzo del Dao: la stella della Marcia!"


Sussurrò lentamente un Empireo esperto delle leggi delle Nove Stelle del Palazzo del Dao. Anche se le eredità umane al riguardo erano state perdute, c'erano comunque degli Empirei che avevano letto delle note storiche al riguardo.


Tra le Nove Stelle del Palazzo del Dao, quella della Marcia corrispondeva alla guerra e al massacro.


Era diametralmente opposta alla melodia compassionevole.


Il palazzo del dao della Marcia corrispondeva al palazzo del Sovrano Marziale, conosciuto anche palazzo cardinale!


Il cielo aveva quattro estremi: est, ovest, sud e nord.


Anche gli umani avevano quattro estremi, le braccia e le gambe. Ciò che permetteva loro di camminare, lavorare, combattere e vivere erano gli arti con cui potevano muoversi!


Quando i coltivatori del sistema di raduno dell'essenza lottavano, potevano manifestare le leggi nel mondo interno e manipolare il potere del mondo.


Ma quando un praticante del sistema della trasformazione del corpo combatteva, contava sui suoi arti!


Questi quattro arti sembravano semplici, ma in realtà erano la manifestazione della forza combattiva di un coltivatore della trasformazione del corpo!


Così il palazzo del Sovrano Marziale era estremamente importante. una volta attivato, la forza di un praticante di arti marziali sarebbe aumentata di molto!


<em>Wu!


Wu!


Wu!</em>


Le stelle tremavano. La luce scintillava.


La stella della Marcia brillò nel cielo, aperta e sincera, ma portando un'aura spaventosa e opprimente. Ogni praticante di arti marziali poteva percepire la sua atmosfera tirannica, la sua forza inarrestabile!


La stella della Marcia era coraggiosa, decisa ad uccidere e vagava per il mondo senza paura!


Tra le Nove Stelle, non era solo audace, ma piena di un significato fermo e diretto!


La stella della Marcia scintillava. Lin Ming percepì la forza nei suoi arti che si comprimeva nei suoi arti, pareva che un vulcano stesse per eruttare dentro di lui.


"Palazzo del Sovrano Marziale, attivati!"


Lin Ming si sporse verso la luce, mirando alla stella della Marcia.


Con l'energia che aveva accumulato dopo essere diventato un Empireo, Lin Ming compresse questo potere fino al limite!


In quel momento però un fulmine rosso sangue cadde su di lui!


<em>Bang!</em>


Lin Ming tremò. Nel momento in cui la saetta lo aveva colpito, la sua velocità rallentò e sangue cominciò a colare dagli angoli delle sue labbra.


Si fermò, fissando il cielo come un falco. Le nuvole della tribolazione si erano condensate in modo terrificante!


Inoltre il bagliore delle Nove Stelle sembrò condensarsi verso le nuvole della tribolazione, che stava arrivando al suo picco!


E ora sembrava impaziente di discendere su di lui!
                                


                                



