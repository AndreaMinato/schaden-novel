---
title: Capitolo 206 - La Caverna del Drago del Fiume
pubDate: 2025-10-16T07:28:18.455Z
tags:
    - mw
---


<em><strong>CAPITOLO SPONSORIZZATO, ringraziamo Andrea F.
-Schadenfreude</strong></em>


"Se è una caverna in cima alla montagna Thundercrash, dev'essere per forza del Drago del Fiume Fulmineo. Le Lucertole Fulmine hanno una gerarchia basata sulla forza. Il più potente controlla il territorio sulla cima, dove il potere del tuono è più ricco. Inoltre il picco è il simbolo di autorità assoluta; come può non appartenere al Drago del Fiume Fulmineo?"


Lin Ming si entusiasmò. L'uomo vestito di nero aveva detto che le Lucertole Fulmine tenevano tesori di attributo fulmine nelle loro caverne, così da far aumentare il potere del tuono nel loro nido.


Se questa fosse stata davvero la caverna del Drago del Fiume Fulmineo, che sorta di tesoro ci sarebbe stato al suo interno?


Capendo questo, Lin Ming cominciò a provare un immenso desiderio.


Tuttavia vide anche che di fronte alla caverna c'erano decine di Lucertole Fulmine. Il ragazzo esitò; una qualunque di queste creature poteva ucciderlo! Una volta che lo avessero trovato sarebbe morto senza poter avere nemmeno una sepoltura.


Mentre esitava, Lin Ming strinse i denti. Non c'era fortuna senza pericolo! Avrebbe combattuto per farcela!


Questa era un'opportunità che capitava una volta ogni mille anni. Se la donna in rosso non fosse comparsa, anche se Lin Ming fosse avanzato allo stadio Xiantian non avrebbe avuto comunque alcuna possibilità di entrare nella caverna del Drago del Fiume Fulmineo!


Quelli che percorrevano il cammino delle arti marziali erano destinati ad affrontare innumerevoli pericoli.
Con il talento e la forza di Lin Ming sarebbe sicuramente riuscito ad arrivare allo stadio Xiantian e anche oltre.


Ma ancora più avanti? Avrebbe mai potuto raggiungere il livello dei potenti esperti del Regno degli Dei?


Lin Ming sapeva che il continente Tianyan aveva molti geni, ma in questo universo c'erano molti mondi proprio come il suo; i talenti erano innumerevoli.


Con così tante persone dotate, alcune erano nate in Sect di quarto ordine, di quinto, di sesto o anche nei Sect del Regno degli Dei o delle Terre Sacre. Avevano innumerevoli risorse e materiali con cui coltivare. Probabilmente erano stati immersi in un vaso di medicine miracolose subito dopo essere nati. Crescendo in questo modo avevano anche coltivato le migliori tecniche e nelle Terre Sacre del Regno degli Dei i metodi di coltivazione che studiavano non erano diversi dai suoi!


Inoltre questi geni avevano delle origini insondabili e molti avevano sperimentato ogni sorta di avventura e incontro fortuito. Erano i protagonisti del mondo in cui vivevano!


Con così tante persone, quanti avevano davvero raggiunto il picco delle arti marziali?


Lin Ming non era arrogante, né sottovalutava le sue capacità. Sapeva che la strada era lunga e tortuosa, ma che potesse raggiungere l'apice o no era ancora un'incognita!


Per coloro che coltivavano, ogni giorno era una battaglia contro il cielo e contro il tempo! Non poteva sprecare un solo secondo, né perdere le opportunità che si presentavano di fronte a lui!


Altrimenti, quando avrebbe raggiunto il limite della sua coltivazione e sarebbe stato costretto ad andare a meditare a porte chiuse per avanzare di livello, probabilmente il suo percorso sarebbe finito.


Lin Ming guardò attentamente il combattimento nel cielo e tirò fuori un set di vestiti grigi dall'anello spaziale.


Non c'era neve sulla cima della Montagna Thundercrash, solo una distesa infinita di rupi di minerale magnetico grigio. Se avesse indossato abiti dello stesso colore, sarebbe stato più facile non attirare l'attenzione.


Contando sul suo stato di ritorno alle origini, Lin Ming fu come un leopardo grigio che balzava silenziosamente da una pietra all'altra. Si precipitò velocemente verso la caverna del Drago del Fiume Fulmineo!


A causa del combattimento imponente a mezz'aria, nessuno notò che un mero umano si stava avvicinando alla caverna. Nessuno poteva immaginare che ci sarebbe stato qualcuno con il coraggio di infiltrarsi nella caverna e di rubare dei rari materiali di tipo fulmine.


Dopo che Lin Ming balzò sulla collina, le sue mani si attaccarono alla parete rocciosa e si arrampicò verso l'alto come un geco. In quel momento a sole tre o quattro chilometri dalla caverna del Drago del Fiume Fulmineo, Lin Ming aveva raggiunto la massima concentrazione. Nel punto in cui era adesso, era già in pericolo, se qualche contraccolpo o vera essenza residua fosse piombata su di lui, sarebbe istantaneamente morto.


Nonostante fosse cauto, Lin Ming non rallentò minimamente. Il tempo era vitale! Se la battaglia fosse finita e il Drago del Fiume Fulmineo avesse respinto la donna in rosso per poi tornare nella sua caverna, Lin Ming non sarebbe stato più morto di così!


Fortunatamente la donna in rosso era uno scherzo della natura. Era in grado di tenere testa al Drago del Fiume Fulmineo e ai suoi discendenti!


Lin Ming usò diverse decine di respiri per avanzare di 3 o 4 chilometri. Proprio quando stava per entrare nella caverna del Drago del Fiume Fulmineo, vide un'enorme Lucertola Fulmine non troppo lontana dall'entrata! Era ancora più grande di una Lucertola Fulmine Blu; il suo corpo era color viola!


Questa bestia feroce era allo stesso livello di un maestro Xiantian!


Lin Ming sussultò. Questa esistenza soverchiante poteva distruggerlo in pochi respiri di tempo!


Il ragazzo si nascose dietro un enorme masso, fissando l'entrata. Il suo battito cardiaco era rapido. Era solo a 200 piedi dalla destinazione; ma questa distanza era come un fossato insormontabile.


Guardando di nuovo la creatura, Lin Ming vide che la sua concentrazione era volta totalmente verso la battaglia nel cielo. Le bestie feroci non avevano una percezione acuta. Inoltre stava prestando attenzione allo scontro per aiutare il Drago del Fiume Fulmineo e proteggere le altre Lucertole Fulmine. Per questo non aveva notato Lin Ming, che aveva trattenuto il respiro del suo corpo.


<em>Bang!</em>


Un'enorme sfera di fuoco cadde dal cielo. La Lucertola Fulmine Viola e molte altre Lucertole concentrarono le loro forze per potenziare la rete di fulmine e resistere all'attacco. Tuttavia la forza della donna in rosso era incredibile. Anche se la Lucertola Fulmine Viola aveva provato a fare del suo meglio, il suo corpo tremò e vomitò sangue.


"Questa è la mia occasione!"


Lin Ming usò istantaneamente il Roc Dorato che Squarcia il Vuoto! Sotto la copertura del fuoco, fu come una freccia che volò nell'entrata della caverna!


Dopo quell'attimo di secondo in cui Lin Ming era scomparso, l'esplosione si fermò. La Lucertola Fulmine Viola era stata gravemente ferita dall'impatto; come poteva notare un ragazzino che correva nella caverna?


"Sono entrato! Ce l'ho fatta!" I pensieri esultanti di Lin Ming riecheggiarono nella sua mentre e il suo cuore batteva come un tamburo.


Mentre accelerava, Lin Ming notò che la caverna era nera, ma non era buia. Le mura erano cosparse di gigantesche perle brillanti e alcuni materiali di tipo fulmine che risplendevano. L'intera caverna era illuminata da una luce ultraterrena molto bella.


"Questo Drago del Fiume è davvero eccessivo; è proprio vero che è avido." Guardando i tesori luminosi, Lin Ming sospirò. Nel mondo mortale uno qualunque di questi tesori valeva oltre 10.000 liang d'oro. Solo le decorazioni lungo le mura equivalevano a diverse milioni di liang d'oro!


Naturalmente erano oggetti che Lin Ming tralasciò perché aveva degli obiettivi più importanti. Procedette con estrema cautela nella caverna.


C'era un potere vibrante nella caverna, così spesso da diventare tangibile. Se un praticante di arti marziali di tipo fulmine coltivasse qui, la sua velocità di coltivazione aumenterebbe fino a 10.000 chilometri in un giorno.


Mentre girava ad un angolo, Lin Ming vide una luce viola di fronte a sé:"Uh? Erba Fulmine!"


Non troppo lontano dal ragazzo c'era una spessa zolla piena di Erbe Fulmine color viola alte la metà di un essere umano. Sulla punta di esse c'erano dei frutti delle dimensioni di un pugno percorsi da correnti elettriche. Il frutto era viola scuro.


"Erba Fulmine millenaria!" Lin Ming spalancò gli occhi per la gioia. Secondo le descrizioni nel libretto della Montagna Thundercrash, doveva essere di almeno 1400 o 1500 anni. Il suo valore era inestimabile!


Lin Ming non perse tempo. Tirò fuori la sua sciabola di alta qualità e la riempì del potere del tuono per poi tagliare il frutto viola scuro e immagazzinarlo nel suo anello spaziale.


Per quanto riguarda le radici, Lin Ming non le prese. Il Drago del Fiume Fulmineo se ne sarebbe preso cura e, in futuro, se il ragazzo fosse stato sufficientemente forte, sarebbe tornato. Allora non si sarebbe dovuto introdurre lì di nascosto.


Dopo aver radunato le Erbe Fulmine, Lin Ming non indugiò. Continuò ad inoltrarsi nella caverna, andando giù un pendio.


Presto Lin Ming vide una luce. C'era un'enorme camera di pietra di fronte a lui; era ampia quasi 1000 piedi!


Dopo essere entrato, il ragazzo sussultò. Sul pavimento della camera c'era un campo di oltre 100 Erbe Fulmine, sia grandi che piccole. A giudicare dalle loro dimensioni, quelle di dimensioni minori erano di diverse centinaia di anni, mentre le altre superavano i mille anni!


La Montagna Thundercrash era esistita per 10.000 anni; l'età del Drago del Fiume Fulmineo non doveva essere inferiore. Se avesse voluto piantare dell'Erba Fulmine, non sarebbe stato troppo facile produrre un'Erba Fulmine millenaria?


Lin Ming scoprì che la maggior parte dei frutti erano stati raccolti e ne erano rimasti solo 30 o 40.


Ah, allora era così. Il Drago del Fiume Fulmineo usava queste Erbe Fulmine come il suo giardino personale. Avrebbe aspettato che crescessero per un po' e in seguito le avrebbe mangiate, per poi aspettare che il ciclo si ripetesse.


Non solo il Drago del Fiume Fulmineo era in un ambiente così pieno di energia del fulmine, ma aveva anche del cibo così buono. Questa era davvero una vita meravigliosa!


Lin Ming li prese tutti. Evocò un po' del suo fulmine e in pochi respiri di tempo aveva preso tutti i frutti. Tutto quello che rimaneva erano dei gambi.


Aveva messo i 30-40 frutti nel suo anello spaziale. Per Lin Ming era una situazione incredibile. Oltre l'80% di questi frutti aveva più di 1000 anni! Nella periferia della Montagna Thundercrash trovare questi frutti sarebbe stato difficile come ascendere al cielo, ma nella caverna nella cima erano comuni come dei vegetali in un orto.


Questo era il vantaggio di una vita lunga. Solo se uno fosse vissuto per molto tempo avrebbe potuto coltivare una medicina miracolosa come questa. Altrimenti sarebbe morto ancora prima che la pianta maturasse.


Il tempo era essenziale. Dopo che Lin Ming raccolse tutta la frutta, avanzò ancora. Non appena lasciò la camera di pietra, arrivò in un'altra stanza. Era ancora più grossa dell'ultima; era ampia oltre duemila piedi!


Dalla conformazione delle pareti e del pavimento era ovvio che questa stanza non si fosse formata naturalmente, era stata scavata.


Considerando quanto era andato lontano, Lin Ming stimò che era già arrivato nelle profondità della Montagna Thundercrash. Solo lì ci sarebbe stato abbastanza spazio da creare una camera del genere.


Il pavimento di questa camera spaziosa era ricoperto di ogni genere di pelli preziose. C'erano zibellini, procioni, tigri, leopardi e ogni sorta di raro animale; troppi da contare.


Alcune delle pelli erano poste in una sezione del muro; ovviamente era un letto.


"Questo Drago del Fiume Fulmineo sa davvero come godersi la vita!" Lin Ming era senza parole. Questo letto era ampio 2000 piedi, la collezione di preziosi pelli ricordava proprio le abitudini degli umani.


Lin Ming stava per andarsene ma scoprì che c'era un potere del fulmine incredibilmente ricco nel letto. Il ragazzo si agitò, si avvicinò e sollevò la pelle di tigre bianca. Sotto di essa, incastonata nel terreno, c'era una gemma viola brillante delle dimensioni di un pugno. La sua caratteristica più strana era che sembrava sigillare qualcosa che pareva un cuore viola che batteva.
                                


                                



