---
title: Capitolo 2064 – Potenziale della Spada Sigillato
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Matteo!
13 capitoli in coda (8 Matteo + 5 Edoardo), 0/5
-Schadenfreude</em>


"Stella oscura... è un corpo celeste evoluto da una vecchia stella di fuoco. Gli Empirei dalla coltivazione insufficiente non possono nemmeno sperare di avvicinarsi ad una stella oscura..."


Iniziò a spiegare lentamente il Grande Budda Senza Limiti. Molti praticanti di arti marziali umani non sapevano cosa fosse una stella oscura. In effetti non avevano mai visto un corpo celeste del genere nell'universo selvaggio.


La forza gravitazionale di una stella oscura era troppo terrificante. Se il più piccolo briciolo di materiale fosse stato posto in un pianeta ordinario, sarebbe stato più pensante di una catena montuosa.


Se un coltivatore ordinario fosse atterrato su una stella oscura, o anche se si fosse avvicinato troppo, allora il suo corpo sarebbe stato fatto a pezzi dall'immensa forza gravitazionale. Eppure Tiangang era stato in grado di strappare un pezzo di questo materiale e di renderlo una spada divina. Era difficile immaginare che livello avesse raggiunto il suo fisico...


"Per allenare un fisico trascendente, ha coltivato in una stella oscura per temprare il suo corpo. Non solo, ha anche strappato un pezzo di stella oscura per forgiare uno spadone incredibile. È proprio un pazzo." Mormorò tra sé e sé Lin Ming, stringendo gli occhi mentre fissava la spada del Re Divino Tiangang. In termini di qualità, poteva essere inferiore alla sua lancia del Drago Nero, ma era molto più pesante, e la lancia del Drago Nero era abbastanza pesante da essere una colonna portante capace di sostenere il cielo!


Se avesse menato un fendente a gran velocità con un'arma del genere, avrebbe rivelato una forza inimmaginabile.


Poi il Re Divino Tiangang si mosse.


Brandì la spada della Stella Oscura e menò un fendente verso il basso!


Non era stato veloce, ma l'arma conteneva lo slancio soverchiante del Re Divino Tiangang. Bloccò il vuoto circostante, facendo sì che l'avversario non potesse schivare!


Le pupille di Lin Ming si rimpicciolirono e indietreggiò rapidamente. Allo stesso tempo, il suo corpo emise fragorosi scricchiolii mentre scaglie cremisi cominciavano a ricoprire la sua pelle; aveva usato la forza del sangue Asura.


<em>Crack!</em>


La gabbia di spazio si frantumò e la spada del Re Divino mancò il bersaglio.


Eruttò un potenziale terrificante. Il colpo di spada di Tiangang squarciò l'orizzonte, formando un enorme buco nero. Tempeste spaziali titaniche si sollevarono, creando una grande pressione nell'area circostante.


Il Re Divino Tiangang sogghignò. Menò un fendente più e più volte, decine di volte, ogni attacco sembrava potente quanto un trilione di valanghe, capace di fare a pezzi pianeti. Questo terrificante attacco si unì in un solo movimento, facendo tremare perfino l'universo.


Ma Lin Ming non attaccò, si limitò a schivare. Nonostante ogni fendente sembrasse incredibilmente pericoloso da evitare, riusciva a sfuggirgli ogni volta.


"Vuoi farmi esaurire le forze? Provaci!"


Lo sguardo del Re Divino Tiangang brillò freddamente. In termini di forza fisica, era al pinnacolo tra i saggi! Il fisico della Volta Celeste era un metodo di coltivazione che si concentrava sulla resistenza e la potenza; il Re Divino Tiangang avrebbe potuto combattere con ferocia per cento giorni senza vacillare.


Non solo, ma stava diventando sempre più rapido! Anche se questa spada della Stella Oscura era incredibilmente pesante, il suo slancio sembrò fondersi con il suo proprietario, come se la spada e l'uomo fossero diventati una cosa sola.


<em>Ca!</em>


Un fendente squarciò il vuoto, bloccando ogni via di fuga. Senza abbastanza tempo per schivare, Lin Ming sollevò la sua lancia!


<em>Bang!</em>


Un peso terrificante si abbatté su di lui. Perfino la lancia del Drago Nero in cui era stato riversato il potere delle stelle si incurvò a causa dell'impatto. Le mani di Lin Ming tremarono e fu scagliato via, ruzzolando per i cieli stellati come una meteora.


Il Re Divino Tiangang lo inseguì, la luce di spada ardeva di fronte a lui!


Ogni luce di spada squarciava il vuoto e lasciava un'allarmante fenditura. Alcuni solchi erano lunghi diverse centinaia di chilometri, altri diverse chilometri e altri ancora erano alti solo quanto una persona!


Generalmente parlando, quando i coltivatori combattevano non era difficile che lo spazio si lacerasse, perfino negli universi stabili dei 33 Cieli. E dopo che lo spazio fosse stato squarciato, sarebbero scoppiate tempeste spaziali. Allo stesso tempo, questi strappi si sarebbero rigenerati rapidamente, questa era l'abilità dello spazio di ripararsi.


Tuttavia le fenditure aperte dal Re Divino Tiangang sembravano persistere. Pareva che lo spazio volesse rigenerarsi, ma una forza invisibile glielo impediva.


Lentamente apparirono sempre più squarci, centinaia e migliaia, formando inaspettatamente un'enorme rete di luce color oro scuro!


Questa rete bloccava l'intero spazio circostante!


Per un po' il vuoto divenne incredibilmente pesante e appiccicoso. Lin Ming e il Re Divino Tiangang erano sigillati all'interno!


"Questi sono gli squarci creati dal Re Divino Tiangang?!"


Esclamarono alcuni praticanti di arti marziali quando si resero conto delle sue intenzioni. Il Re Divino aveva scagliato migliaia di attacchi, ogni colpo aveva creato uno squarcio nello spazio. La gente pensava che queste fenditure fossero un effetto collaterale dei suoi attacchi, ma a quanto pareva Tiangang l'aveva fatto apposta!


Le migliaia di fenditure spazio temporali avevano formato un tratto continuo, riducendo il campo di battaglia ad un raggio di diverse centinaia di chilometri. Per due Vere Divinità, un'area di sole diverse centinaia di chilometri poteva essere attraversata in un milionesimo di secondo; sarebbe stato considerato praticamente nullo.


Così Lin Ming sarebbe stato costretto a fronteggiarlo, sempre più in difficoltà, e il Re Divino sarebbe riuscito a mostrare tutta la sua forza!


"Questo Tiangang è proprio terrificante. Non mi sarei mai immaginato che avrebbe avuto così tanti metodi a sua disposizione." Commentò il Lord Distruttore Celeste.


"Queste fenditure non sono normali fessure spaziali, ma manifestazioni di potenziale di spada! Ogni volta che Tiangang attacca, i suoi colpi contengono un grande 'potenziale'. Questo potenziale rimane nelle lacerazioni, affilati come prima, squarciando costantemente il vuoto e impedendo allo spazio di ripararsi.
Se qualcuno venisse investito da queste lacerazioni spaziali e venisse attaccato dal potenziale di spada, andrebbe incontro a conseguenze terribili. Anche se non dovesse affrontare l'attacco diretto di Tiangang, un Empireo non potrebbe resistere ad un assalto del genere."


"Vere Divinità, sono tutte terrificanti. I risultati del Re Divino Tiangang nei campi di forza potrebbero non essere profondi, ma questa tecnica può compensare questo punto debole."


Disse il Monarca Demoniaco Oscuro con un'espressione truce. Un campo di forza era uno spazio separato creato da un praticante di arti marziali che conteneva leggi potenzianti. Generalmente parlando, il loro ruolo era reprimere e bloccare.


E adesso queste fenditure spaziali avevano uno scopo simile. Una volta che il raggio d'azione dello scontro fosse stato ridotto il più possibile, sarebbe riuscito a mostrare la forza combattiva del suo potente fisico.


In quel momento però nello spazio sigillato, Lin Ming stava percependo silenziosamente le leggi dello spazio attorno. Stava esaminando ogni squarcio con la sua percezione divina.


La sua percezione penetrò attraverso le fenditure.


Si era reso conto che queste lacerazioni di spada non erano davvero indistruttibili, ma una volta che avesse cercato di distruggere questa rete di luci di spada, il Re Divino Tiangang avrebbe colto l'occasione per attaccarlo.


In quel momento il Re Divino Tiangang si stava già lanciando su di lui!


Ci mise solo un istante per attraversare una distanza di diverse centinaia di chilometri. Il Re Divino menò un fendente verso il basso, il suo spadone era pesante quanto una catena montuosa!


Nello spazio limitato, Lin Ming non si ritirò più. Fece circolare più che poteva la sua energia. La lancia del Drago Nero ululò!


<em>Bang!</em>


Le braccia di Lin Ming tremarono un'altra volta e le sue mani si intorpidirono. La spada della Stella Oscura era semplicemente troppo pesante. Solo la sua gravità terrificante rendeva i suoi colpi impossibili da sopportare.


Sotto l'impatto terrificante, Lin Ming fu scaraventato all'indietro contro la rete di fenditure spaziali.


<em>Hualala!</em>


La rete tremò violentemente. L'abito che copriva la schiena di Lin Ming fu immediatamente lacerato, rivelando un'armatura nera flessibile, che fu squarciata a sua volta; il sangue iniziò subito a colare tra le fenditure.


Tutti poterono vedere quanto era terrificante questa rete di luce. Se Lin Ming fosse stato un Empireo qualunque, sarebbe stato già fatto a pezzi.


Questa era l'abilità terrificante del Re Divino Tiangang. Anche dopo aver finito di attaccare, avrebbe lasciato un solco dalla letalità terrificante. Questa era la forza del potenziale della sua spada!


Lin Ming sporse una mano con noncuranza e si tolse l'armatura flessibile fatta a pezzi. Il suo tronco nudo rivelò scaglie nere macchiate di sangue. Le sue ferite si stava rigenerando con una velocità visibile ad occhio nudo. Tuttavia il potenziale di spada continuava a ferirlo, facendo sì che il ritmo con cui guarivano fosse molto più lento di quello di Tiangang.


"Lin Ming, sei finito. Anche se sei un talento sbalorditivo, perderai comunque. Potrei scagliarti contro la rete di luce più volte, facendoti consumare tutte le energie, ma non ho intenzione di farlo. Non ti darò nessuna possibilità di riprenderti!"


Tiangang ruggì. Il suo corpo iniziò di nuovo a trasformarsi!


La sua pelle divenne scura e altri sigilli apparirono sul suo corpo. Sembrava aver usato una tecnica arcana o forse era una variazione della sua metamorfosi. Tuttavia, indipendentemente di cosa fosse, indubbiamente il Re Divino Tiangang era diventato ancora più formidabile.


Stava iniziando a sfoderare tutta la sua potenza.


"Disintegrazione della Stella Oscura!"


Tiangang strinse la spada con entrambe le mani e la sollevò sopra la sua testa. Durante quel momento, la sua arma iniziò ad emanare un bagliore infinito, coprendo l'intero spazio nella rete di luce. Poi il Re Divino menò un colpo verso il basso, creando mille fendenti in un istante!


Questi mille attacchi contenevano ognuno il 30-40% della sua potenza. I suoi fendenti coprivano il mondo e si diffondevano in ogni direzione.


Le pupille di Lin Ming si rimpicciolirono. L'occhio daevico nella sua fronte brillò con luce accecante. Anche le sue pupille cambiarono, diventando della forma di un ago. Motivi misteriosi apparirono nelle sue iridi. Mentre stava attivando il palazzo daevico, stava anche usando Diecimila Esistenze nel Vuoto delle Pupille Tre Vite!


Il Re Divino Tiangang aveva raggiunto il picco della forza fisica, ma aveva trascurato la potenza delle leggi.


Queste mille luci di spada cambiarono completamente agli occhi di Lin Ming. Sembravano diffondersi ovunque, oscurando il cielo e bloccando ogni via di fuga, ma in realtà questa formazione non era stata perfezionata dalle leggi. Alcune luci di spada erano rapide e altre lente.


Visto che aveva cercato di usare ancora di più la sua potenza, il Re Divino Tiangang inevitabilmente aveva dovuto sacrificare parte della sua velocità per lanciare questo colpo. Questo aveva dato a Lin Ming la possibilità di schivare.


Sfrecciò nel vuoto. Era come una rondine che volava attraverso una tempesta mentre fronteggiava il mare di luci di spada!


"Vuoi suicidarti? Ahahah! Fatti avanti allora!"


Il Re Divino Tiangang rise. Non gli sarebbe importato di uccidere Lin Ming, ma sapeva che aveva ben poche possibilità di riuscirci.


Tuttavia, nel momento in cui la luce di spada coprì completamente Lin Ming, accadde qualcosa di inconcepibile. Il Re Divino Tiangang lo vide sfrecciare tra le luci di spada come un pesce nell'acqua, attraversando le fenditure più piccole per evitare oltre il90% delle luci di spada; meno del 10% cadde su Lin Ming.


E in quel momento, le nove grandi stelle nel cielo brillarono. La loro luce si fuse insieme, condensandosi. La rete di Tiangang non riusciva ad impedire che passasse e un mare stellare si formò attorno a Lin Ming.


Lin Ming passò all'attacco, riversando questo mare di stelle nel suo fendente mentre affrontava le 1000 luci di spada nemiche.


Un mare stellare contro l'altro!
                                


                                



