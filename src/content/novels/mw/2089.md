---
title: Capitolo 2089 – Rivolta delle Antiche Razze
pubDate: 2025-12-15T08:37:10.497Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (7 Matteo), 0/5
-Schadenfreude</em>


Il tempo passò. Lin Ming era rimasto nell'Abisso Oscuro già da due mesi.


Dodicesimo strato dell'Abisso Oscuro, città della Sabbia Nera.


Era un grosso centro situato in mezzo al deserto. Il suo nome derivava dal colore del deserto in cui si trovava.


Era un ambiente naturalmente desolato, ma la città era animata dal commercio. Era molto vivace perché era stata scelta come frazione del dodicesimo piano dall'Ordine Demoniaco.


Così era diventata il mercato di schiavi più ampio di questo strato.


La tratta degli schiavi era estremamente importante nell'Abisso oscuro. Gli schiavi non erano solo membri delle antiche razze, ma anche abissali.


Abissali di bassa intelligenza, come i ciclopi, spesso venivano ridotti in schiavi nell'Abisso Oscuro e venivano venduti come gli altri.


L'Ordine Demoniaco si occupavano solo di schiavi di alta qualità. Quelli di basso livello e deboli non avevano nessun valore per loro e sarebbero stati quelli che avrebbero liberato nelle lande selvagge dove sarebbero stati prede a cui dare la caccia.


L'Ordine Demoniaco spesso avrebbe cresciuto e coltivato gli schiavi in modo che raggiungessero lo stadio del Divine Transformation. Non solo, molti di loro avevano stirpi speciali.


Per gli abissali il sangue delle antiche razze era di grande beneficio.


Questi schiavi potevano essere usati come fornaci viventi o anche cibo. Alcune specie di abissali erano solo maschi e avrebbero iniettato il loro liquido riproduttivo in femmine di altre razze.
Poi il liquido avrebbe invaso le uova di queste femmine aliene e avrebbero trasformato lentamente il loro sangue. Lentamente le uova avrebbero risucchiato l'essenza vitale dell'ospite finché non fosse nato un nuovo abissale.


Era un metodo di riproduzione estremamente tirannico e crudele. Per questo motivo, le schiave costavano sempre molto di più rispetto ai maschi nella città della Sabbia Nera.


La città della Sabbia Nera non aveva mura, era coperta da un enorme campo di forza.


Ad oltre mille chilometri di distanza dalla città della Sabbia Nera, Lin Ming era sulla cima di un'alta montagna e guardava il centro dall'alto. Da lontano sembrava grande solo quanto il suo palmo.


Questa città sarebbe stato il suo primo obiettivo da quando aveva deciso di entrare nell'Abisso Oscuro.


Negli ultimi due mesi aveva mantenuto un basso profilo. Aveva solo radunato costantemente informazioni per approfondire la sua comprensione dell'Abisso Oscuro. Voleva capire il livello dei guerrieri, le dimensioni delle grandi organizzazioni, le loro posizioni, basi e ogni sorta di informazione chiave.


A parte l'Ordine Demoniaco che aveva preso di mira, Lin Ming ora conosceva relativamente bene anche le altre organizzazioni dei totem. Sapeva anche che la Tomba del Dio Demoniaco più misteriosa era nel piano più basso, il diciottesimo.


Non era riuscito a scoprire molto su quel luogo.


Negli ultimi due mesi Lin Ming aveva dato la caccia silenziosamente a più di cento abissali. Era partito dallo stadio di Sacro Lord fino ad arrivare ai Re del Mondo e poi ai Grandi Re del Mondo.


Dopo averli uccisi, avrebbe divorato la loro forza. Con il passare del tempo, era diventato sempre più abile nell'uso delle leggi del Divoramento e la ruota d'energia formata dal potere del divino e dei demoni nel suo corpo continuava ad espandersi.


Al momento il potere del divino e dei demoni si era trasformato nell'energia che faceva da fondamenta ai metodi di coltivazione di Lin Ming. Se si fosse rafforzato, l'avrebbe aiutato a fare avanzamenti di livello nella sua coltivazione.


All'inizio Lin Ming avrebbe dovuto raggiungere il picco dello stadio intermedio di Empireo in 5000 anni. Ma ora stava facendo grandi progressi. Se avesse davvero voluto raggiungere le fasi superiori dello stadio di Empireo, avrebbe avuto comunque bisogno di un'enorme quantità di energia.


E usare le leggi del Divoramento per assorbire la forza degli abissali era indubbiamente la migliore scorciatoia.


Lin Ming ripensò alle informazioni che aveva radunato silenziosamente riguardo agli abissali Empirei in questi ultimi giorni. Questi dati sembravano comuni e irrilevanti, ma lo aiutarono ad evitare di fare errori cruciali. Altrimenti, se avesse incontrato una Vera Divinità di livello intermedio sarebbe finito nei guai.


Secondo le informazioni che aveva a disposizione, nella città della Sabbia Nera dimoravano cinque Empirei.


Anche nell'Abisso Oscuro gli Empirei non erano comuni. Generalmente erano Anziani di grandi organizzazioni e avevano una posizione prominente. Spesso vivevano in posti importanti per i loro Sect ed erano circondati da guardie solenni e serie di trappole.


L'uccisione di un Empireo abissale naturalmente avrebbe causato trambusto nella regione circostante.


Lin Ming non voleva rivelarsi troppo presto. Aveva intenzione di uccidere silenziosamente degli Empirei e questo centro della Sabbia Nera lontano dalla città del Serpente Demoniaco era la scelta migliore. Se avesse fatto dei massacri qui, era improbabile che allarmasse il serpente bashe. La creatura era la padrona della città del Serpente Demoniaco e non si sarebbe preoccupata degli affari dell'Ordine Demoniaco.


Il signore della città della Sabbia Nera era un Anziano dell'Ordine Demoniaco. Se la sua forza fosse stata valutata secondo criteri umani, allora sarebbe stato tra lo stadio di Empireo e quello di Vera Divinità. Questo lo rendeva anche il guerriero più potente nella città della Sabbia Nera.


Inoltre c'era anche un Empireo di massimo livello e due di livello intermedio. Lin Ming non vedeva l'ora di ucciderli e divorare la loro forze per vedere quanto ne avrebbe tratto beneficio.


Lin Ming aspettò che calasse la notte. Con i suoi venti neri ululanti era il momento migliore per assassinare e distruggere i loro cadaveri.


Lin Ming aspettò per due intere ore. Poi si agitò. A mille chilometri di distanza, vide dell'energia infernale sfrecciare nel cielo.


Strinse gli occhi. Alla fine del deserto brillarono delle lievi luci multicolore; era chiaro che alcune persone stessero combattendo lì.


"Mm?"


Mormorò tra sé e sé Lin Ming. Estese la sua percezione dritto davanti a sé. Data la sua forza spirituale poteva indagare facilmente fino ad una distanza di mille chilometri.


E ciò che vide lo sbalordì. Erano chiaramente dei coltivatori delle antiche razze che stavano affrontando un gruppo di abissali.


E questi membri delle antiche razze portavano una sciarpa gialla legata al braccio. Nel tessuto era raffigurato un motivo a fiore delle nevi esagonale.


Questi praticanti di arti marziali delle antiche razze non avevano metodi di coltivazione e metodi di combattimento di livello inferiore. Inoltre sembravano che stessero cooperando usando formazioni da battaglia. Era evidente che fossero dotati di una grande intelligenza e che non fossero "prede" liberate nelle terre selvagge.


"Esercito ribelle?!"


Lin Ming ne fu sorpreso. Le sciarpe gialle nelle loro braccia gli ricordarono le recenti insurrezioni che erano avvenute dall'undicesimo al quattordicesimo piano.


Questa era una rivolta su larga scala. Anche se il serpente bashe li aveva ignorati e l'Ordine Demoniaco aveva continuato i suoi affari come sempre, in realtà i loro eserciti avevano ucciso molti abissali e salvato moltissimi schiavi.


Questi schiavi si erano uniti all'esercito ribelle e il ciclo era continuato.


Visto che questi ribelli portavano sempre sciarpe gialle, gli abissali li avevano denominato banditi della sciarpa gialla.


In realtà anche agli occhi di Lin Ming questi ribelli non avrebbero potuto causare grandi cambiamenti. Prima o poi sarebbero stati annientati dagli abissali; la loro differenza di forza era troppo vasta.


Tuttavia, quando vide i metodi di combattimento e gli stili usati da queste truppe e vide le loro formazioni da combattimento, gli venne una strana sensazione.


Anche se non era troppo ottimista per loro, non poté che ammettere che questo esercito non era debole come pensava. Se non altro non sarebbe collassato dopo un solo colpo. Forse avevano scovato delle antiche rovine, altrimenti non avrebbero dovuto possedere metodi di coltivazione simili.


Mentre Lin Ming ci stava pensando, vide diverse luci sollevarsi dalla città della Sabbia Nera che iniziarono a volare verso il luogo dello scontro.


Era chiaro che fossero i rinforzi della città. Il campo di battaglia era così vicino che sarebbe stato strano se non fossero intervenuti. Una volta che i rinforzi si fossero uniti allo scontro, allora l'esercito ribelle sarebbe stato eliminato in solo metà bastoncino di incenso di tempo.


Lin Ming naturalmente non sarebbe rimasto impalato a vederli morire. Scattò e volò rapidamente verso il campo di battaglia.


.....


A mille chilometri di distanza, l'esercito delle antiche razze stava facendo uno scontro all'ultimo sangue. Erano un'unità d'élite e stavano eseguendo una missione segreta, ma erano stati scoperti dalle truppe dell'Ordine Demoniaco.


Era inevitabile che scoppiasse un conflitto. I ribelli all'inizio erano in vantaggio, ma si indebolivano sempre di più via via che arrivavano rinforzi nemici.


"Ahh!"


Una ragazza delle antiche razze vestita di verde gridò di dolore. Fu scaraventata all'indietro. Perse la presa sulla sua spada, che fece diversi giri a mezz'aria per poi infilzare una roccia.


Perdere la propria arma in una situazione del genere era incredibilmente pericoloso. Inoltre la grave ferita che aveva subìto le aveva quasi fatto perdere tutta la sua forza combattiva.


"Qianying!"


Gli occhi di diversi altri giovani diventarono rossi per la rabbia e la preoccupazione. Tuttavia non avevano nemmeno il tempo di difendersi, figuriamoci di salvare qualcun altro.


La ragazza vestita di verde urlò di nuovo di dolore. Impallidì e rabbrividì. Il braccio con cui aveva tenuto la spada iniziò ad invecchiare con una velocità visibile ad occhio nudo. Si rinsecchiva mentre perdeva vitalità del sangue.


Stava marcendo come il cadavere di un mortale che si decomponeva per più di mille anni, era uno spettacolo disgustoso e terrificante!


"Taglialo!"


Gridò un uomo di mezz'età, pieno di preoccupazione. Questa giovane di nome Qianying aveva un grandissimo talento. Il suo potenziale era ottimo e anche la sua stirpe era sbalorditiva. Se le fosse successo qualcosa, sarebbe stata una grave perdita per l'esercito ribelle.


La ragazza vestita di verde strinse i denti. Afferrò un'altra spada e tagliò il braccio avvolto dalla sciarpa. Anche se sembrava giovane e delicata, in realtà era incredibilmente decisa e risoluta. Il suo sangue fresco aveva già iniziato a tingere la sciarpa dai motivi a fiore esagonale!


La putrefazione si fermò. Questa scena sorprese perfino gli abissali attorno. Figuriamoci una donna, perfino un guerriero coraggioso si sarebbe almeno accigliato mentre si tagliava un braccio. Ma questa giovane di nome Qianying lo aveva fatto in modo così risoluto e pulito.


"Eheh, sei abbastanza spietata, ma purtroppo per te non cambierà il tuo destino. Siete tutti spacciati! Fate da bravi e lasciatevi impiantare sigilli dello schiavo. Forse alcuni di voi potranno essere venduti a gran prezzo, ahahah!"


Un abissale ridacchiò. In quel momento risuonò un'onda sonica dietro di lui. Era il rumore dei guerrieri che volavano, dei rinforzi della città della Sabbia Nera!


L'abissale sogghignò: "Sono arrivati i rinforzi. Siete spacciati ora!"
                                


                                



