---
title: Capitolo 209 - Fanciulla Ferita
pubDate: 2025-10-16T07:28:18.456Z
tags:
    - mw
---


In una caverna alla base della Montagna Thundercrash, Lin Ming stava guarendo le sue ferite mentre meditava. Le fiamme residue dell'Uccello Vermiglio erano state difficili da gestire, era riuscito a sopprimerle solo dopo grandi sforzi .


Dopo aver ingoiato una pillola medicinale, Lin Ming sondò il suo corpo con la forza dell'anima; tutte le ferite nascoste erano quasi guarite.


Il ragazzo guardò il cielo, il sole stava tramontando all'orizzonte. Lin Mng voleva scappare dalla Montagna Thundercrash durante la notte e trovare un posto segreto dove raffinare i tesori di tipo fulmine che aveva raccolto. Era un peccato che non fosse riuscito ad ottenere l'Anima del Tuono, questo gli faceva sentire un po' di rammarico.


Mentre usciva con cautela dalla caverna, Lin Ming usò la sua tecnica di movimento. Fu come un agile leopardo che attraversava la foresta accompagnato solo dal rumore dei rami che si spezzavano sotto i suoi piedi. In un istante il ragazzo era avanzato per diverse chilometri.


Il sole scomparve all'orizzonte e la foresta si oscurò completamente, ma questo non ebbe alcun impatto sulla velocità di Lin Ming. Dopo aver corso altre decine di chilometri, il ragazzo si fermò. Con i suoi sensi acuti aveva sentito un'energia di fuoco incredibilmente ricca nell'aria.


Guardandosi attorno Lin Ming scoprì che il terreno circostante era stato bruciato, perfino le foglie degli alberi avevano un colore giallo appassito. Sembrava fossero state bruciacchiate da un'aria ardente.


Con tutte queste tracce, Lin Ming riuscì a trovare della cenere, come se una fiamma si fosse inoltrata nella foresta.


Lin Ming esitò per un momento prima di seguire le tracce. Strinse gli occhi all'improvviso. "Sangue?"


A terra c'erano delle macchie di sangue rosso scuro. Il legno morto e le foglie accanto erano stati ridotti in polvere.


Lin Ming si immaginava cosa fosse successo. Trattenne il respiro del suo corpo e usò la sua forza dell'anima. Seguendo con cautela le tracce, dovette procedere per 2 o 3 chilometri prima di arrestarsi.


In uno spiazzo nella foresta, un grosso uccello di colore rosso era disteso a terra. Era l'Uccello Vermiglio che Lin Ming aveva visto prima.


Questo lo sorprese. La creatura aveva un'ala spezzata! La ferita stava sanguinando costantemente. Le macchie di sangue che aveva visto nella foresta erano state lasciate da questo Uccello Vermiglio ferito.


Guardando le condizioni della creatura, sembrava che avesse ricevuto delle gravi ferite. Le fiamme del suo corpo non erano vibranti come prima, invece sembravano le fiamme tremolanti di una candela che stava per spegnersi.


Dietro l'Uccello Vermiglio c'era una donna vestita di rosso appoggiata al tronco di un albero. Il suo volto era pallido e i suoi bellissimi occhi erano chiusi, le sue lunghe ciglia stavano tremando leggermente.


Il suo corpo era avvolto dal fuoco e da delle scariche elettriche di color viola. Nel buio della notte era uno spettacolo straordinario.


Ovviamente era rimasta gravemente ferita.


Vedendo questa scena Lin Ming strabuzzò gli occhi. Nella battaglia di prima la donna in rosso era in vantaggio, come si era ribaltata la situazione e aveva subito una ferita così grave? Se non avesse potuto vincere, almeno sarebbe potuta fuggire, ma perfino il suo Uccello Vermiglio si era rotto un'ala. Il Drago del Fiume Fulmineo aveva usato un suo travolgente asso nella manica? O era arrivato un qualche altro maestoso guerriero?


Lin Ming guardò la donna in rosso e la sua espressione cambiò diverse volte, era pieno di emozioni contrastanti. Alla fine decise di tornare da dove era venuto. Una persona così potente, anche se era gravemente ferita, non avrebbe comunque avuto difficoltà ad ucciderlo. Lin Ming non voleva affidare la sua vita nelle mani degli altri.


Naturalmente aveva anche considerato che, se fosse riuscito ad aiutare la donna in rosso a curare la sua ferita, lei gli avrebbe dovuto un favore. Si poteva immaginare il valore di un favore di un maestro Xiantian.


Ma molto probabilmente aveva molte medicine miracolose ed elisir che equivalevano al suo intero patrimonio. Perché dovrebbe avere bisogno del suo aiuto per curare le sue ferite?


Proprio quando Lin Ming stava per arretrare, la donna aprì gli occhi. Le sue pupille nere corvine fissarono in avanti. Nell'oscurità della notte, i suoi occhi erano come stelle brillanti.


Il ragazzo si fermò dov'era. Esitò per un momento per poi dire rispettosamente:"Saluti, Senior!"


"Sei tu."


La donna in rosso aveva percepito la presenza di qualcuno nei dintorni. Non ci aveva badato molto perché il livello di coltivazione della persona che aveva percepito non era alto.


Ma a quanto pareva aveva incontrato il ragazzo della Montagna Thundercrash.


Questa era la terza volta che si incontravano, era davvero destino.


"Sai se c'è una grande Tribù del Sud vicino?" Chiese la donna in rosso. La sua voce era delicata, ma rivelava un senso di nobiltà orgogliosa.


"Sì, ce n'è una a 200 chilometri a sud-ovest." Disse con sincerità Lin Ming. Immaginava che mentre era sulla cima della montagna, la donna in rosso era stata troppo occupata per prestare attenzione ad una persona così debole e irrilevante come lui. Era impossibile che sapesse che aveva saccheggiato la caverna del Drago del Fiume Fulmineo, quindi non doveva preoccuparsi che desiderasse qualcosa da lui.


"200 chilometri..." Sospirò la donna in rosso, la sua espressione era piena di amarezza. Non si immaginava che un giorno, una solenne donna dell'Isola della Divina Fenice sarebbe stata messa in difficoltà da una mera distanza di 200 chilometri.


Lin Ming notò la sua espressione. Rimase sorpreso per un momento e poi capì. Non era solo l'Uccello Vermiglio aveva un'ala rotta, ma anche la donna in rosso era rimasta gravemente ferita, al punto da avere difficoltà a camminare.


Era curioso; come aveva subito questa grave ferita nonostante prima fosse stata in vantaggio? Naturalmente questa era una domanda che non osò chiedere.


Lin Ming chiese comunque cortesemente:"Senior, c'è qualche modo in cui posso aiutarla?"


La donna in rosso rifletté per un momento e poi chiese:"Questa tribù che hai menzionato, ha qualche Aquila Celeste in vendita?"


Lin Ming scosse la testa:"È solo una piccola tribù, non avrebbero una cavalcatura del genere. Ma hanno dei cavalli..."


La voce di Lin Ming si affievolì mentre guardava l'Uccello Vermiglio. Un cavallo avrebbe potuto trasportare un animale così grosso?


La donna in rosso scosse la testa con uno sguardo deluso.


Disse gentilmente:"Grazie."


Poi si alzò e si chinò a sussurrare nell'orecchio dell'Ucccello Vermiglio, che aprì gli occhi e gemette un po', cercando di alzarsi.


L'Uccello Vermiglio cercò di usare le sue ali per sostenersi, ma a causa della sua ala rotta, perse l'equilibrio e quasi cadde a terra.


La donna in rosso non riuscì a sopportare una scena del genere. Con un po' di rammarico, stese la sua mano bianca come la giada e la mise sul petto dell'Uccello Vermiglio, riversando in continuazione vera essenza di fuoco nel corpo della creatura.


Quando la vera essenza della donna entrò nell'Uccello Vermiglio, la creatura si riprese un po', ma allo stesso tempo le scariche elettriche viola nel corpo della donna divennero più violente e potenti. Dopo che gli archi elettrici aumentarono, il volto della donna era impallidito ancora di più.


Lin Ming stava guardando la scena con attenzione. Ovviamente il fulmine era stato provocato dall'attacco del Drago del Fiume Fulmineo. Ora che aveva riversato parte della sua vera essenza nell'Uccello Vermiglio, il tuono attorno a lei era diventato più violento.


Se era una forza che nemmeno la donna in rosso poteva sopprimere, allora forse...


Lin Ming ebbe un'intuizione. Questa idea lo fece ansimare e il suo cuore iniziò a battere all'impazzata come un tamburo!


Vedendo la donna assumere una pillola e zoppicare verso la sua cavalcatura, conducendola verso sud-ovest, Lin Ming chiese:"Senior, potrei dare un'occhiata alla sua ferita?"


La donna in rosso si girò e guardò il ragazzo sorpresa. Nonostante questo giovane sembrasse misterioso e la sua forza sorpassasse di molto la sua attuale coltivazione, non credeva che avesse alcuna possibilità di curare le sue ferite.


Visto che il Drago del Fiume Fulmineo aveva usato tutte le sue forze con il suo colpo finale, poteva usare solo la sua vera essenza per trattenerne a stento gli effetti. Non aveva altro modo per gestirlo.


La donna in rosso voleva solo un po' di sangue di drago per aiutare l'Uccello Vermiglio a completare la sua evoluzione. Aveva anche portato abbastanza tesori per fare uno scambio con il Drago del Fiume Fulmineo. Non si immaginava che, questa faccenda da poco, avrebbe provocato la reazione violenta del Drago del Fiume Fulmineo.


Quando la donna in rosso stava per sconfiggerlo, il Drago del Fiume Fulmineo non aveva esitato a consumare la sua Anima del Tuono millenaria che stava raffinando per così tanto tempo per usarla nel suo colpo finale.


Se fosse stato un comune potere del tuono, la donna sarebbe riuscita ad usare la sua vera essenza per estinguerlo. Tuttavia l'Anima del Tuono era resistente e aveva rifiutato di essere soffocata.


Per questo non riusciva nemmeno a volare ora.


Se avesse voluto eliminare l'Anima del Tuono nel suo corpo, avrebbe potuto farlo solo nell'Isola della Divina Fenice, ma era a 500.000 chilometri di distanza da qui. Pensando a questo, il cuore della donna in rosso si riempiva di amarezza. Nelle sue attuali condizioni, sarebbe morta prima di percorrere quella distanza.


L'Uccello Vermiglio si era precipitato fuori dalla Montagna Thundercrash per salvarsi la vita. Anche lui era rimasto gravemente ferito ed era riuscito a stento a scendere dalla montagna; la sua ala sinistra era stata completamente distrutta.


I due avrebbero attratto facilmente l'attenzione delle bestie feroci di questa foresta. La donna in rosso poteva ucciderle facilmente, tuttavia sarebbe stato un problema se fossero venute in gran numero. Se l'avessero fatto, la donna in rosso avrebbe dovuto usare troppa vera essenza, aggravando le sue ferite.


La donna in rosso non si immaginava che sarebbe capitata in una situazione così critica; sembrava che fosse ad un punto morto.


Lei disse a Lin Ming:"Grazie, ma no. Non hai alcun modo di guarire la mia ferita."


Pensò che il ragazzo provenisse da qualche grande famiglia nel mondo mortale e che probabilmente avesse qualche genere di medicina miracolosa con sé. Tuttavia lei ne aveva molte di queste pillole ed elisir ed erano ancora migliori. Tuttavia erano inutili di fronte all'Anima del Tuono.


Lin Ming si aspettava che la donna in rosso non gli avrebbe creduto. Aggiunse:"Senior, vorrei solo dare un'occhiata. Se non posso fare nulla, naturalmente non insisterò. Con la ferita che ha adesso, Senior ha davvero intenzione di portare l'Uccello Vermiglio in una tribù umana? O Senior ha intenzione di rimanere nella foresta? Temo che entrambi i piani siano un po' pericolosi."


"Ho detto che non c'è nulla che puoi fare per guarire la mia ferita!" Disse con impazienza la donna in rosso. Era una persona abituata alla sua posizione prestigiosa; di solito non le venivano rivolte delle domande, specialmente riguardo a questioni così ovvie.


Era come se un bambino stesse dicendo ad un dottore saggio di fargli controllare il suo battito e controllare quale malattia avesse. Il dottore avrebbe sicuramente pensato che il bambino stesse solo giocando e passando il tempo.


Se non fosse stato così giovane, la donna in rosso avrebbe perfino sospettato che stesse avendo dei pensieri inappropriati e che volesse avvantaggiarsi della situazione.


Lin Ming notò l'impazienza e l'irritabilità della donna in rosso. Aveva un motivo per chiederglielo, era perché voleva accertarsi della presenza dell'Anima del Tuono. Disse con impazienza:"Voglio solo dare un'occhiata. Se non posso fare nulla, non ha niente da perdere. Lei è una grande maestra Xiantian, perché avrebbe timore di un ragazzino al Forgia delle Ossa come me?"
                                


                                



