---
title: Capitolo 2092 – Per te, 7000 anni
pubDate: 2025-12-15T08:37:10.498Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda (4 Matteo), 0/5
-Schadenfreude</em>


"Lin Ming! Sei tu?!"


Disse con una trasmissione del suono Mu Qianxue, la sua voce tremava per l'entusiasmo. 7000 anni fa, dopo che si erano separati, aveva pensato che Lin Ming fosse morto. Allora, quando l'umanità era entrata nell'universo selvaggio, Mu Qianxue era partita da sola per cercare le sue occasioni fortunate.


Non avrebbe mai pensato che l'avrebbe ritrovato nell'Abisso Oscuro nonostante si fosse quasi rassegnata al fatto che non fosse sopravvissuto.


A causa della tecnica di travestimento di Lin Ming, era difficile per lei determinare la sua vera identità. Il motivo per cui aveva fatto questa domanda era perché era stata spinta dall'intuito e per via del Palazzo di Primordius.


"Sono io apprendista senior."


Rispose Lin Ming, pieno d'emozione.


Mentre rispondeva, aveva già ripristinato la sua voce originale. Poi Mu Qianxue fremette e le lacrime iniziarono a brillarle agli angoli degli occhi.


In quel momento, accanto a Lin Ming, gli altri membri dell'unità ribelle capì che il rapporto tra Lin Ming e il loro grande capo non doveva essere ordinario.


Che fossero fratelli?


O forse... amanti?


L'uomo di mezz'età si sentiva un po' in imbarazzo visto che lui e il suo gruppo erano di troppo, ma allo stesso tempo non sapeva come scusarsi e andarsene. Aspettò finché Mu Qianxue fece un cenno e disse: "Potete ritirarvi."


Così furono congedati e iniziarono ad andarsene.


"Avete reso un grande merito stavolta. In seguito andate nel padiglione della benevolenza e ricevete le vostre ricompense. Ad ogni persona saranno garantiti 1000 punti contributo." Disse con noncuranza Mu Qianxue. Quando l'unità dei ribelli sentì queste parole, rimase sbalordita e poi si riempì di gioia.


Mostrarono velocemente la loro gratitudine e poi volarono verso un edificio torreggiante. Era il padiglione della benevolenza di cui aveva parlato Mu Qianxue.


Lin Ming rimase a guardare in disparte. Era solo una questione poco importante, ma poteva capire che questi 1000 punti contributo erano estremamente apprezzati dai membri della squadra. Questo significava che l'esercito ribelle aveva reso questi punti contributo il fondamento di un sistema completo di ricompense.


Mu Qianxue doveva essere stata molto abile per aver creato un sistema del genere e per averlo diffuso, aveva anche convinto tutti ad accettare felicemente e a mantenerlo.


In realtà instaurare un sistema di ricompense e punizioni completo non era difficile, né fondare un quartier generale segreto o gestire la resistenza, ottenendo il loro supporto. Ma una persona mediocre non sarebbe mai riuscita a fare tutto alla perfezione nel dettaglio più completo. Questo richiedeva molte capacità di organizzazione e carisma. Non solo, ma richiedeva una forza formidabile come base. Solo questo grande capo sarebbe stato in grado di farlo!


In passato nel Regno Divino, Mu Qianxue era stata la sacerdotessa delle Terre Sacre Qianxue. Anche se aveva perso contro Tian Mingzi in battaglia, era dovuto al fatto che era stato troppo astuto e scaltro. Inoltre, sia in quanto ad età che a coltivazione, Tian Mingzi l'aveva superata di gran lunga.


Ora che Mu Qianxue si era fusa con il corpo dell'Imperatrice Celeste Xuanqing e aveva ottenuto una nuova vita. La sua forza era aumentata rapidamente e aveva fondato una grande organizzazione nell'Abisso Oscuro che aveva superato di gran lunga le terre sacre Qianxue del passato.


Lin Ming ripensò alle sciarpe gialle che portavano i ribelli. Avevano dei motivi a sei petali e ora si rese conto che in realtà era il simbolo di un fiocco di neve, l'immagine che rappresentava parte del nome di Mu Qianxue.


<em>Nota traduzione: "Xue" di Mu Qianxue significa "neve".</em>


"Lin Ming, andiamo nel mio Palazzo Divino per parlare!"


Disse Mu Qianxue. Afferrò Lin Ming per mano e i due partirono, attraversando all'istante l'orizzonte e arrivando in un Palazzo Divino di giada bianca.


Quando entrò nel Palazzo Divino, Lin Ming sentì quanto era incredibile; era una struttura superiore perfino al palazzo di Primordius. E bisognava sapere che, dopo che l'Antico Sigillo Elisio si era fuso con la sua dimora, il suo grado si era avvicinato moltissimo a quello di un tesoro da Vera Divinità.


Un palazzo al livello di un tesoro spirituale da Vera Divinità era davvero raro.


"Questo Palazzo Divino..."


Non poté che chiedere con meraviglia Lin Ming.


"È qualcosa che ho ottenuto dal regno delle Rovine Primordiali. In questi ultimi anni ho esplorato l'antico mondo e molti segreti del Mondo dell'Anima."


Mu Qianxue sospirò. Aveva avuto fin troppe esperienze negli ultimi sette millenni.


"Apprendista Senior, come sei riuscita ad aumentare di livello così rapidamente?" Lin Ming aveva sentito che Mu Qianxue era al picco dello stadio di Empireo e che la sua forza era straordinaria.


In realtà c'era un grande divario tra un Empireo di massimo livello e una Vera Divinità. E ci poteva essere anche una grossa differenza di forza tra Empirei di massimo livello. Se uno avesse voluto fare ulteriori divisioni, avrebbe potuto descrivere un guerriero incredibile come invincibile tra gli Empirei o anche un esperto ad un passo dallo stadio di Vera Divinità.


Lin Ming aveva la sensazione che Mu Qianxue fosse ad un livello del genere. La sua forza al momento superava di gran lunga la maggior parte degli Empirei di massimo livello.


Mu Qianxue disse: "È grazie alla stirpe dell'Imperatrice Celeste Xuanqing che sono riuscita a prendere qualche scorciatoia durante la mia coltivazione. In passato, quando l'Imperatrice Celeste è morta, era già al picco dello stadio di empireo. Inoltre, prima che l'Empireo Primordius fuggisse nell'abisso Oscuro, ha lasciato molta forza e sangue nel suo corpo."


"Diversi millenni fa, quando sono entrata nelle rovine del Regno Primordiale, ho trovato eredità di un antico Re Divino impareggiabile. Allora molti praticanti di arti marziali sono entrati insieme a me e, dopo un periodo di massacri, sono riuscita ad ottenere la più grande occasione fortunata lì. Il motivo per cui ho potuto ottenerla è per via della stirpe da dio primordiale dell'Imperatrice Celeste Xuanqing. Il sangue degli dei primordiali è entrato in risonanza con un contratto di sangue lasciato dall'antico Re Divino. Altrimenti non sarei riuscita necessariamente ad arrivare fino a questo punto. Allora quando mi sono unita alla caccia al tesoro, la mia forza era solo di livello intermedio-superiore tra le persone entrate."


Mu Qianxue ne parlava con noncuranza, ma Lin Ming sapeva che doveva aver superato innumerevoli pericoli in regni mistici così importanti, anche con il vantaggio della sua stirpe da dio primordiale. Per sopravvivere e conquistare i tesori di un regno mistico erano necessari forza, intelligenza e coraggio!


Mu Qianxue continuò: "Dopo aver ottenuto l'occasione fortunata da quella terra, ho passato diversi millenni in isolamento. In quella terra c'era un incantesimo spazio temporale dove il flusso del tempo era molto più veloce rispetto all'esterno. 20.000 anni dentro erano 4000 fuori. Inoltre le leggi dentro non erano deformate, così ho potuto coltivare lì dentro. Ho usato questo tempo per fondere completamente il mio corpo mortale e la mia anima, ritornando al picco in cui era un tempo l'Imperatrice Celeste Xuanqing. Poi ho trascorso i 20.000 anni rimasti a finire di studiare le varie formazioni ed eredità, permettendo alla mia forza di aumentare ulteriormente. Una volta che ho lasciato l'isolamento, la mia potenza aveva già superato di molto quella dell'Imperatrice Celeste Xuanqing."


All'inizio l'Imperatrice Celeste Xuanqing era stata il più grande talento che la razza degli dei primordiali avesse visto negli ultimi centinaia di milioni di anni. Quando era al picco della sua forza, non era affatto inferiore all'Imperatore Shakya.


Nemmeno il punto di partenza di Mu Qianxue era male. Mentre la sua anima aveva riposato nel Cubo Magico per oltre 50.000 anni, durante il suo lento processo di recupero nel suo spirito era stata infusa l'aura dell'artefatto divino. Nonostante non avesse raggiunto il livello di un'Anima Eterna, il suo spirito aveva già delle caratteristiche incredibilmente speciali.


Dopodiché, quando si era fusa con il corpo mortale dell'Imperatrice Celestiale Xuanqing, lo aveva fatto quasi alla perfezione grazie all'assenso dell'Imperatrice. Mu Qianxue aveva impiegato 20.000 anni e aveva corso dei rischi per ottenere occasioni fortunate per recuperare e perfino superare la potenza passata dell'Imperatrice Celestiale Xuaqing.


"Cos'è successo dopo?" Chiese Lin Ming.


"Dopo che sono diventata abbastanza forte, ho attraversato il Muro Eterno e sono entrata nell'Abisso Oscuro. All'inizio avevo solo intenzione di scoprire i segreti degli abissali; non volevo davvero venire quaggiù. Dopotutto il mio corpo appartiene alla razza degli dei primordiali e attira troppo l'attenzione nell'abisso. Dopodiché ho scoperto che numerosi membri delle antiche razze vivevano nell'Abisso Oscuro. Se mi fossi mischiata a loro non avrei destato nessun interesse. Dato che le antiche razze sono state costantemente schiavizzate dagli abissali, hanno perso la retta via. Non volevo che accadesse perché la razza degli dei primordiali mi ha mostrato una grande grazia!"


L'eredità dell'antico Re Divino che Mu Qianxue aveva trovato e perfino l'Imperatrice Celeste Xuanqing stessa, entrambi appartenevano alla razza degli dei primordiali, la più forte tra gli antichi. La razza degli dei primordiali le aveva già mostrato grande favore e ora come poteva rimanere a guardare mentre era finita in queste condizioni?


Mu Qianxue disse: "Ho deciso di fare qualcosa. Ho impiegato diversi secoli per creare lentamente la mia rete di influenza nell'Abisso oscuro e poi formare la religione degli Antichi Dei. Questa religione in realtà venera la gloria delle antiche razze di 10 miliardi di anni fa. Gli dei della religione degli Antichi Dei includono il maestro della Strada Asura e altri guerrieri della razza degli dei primordiali. Dopo che i miei sforzi hanno dato dei frutti, ho iniziato un'insurrezione."


"Ho creato una Terra Sacra e un Regno Divino. Le formazioni qui sono state tutte create da me e provengono dalle eredità che ho ottenuto. Ho ideato un sistema di punizioni e ricompense, usando i numerosi tesori e metodi di coltivazione che ho ottenuto dalla terra delle eredità come ricompense.
Ho fatto del mio meglio per ispirare i miei sottoposti a fare del loro meglio per compiere azioni meritevoli e allo stesso tempo ho usato ogni mezzo a mia disposizione per impedire che delle spie abissali si infiltrassero tra di noi.
La scala della ribellione è diventa sempre più grande e l'Ordine Demoniaco non può più ignorarci. Ha iniziato perfino a mobilitare degli Anziani per accerchiarci. Sospetto che l'Ordine Demoniaco abbia raccolto degli indizi per risalire lentamente a me e ora ha mandato delle truppe nella città della Sabbia Nera, sospetto che presto apparirà un Anziano al livello di una Vera Divinità..."


Mentre Mu Qianxue finiva di parlare, anche Lin Ming si preoccupò. L'Ordine Demoniaco era un'organizzazione colossale e gli abissali di alto livello avevano una forza indescrivibile. Al confronto i territori di Mu Qianxue non erano niente di che.


Tuttavia era già lodevole tutto quello che era riuscita a fare. Usare la gloria e la fede per animare gli spiriti dei membri delle antiche razze e premiarli con delle ricompense. Così, come potevano gli uomini dell'antica razza non rischiare il tutto per tutto per combattere per il loro futuro?


Mu Qianxue aveva anche usato tutti i suoi tesori per questa insurrezione per ripagare la razza degli dei primordiali e compiere una buona azione per tutti e 33 i Cieli.


"Un Anziano al livello di una Vera Divinità..."


Lin Ming si sfregò il mento. Per lui al momento non sarebbe stato troppo difficile sconfiggere una Vera Divinità di basso livello, ma ucciderla non sarebbe stato arduo.


Ma fortunatamente per loro avevano ancora tempo. Mu Qianxue aveva nascosto la sua forza e l'Ordine Demoniaco aveva gravemente sottostimato la forza della resistenza.


"Giusto, apprendista Senior, dov'è andata Yu'er? Quando ho parlato con Xian'er, ha detto che ha portato Yu'er con te."


In passato, quando Lin Ming aveva incontrato Yu'er nella Città Imperiale Immemore, l'aveva comprata da un'asta degli schiavi e l'aveva nascosta nel Cubo Magico. Aveva trascorso la maggior parte del suo tempo con Mu Qianxue e c'era un rapporto profondo tra di loro. Era anche il motivo per cui Mu Qianxue aveva portato via Yu'er con sé quando era partita.


Tuttavia, quando menzionò Yu'er, lo sguardo di Mu Qianxue rivelò una luce cupa. Disse con un po' di preoccupazione: "Yu'er... è scomparsa all'improvviso..."
                                


                                



