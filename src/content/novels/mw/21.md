---
title: Capitolo 21 - Il Simbolo di un "Apprendista"?
pubDate: 2025-10-16T07:28:18.400Z
tags:
    - mw
---


Tie Feng non si aspettava che Muyi avrebbe reagito in quel modo. Disse, "Sì, era a 100 liang d'oro. Il negoziante della piazza ha detto che è stato un apprendista a crearlo..."


"Apprendista?! Col cavolo!" Muyi era sorpreso, ma non credeva che fosse possibile. <em>Il negoziante deve aver fatto un errore. Ma chi sarebbe così stupido e scialacquatore da buttare soldi in quel modo. È davvero ingiusto prendere l'opera di un grande maestro di iscrizioni e venderlo come se fosse un comune cavolo.</em>


"Conducimi in questo posto!"


"Sì signore."


Poi il Signor Muyi portò con sé Qin Xingxuan e, seguendo le indicazioni di Tie Feng, condussero la carrozza dritta verso la piazza della città.


La carrozza della tenuta Qin poteva non essere riconosciuta da tutti nella città di Fortuna Celeste, ma la maggior parte aveva riconosciuto i quattro cavalli che la trainavano. Mentre attraversavano le strade, i pedoni si fecero da parte e si fermarono a guardarli mentre la carrozza andava oltre; questo era il rispetto che nutrivano per il Maresciallo Qin.


...


L'afoso pomeriggio estivo induceva alla pigrizia; indeboliva il corpo delle persone, rendendole languide e svogliate. Nel centro di scambi della piazza della città, il grasso negoziante che aveva ricevuto Lin Ming prima era seduto su una sedia a dondolo all'entrata. Era sdraiato e un ventaglio verde gli copriva il volto, stava quasi per addormentarsi.


Gli affari di oggi erano un po' scarsi, quindi stava considerando di chiudere prima questo pomeriggio. Ma in quel momento lo destò un forte rumore di zoccoli.


Aprì gli occhi goffamente e stava pensando di rimproverare queste persone. Non sapevano che i cavalli non potevano accedere alla piazza della città?


Tuttavia mentre si girò in direzione del suono, vide i quattro cavalli bianchi, ognuno della più grande razza purosangue, e anche il simbolo dorato. Quasi rotolò giù dalla sedia.


"È la carrozza della tenuta del maresciallo!"


Il negoziante si alzò subito. Perché il maresciallo sarebbe venuto qui?


Stava cercando di capire il motivo, ma poi ci rimase di sasso quando la carrozza si fermò prontamente davanti al suo ingresso. Mio dio... cosa... il padrone della carrozza stava venendo nel suo negozio?


Quando si scostarono le tende della carrozza, il grasso negoziante vide uscire un vecchio e una bellissima ragazza. I suoi rotoli di ciccia iniziarono a tremare. Il signor Muyi e la signorina Qin! Perché queste due famose figure della città di Fortuna Celeste, questi due Budda viventi, avevano deciso di venire nel suo piccolo tempio?


"È questo?" Qin Xingxuan chiese a Tie Feng. Quando aveva sentito che il simbolo di iscrizione era in vendita, anche lei si era fatta prendere dall'entusiasmo. Fin da piccola Qin Xingxuan provava un grande interesse nelle iscrizioni, e dopo aver visto Tie Feng e Li Qi combattere, voleva imparare quella tecnica di iscrizione!


"È qui." Tie Feng disse mentre faceva loro strada. Insieme a Qin Xingxuan e Muyi, entrarono nel negozio.


Il grasso negoziante aveva il corpo simile ad una polpetta di carne, ma rimase più dritto che poteva, come se la sua schiena fosse incollata al muro. Non osò nemmeno respirare la stessa aria di questi due ospiti distinti.


"Negoziante, ieri ho comprato un simbolo di iscrizione, ricordi?"


Tie Feng era al quinto stadio della trasformazione del corpo. Sochilometriva ad un golem d'acciaio; il suo corpo era ricoperto di cicatrici, come se fosse provenuto da qualche campo di battaglia lontano. Naturalmente aveva lasciato una forte impressione sul negoziante. Il negoziante annuì. "Ricordo, era il simbolo di iscrizione dell'apprendista, 100 liang d'oro..."


Il grasso negoziante era spaventato. C'era stato qualche problema con il simbolo dell'iscrizione? Se ci fosse stato qualche problema e queste persone stavano cercando il responsabile, allora era spacciato. <em>Me**a! Non avrei dovuto lasciare che quel ragazzo affittasse un posto! Però era solo un simbolo di iscrizione di un apprendista, un oggetto di seconda categoria. Perché il maresciallo sarebbe intervenuto in una questione simile?</em>


"Ho sentito che ne hai un altro, dov'è?" Muyi chiese con impazienza.


Il grasso negoziante puntò verso una mensola nell'angolo, dove c'era un pezzo di carta giallo premuto sotto una lastra di vetro.


Muyi fece tre passi e arrivò di fronte alla mensola. Sollevò il vetro e poi tenne tra le mani la carta per simboli con cautela come se fosse un bambino. Sentì le fluttuazioni della forza dell'anima che provenivano dalla carta e poi sussultò; il suo sguardo era confuso.


"Com'è Maestro?" Qin Xingxuan chiese mentre si avvicinava.


"Questo simbolo di iscrizione..." Muyi fece un po' di respiri per riprendersi e calmarsi. Anche lui non poteva credere a ciò che stava dicendo. "La forza spirituale di questa iscrizione non va oltre il terzo stadio della trasformazione del corpo; potrebbe... essere ancora più bassa!"


Qin Xingxuan sentì palpitare il cuore. Prese la carta per simboli e la esaminò con la sua forza dell'anima. Era davvero come aveva detto il suo maestro!


Quando Tie Feng aveva detto che il simbolo di iscrizione era l'opera di un apprendista, Qin Xingxuan non ci aveva creduto e aveva pensato che fosse stato ingannato, ma ora si era accorta di essersi sbagliata... inconcepibile!


Disse: "È possibile che un maestro di iscrizioni reprima intenzionalmente la sua vera forza al terzo stadio della trasformazione del corpo e abbia creato questo simbolo??"


Muyi rispose, "Lo stadio Circolazione e Houtian sono completamente diverse in termini di qualità della forza spirituale rispetto ai livelli più bassi della trasformazione del corpo.
Non solo è incredibilmente difficile da rerimere, ma potrebbe anche causare danni al proprio corpo.
Non solo non c'è bisogno, né benefici nel farlo, ma abbasserebbe anche la qualità del simbolo di iscrizione. Non posso davvero comprendere i pensieri dell'esperto che l'ha creato."


Mentre quel grasso negoziante stava ascoltando la loro discussione, rimase esterrefatto. All'inizio aveva creduto che il simbolo avesse avuto qualche difetto, ma dalla loro conversazione sembrava che l'iscrizione fosse importante e che quindi fossero venuti ad investigare.


Questo era il Signor Muyi! Uno dei tre migliori maestri di iscrizioni nell'intero regno di Fortuna Celeste! E anche lui era scioccato dalla potenza di questo simbolo.


Il grasso negoziante sentì una fitta di rammarico, se l'avesse saputo prima non li avrebbe venduti ad un prezzo così basso.


Ma... quelle carte per simbolo erano state vendute da un giovane dall'aspetto trasandato, com'era riuscito ad ottenere un'iscrizione così potente?


"Negoziante, ricordi chi ha portato questo simbolo di iscrizione?"


"Sì, sì, naturalmente me lo ricordo," L'uomo annuì frettolosamente, "Un giovane di circa quindici o sedici anni, vestito comunemente. Ho anche il suo indirizzo."


Mentre lo diceva, iniziò velocemente a sfogliare il suo registro. Il centro di scambi teneva nota di questi dati, così da poter spedire gli introiti della vendita.


Un giovane di quindici o sedici anni... non appena Qin Xingxuan lo sentì, sussultò. Pensò subito a Lin Ming, quel ragazzo che l'aveva impressionata profondamente al Dipartimento del Guqin. Era lui?


Trasformazione del Corpo al terzo livello o più basso... apprendista di iscrizioni... che fosse davvero lui?


Considerando questa possibilità, Qin Xingxuan sussultò. Se fosse stato vero, allora il termine 'genio' era insufficiente per descriverlo; poteva essere definito solo come un talento mostruoso che si capitava di vedere solo una volta in tutta la vita!


Il grasso negoziante stava tremando mentre si stava affrettando a trovare l'indirizzo. Guardò il numero di serie nella mensola e balbettò. "P-padiglione dello Splendore. Quel ragazzo vive nel Padiglione dello Splendore. Questo è l'indirizzo che ha scritto."


"Padiglione dello Splendore? Andiamo." Disse Muyi.


Non appena salirono sulla carrozza, Qin Xingxuan disse con preoccupazione. "Questo indirizzo è stato lasciato otto giorni fa. Non so se sia ancora al Padiglione dello Splendore, di solito le persone non rimangono lì troppo a lungo."


Qin Xingxuan pensava che Lin Ming fosse un ospite. Il Padiglione dello Splendore era uno dei più lussuosi ristoranti della città di Fortuna Celeste. Aveva una sala banchetti e molte stanze per gli ospiti, ma normalmente erano solo soggiorni temporanei.
                                


                                



