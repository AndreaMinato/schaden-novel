---
title: Capitolo 210 - Guarire le Ferite
pubDate: 2025-10-16T07:28:18.456Z
tags:
    - mw
---


La donna in rosso si accigliò. Possedeva un orgoglio e una dignità innati.
Ora, con la sua coltivazione e la sua posizione, le sue maniere nobili si erano completamente integrate nel suo essere.
Ciò non significava che fosse arrogante, questa era soltanto una normale risposta. Era come se una suprema Imperatrice ubbidisse agli ordini di un comune contadino, figuriamoci un contadino che diceva tali assurdità.


Lin Ming vide che la donna in rosso era rimasta in silenzio, così fece qualche passo con esitazione.
"Senior, potrei usare la mia forza dell'anima per esaminare la sua ferita?"


Sentendo la domanda del ragazzo, l'espressione della donna in rosso si incupì sempre di più. La forza dell'anima era in grado di penetrare attraverso la maggior parte degli oggetti, come ad esempio un corpo umano o dei vestiti. Se avesse rimosso la sua vera essenza che le faceva da scudo e avesse lasciato che qualcuno la esaminasse, non era diverso da rimuovere tutti i suoi abiti. Sarebbe stato tutto visibile.


Come poteva accettare una richiesta del genere? La donna in rosso sbuffò freddamente e poi si girò per andarsene. Con la sua identità e la sua posizione, normalmente non sarebbe venuta a contatto con un ragazzo così comune. Erano persone che appartenevano a mondi completamente separati. Se non fosse stato per queste speciali circostanze, non avrebbero mai interagito così tanto.


Lin Ming vide che la donna se ne stava andando. Alzò gli occhi al cielo e disse:"Senior, è stata colpita dall'Anima del Tuono del Drago del Fiume Fulmineo, vero?!"


La donna in rosso si irrigidì e si girò a guardare sorpresa il ragazzo. Nonostante avesse capito che questo adolescente fosse una persona straordinaria nel mondo mortale, non credeva che avrebbe avuto una percezione del genere. Nonostante non avesse usato alcuna forza dell'anima per esaminarla, era riuscito ad indovinare correttamente che genere di ferita avesse.


"Come lo sapevi?"


"Solo un'ipotesi." Lin Ming alzò le spalle. La sua era una congettura, ma l'irrequietudine dell'Anima del Tuono nel Seme del Dio Blasfemo lo rendeva più sicuro dell'accuratezza della sua ipotesi.


Vedendola esitare, Lin Ming continuò:"Che ne dice? In ogni caso sarà difficile per lei reprimere l'Anima del Tuono. È inutile abbandonare ogni speranza. In situazioni disperate bisognerebbe provare tutto. Se non funziona non perderà niente."


Sentendo 'situazione disperata' la donna aggrottò le sopracciglia ed iniziò ad emanare una pressione invisibile.


Lin Ming si ritrasse. Sapeva di aver detto qualcosa di sbagliato, come un contadino che aveva insultato un'Imperatrice. Dire parole del genere ad un'esistenza come lei, poteva immaginarsi le conseguenze.
Disse frettolosamente: "Mi scuso, mi sono espresso male."


"Uh?" Vedendo che Lin Ming non era stato agitato dalla sua pressione, la donna in rosso era rimasta sorpresa. Era una signorina dell'Isola della Divina Fenice e il sangue dell'Uccello Vermiglio scorreva nelle sue vene. Se non avesse trattenuto la sua aura, le persone si sarebbero sentite a disagio.


Questa soppressione originava dalle profondità del suo sangue speciale. Eppure questo giovane non aveva avuto alcuna reazione, era davvero strano. Era possibile che appartenesse a qualche stirpe particolare.


"Quanti anni hai?" Chiese la donna in rosso.


Lin Ming esitò e poi disse con sincerità: "Tra un mese compierò 16 anni."


Credeva che la sua coltivazione al picco della Forgia delle Ossa l'avrebbe sorpresa, ma non si aspettava che la donna avrebbe soltanto sollevato un po' le sopracciglia, squadrando di nuovo Lin Ming senza sembrare troppo colpita.


Il ragazzo sorrise con amarezza; sembrava che si fosse sopravvalutato troppo. Agli occhi della donna in rosso, la sua coltivazione era considerata buona, ma non sbalorditiva. Naturalmente Qin Xingxuan era sei mesi più giovane di lui e aveva già raggiunto gli inizi della Forgia delle Ossa uno o due mesi fa. Se Qin Xingxuan avesse la sua età non sarebbe strano che fosse al suo stesso livello.


La donna in rosso disse: "Va bene, ti lascerò guardare una volta, ma quando userai la tua forza dell'anima comportati in modo appropriato!"


Il tono della donna in rosso era estremamente duro. Pensare che lei, una maestra ad un passo dello stadio della Sfera d'Energia, avrebbe accettato una proposta così ridicola. Sarebbe diventata la zimbella di tutto il mondo.


<em>Nota Traduzione: Sfera d'Energia (旋丹期) letteralmente sarebbe Pillola Vorticante.</em>


"Capisco."


Lin Ming non aveva nemmeno il coraggio di ispezionare a caso il suo corpo con la forza dell'anima, altrimenti la donna si sarebbe infuriata e l'avrebbe ucciso.


Mentre si avvicinava, Lin Ming riuscì a sentire la sua fragranza delicata. Nonostante fosse un profumo molto buono, il ragazzo non osò nemmeno respirare per paura che la donna impazzisse di rabbia.


"Umh... può sedersi prima?"


La donna in rosso guardò Lin Ming e poi si sedette. Nonostante pensasse che il ragazzo avesse qualche segreto, non credeva che sarebbe stato in grado di aiutarlo.


Quando il Drago del Fiume Fulmineo aveva usato il suo colpo finale, aveva riversato la sua essenza vitale e il suo sangue nell'Anima del Tuono. Inoltre la creatura aveva nutrito e raffinato l'Anima del Tuono nel suo corpo per molti millenni. Si poteva dire che l'Anima del Tuono contenesse la volontà originale del Drago del Fiume Fulmineo ed era praticamente una sua personificazione.


Nemmeno un maestro Xiantian di tipo fulmine sarebbe stato in grado di assorbire quest'Anima del Tuono.


L'Anima del Tuono era anche eterna e rifiutava di essere estinta. Se avesse voluto estrarla senza ferirsi, poteva solo chiedere ad un Anziano allo stadio della Sfera d'Energia del suo Sect!


Lin Ming non sapeva questo; altrimenti avrebbe esitato ad esporre i suoi segreti per correre il pericolo di assorbire l'Anima del Tuono. Se avesse attirato l'interesse della donna in rosso, sarebbe stato spacciato se lei avesse deciso di indagare su di lui.


Lin Ming estese educatamente la sua forza dell'anima nel corpo della donna in rosso evitando delle regioni sensibili. Presto riuscì a scoprire la fonte del potere del fulmine. Era proprio nel cuore della donna in rosso. Senza dubbio era il punto in cui l'Anima del Tuono si stava nascondendo.


Il cuore era il punto debole di un essere umano. Se l'Anima del Tuono si fosse nascosta nel suo cuore, sarebbe stato estremamente difficile liberarsene.


Lin Ming portò la sua forza dell'anima nel suo cuore e vide un piccolo Drago del Fiume Fulmineo Viola che stava ruggendo e stava sfoderando gli artigli, mentre faceva dei gesti minacciosi. Generava costantemente delle scariche elettriche dal suo corpo che penetravano nel corpo della donna in rosso.


"Questa è l'Anima del Tuono?"


Lin Ming sentiva che il suo Seme del Dio Blasfemo stava diventando entusiasta; voleva divorarla!


"Uh? Questa Anima del Tuono sembra contenere un'anima impetuosa... come se avesse una coscienza. Questa è un'Anima del Tuono o l'anima del Drago del Fiume Fulmineo?"


Lin Ming esitò. In quel momento scoprì che c'era una lieve gabbia di fiamme che circondava il piccolo Drago del Fiume Fulmineo, intrappolandolo. La piccola creatura stava continuamente attaccando la sua cella, mordendo le barre cercando di strapparle.


Questa gabbia era un sigillo di vera essenza che aveva creato la donna in rosso. Se non fosse stato per questa barriera, lo spirito avrebbe già travolto il corpo della donna in rosso, seminando distruzione al suo passaggio.


Ritraendo la sua forza dell'anima, Lin Ming si mise dietro di lei. Si sedette e posò una mano sulla sua schiena.


Questa azione fece irrigidire la donna in rosso. In tutta la sua vita nessun uomo aveva osato toccarla in questo modo:"Cosa stai facendo?!"


Lin Ming disse con sicurezza:"Ho intenzione di risucchiare l'Anima del Tuono. La mia vera essenza è di tipo fulmine, quindi potrei riuscire ad assorbirla."


La donna in rosso era contrariata. "Vuoi assorbire l'Anima del Tuono con la tua coltivazione?
Perfino una comune Anima del Tuono rovinerebbe i tuoi meridiani! Questa Anima del Tuono contiene la volontà originale del Drago del Fiume Fulmineo. Perfino i maestri di tipo fulmine sarebbero impotenti e tu credi di riuscirci? Sbrigati ad andartene, non ho tempo di giocare con te..."


La voce della donna si spense. Stupita, sentì che una forza invisibile stava trascinando via il potere del piccolo Drago del Fiume Fulmineo viola, come se fosse stata risucchiata dal palmo del giovane.


La mano del ragazzo divenne incredibilmente calda, la sensazione del tocco del suo palmo era molto strana.


<em>Questo è...</em>


La donna in rosso era sbalordita. Nonostante questo fosse soltanto il potere del fulmine rilasciato dall'Anima del Tuono, non dovrebbe essere così facile da assorbire. Come ci stava riuscendo?


In quel momento accadde un evento ancora più sbalorditivo. La donna in rosso scoprì che il piccolo Drago del Fiume Fulmineo si stava agitando, come se avesse paura. Non rilasciava più il potere del tuono, invece concentrò tutte le sue forze nel cercare di distruggere la gabbia, aveva intenzione di scappare.


Cosa stava succedendo? Di cosa aveva paura il Drago del Fiume Fulmineo?


La donna in rosso era scioccata. Era a causa del giovane dietro di lei?


Il piccolo Drago del Fiume Fulmineo stava lottando con tutte le sue forze, ma c'era una forza invisibile che lo stava puntando. Questa energia non era troppo potente, ma conteneva un'immensa pressione.


Questa stretta non sopprimeva soltanto l'anima del Drago del Fiume Fulmineo, ma anche l'Anima del Tuono stessa!


Ciò che stava agendo sul Drago del Fiume Fulmineo era il sangue di un Vero Drago. Questa era la soppressione del Drago del Fiume Fulmineo!


Invece ciò che stava opprimendo l'Anima del Tuono, era il Seme del Dio Blasfemo!


Sotto questo attacco combinato, il Drago del Fiume Fulmineo cominciò ad aver paura.


La vera essenza di Lin Ming non era nulla in confronto al Drago del Fiume Fulmineo, ma questa stretta non aveva niente a che fare con la coltivazione. Era come una legge, non permetteva alcun dissenso o ribellione!


<em>Chi chi chi!</em>


Il potere del fulmine veniva trasmesso costantemente dal piccolo Drago del Fiume Fulmineo, che d.112 Safari/537.36
Content-Type spaventato, stava sbattendo con violenza contro le sbarre della gabbia di fuoco. Questo fece mordere le labbra alla donna in rosso, il suo colorito diventò sempre più pallido. Aveva usato quasi tutta la sua vera essenza per mantenere il sigillo ed era diventata estremamente debole al momento.


Tuttavia al momento nemmeno Lin Ming si sentiva molto meglio. Nonostante il Seme del Dio Blasfemo e il sangue del Vero Drago stessero premendo sull'Anima del Tuono, la coltivazione di Lin Ming era troppo bassa. Era come un bambino che usava due tesori preziosissimi per affrontare una tigre feroce.


Lin Ming era capace a stento di assorbire il potere del fulmine. Questa forza era un prodotto dell'Anima del Tuono, eppure lo metteva sotto pressione. Quasi non riusciva a resistere.


"Ahh!"


Lin Ming ritrasse la sua forza dell'anima e la sua mano destra. Ansimò pesantemente, il suo palmo era fradicio di sudore.


Scioccata, la donna in rosso si girò, i suoi bellissimi occhi fissavano Lin Ming. Aveva un'espressione sbalordita.


Non si immaginava che questo ragazzino avesse davvero un modo per muovere l'Anima del Tuono. Era anche riuscito a spaventare la volontà originale che il Drago del Fiume Fulmineo aveva lasciato nella sua Anima del Tuono! Ci era riuscito nonostante la coltivazione di questo ragazzo fosse solo alla Forgia delle Ossa.


Naturalmente se la donna in rosso avesse saputo che, durante la battaglia sulla cima della Montagna Thundercrush, il motivo per cui il Drago del Fiume Fulmineo era stato distratto, per poi essere ferito da lei, era stato proprio a causa di questo ragazzo che aveva emanato il ruggito di un Vero Drago, sarebbe rimasta senza parole.
                                


                                



