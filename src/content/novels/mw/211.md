---
title: Capitolo 211 - Ragazzo Peculiare
pubDate: 2025-10-16T07:28:18.457Z
tags:
    - mw
---


CAPITOLO SPONSORIZZATO, ringraziamo Andrea F.
Da editare
-Schadenfreude


"Qual è il tuo nome? Potrei sapere da quale scuola provieni?" Gli occhi della donna in rosso brillavano mentre guardavano Lin Ming fradicio di sudore. Trovava difficile mantenersi calma.


Inoltre questo ragazzo non temeva la pressione provocata dalla stirpe dell'Uccello Vermiglio ed era capace perfino di incutere lieve terrore alla volontà del Drago del Fiume Fulmineo; doveva essere una persona straordinaria.


Forse c'era qualcosa di speciale nel suo corpo, nel suo sangue o nella sua anima. Forse proveniva da una qualche misteriosa famiglia antica.


Sentendo la donna chiedere il suo nome e la sua scuola, Lin Ming esitò. Era pronto a dirle il nome falso 'Mo Lin' che si era inventato, ma in quel momento la donna in rosso disse:"Non c'è bisogno che tu lo dica se lo trovi sconveniente."


Nonostante l'esitazione di Lin Ming non fosse evidente, la donna l'aveva comunque notato. Se avesse fatto parte di una stirpe speciale o se fosse provenuto da una famiglia segreta di coltivatori, allora forse avrebbe avuto qualche riluttanza a rivelare la sua identità.


"Prima ti ho visto scalare la Montagna Thundercrash. Sei riuscito a scalarla da solo?" Chiese con noncuranza la donna in rosso.


"Sì, sono un praticante di arti marziali di tipo fulmine, quindi ho una forte resistenza al tuono. Altrimenti non sarei riuscito assolutamente ad arrivare così lontano." Disse Lin Ming con un sorriso amaro mentre si asciugava il sudore dalla fronte.


"Oh." Mormorò la donna in rosso. Era piuttosto sorpresa; le Lucertole Fulmine non avevano solo potenti attacchi di tuono, ma i loro corpi formidabili erano armi pericolose.


Anche se avesse avuto un'assoluta immunità al fulmine, per un ragazzo al picco della Forgia delle Ossa sarebbe stato impossibile arrivare nella regione nevosa. Questo significava che questo giovane aveva una forza che sorpassava di molto gli altri praticanti di arti marziali allo stesso livello di coltivazione.


Arrivare al picco della Forgia delle Ossa prima dei sedici anni non era nulla per i talenti dei maggiori Sect e grandi famiglie aristocratiche, ma se avesse avuto una potenza che sorpassava quelli al suo stesso livello, allora quello sarebbe stato sorprendente.


Non c'erano molti giovani talenti come questo nemmeno nell'Isola della Divina Fenice.


I due rimasero in silenzio per un po'. Lin Ming si sedette a gambe incrociate a terra, facendo circolare costantemente la Formula True Primal Chaos per sopprimere il violento potere del tuono nel suo corpo. Quest'Anima del Tuono era semplicemente troppo impegnativa da assorbire. Non solo, conteneva anche la volontà del Drago del Fiume Fulmineo. Altrimenti la donna in rosso non sarebbe stata in condizioni così difficili.


Mentre faceva circolare la vera essenza nel suo corpo, Lin Ming usò il suo intento marziale etereo. La sua coscienza si separò dal suo corpo e la sua vera essenza cominciò a circolare spontaneamente nel modo più fluido possibile. Recuperò velocemente le forze. Nel frattempo il violento potere del tuono fu soppresso dal Seme del Dio Blasfemo.


Anche la donna in rosso si era seduta a meditare, concentrandosi ad imprigionare l'Anima del Tuono dentro di lei. I suoi occhi erano incollati su Lin Ming.


Intento marziale?


Lo osservò con attenzione per meno di mezzo bastoncino di incenso di tempo per assicurarsi di non aver sbagliato nella sua valutazione. Questo ragazzo aveva davvero compreso un suo intento marziale!


La donna in rosso sussultò. Pensava che fosse solo un normale ragazzino del mondo mortale, ma continuava a sorprenderla sempre di più. Prima aveva soppresso la volontà originaria del Drago del Fiume Fulmineo, poi aveva rivelato una forza che non corrispondeva alla sua età e ora aveva pure compreso un intento marziale!


La donna in rosso aveva raggiunto gli stadi estremi dello Xiantian e stava quasi avanzando allo stadio del Nucleo. C'erano pochissime cose che potevano sorprenderla al suo livello. Perfino i migliori geni di grandi Sect e ottime famiglie l'avrebbero soltanto fatta annuire lievemente. Eppure, nel mondo mortale, aveva davvero incontrato un ragazzino che sembrava innocuo come un coniglietto, eppure aveva molte qualità impressionanti.


Un intento marziale era incredibilmente raro. Tra decine di migliaia o anche centinaia di migliaia di praticanti di arti marziali, forse non c'era nessuno capace di comprenderne uno. Era un'abilità incredibilmente preziosa. Non era qualcosa che derivava dal talento marziale o dalla coltivazione.
Invece poteva essere creato solo con le proprie mani.


Se i genitori fossero stati talentuosi, allora anche i loro figli probabilmente lo sarebbero stati. Grandi Sect erano passati attraverso migliaia di migliaia di anni di sviluppo e valutazione di individui per produrre innumerevoli talenti. I forti godevano di più risorse, mentre i più deboli venivano eliminati. Coloro che rimanevano erano l'élite dell'élite. I figli di questi personaggi straordinari sarebbero stati a loro volta eccezionali.


Un talento sbalorditivo avrebbe avuto accesso ad una scorta illimitata di pillole preziose e rari elisir mentre cresceva. Potevano usare tutte le pietre di vera essenza che desideravano, ottenere le tecniche e i metodi di coltivazione migliori e avere a disposizione i più grandi maestri come insegnanti. Questa persona era destinata a raggiungere lo stadio Xiantian. Anche se una persona normale del mondo mortale avesse coltivato tutta la vita, non poteva nemmeno toccare i loro piedi; questo era il vantaggio del nascere in quel tipo di famiglie.


Tuttavia anche per questi giovani talenti, un quindicenne che raggiungeva il Forgia delle Ossa o il Circolazione e aveva compreso un intento marziale, sarebbe stato considerata una fortuna.


Il cuore delle arti marziali e l'intento marziale erano connessi. Più il cuore delle arti marziali era puro e costante, più alte erano le possibilità di comprendere un intento marziale. Ma la maggior parte dei geni delle grandi famiglie vivevano pacificamente e liberi dalle preoccupazioni. All'inizio del loro cammino, i loro genitori avevano già spianato la strada per loro. Come potevano acquisire un cuore delle arti marziali forte senza incontrare qualche difficoltà?


Per coloro che avevano sofferto tribolazioni piene di tormento e sofferenza, nati con poche risorse e senza un grande talento marziale, sarebbe stato difficile arrivare allo stadio Circolazione. Tuttavia non era troppo strano che una persona del genere avesse compreso un intento marziale.


Ma questo giovane di fronte a lei, era così giovane, eppure così forte per il suo livello. Non solo, aveva anche compreso un intento marziale. Era praticamente un auspicio anormale, un genio mostruoso!


Senza accorgersene, la donna in rosso era piena di curiosità.


Questo ragazzo aveva molti strani segreti; chi era?


Passò tranquillamente un quarto d'ora. Con l'aiuto del suo intento marziale etereo, Lin Ming riuscì a sopprimere velocemente il potere del fulmine nel suo corpo. Si alzò e disse:"Andiamo. Se ricordo correttamente c'è una caverna non troppo lontano in cui possiamo nasconderci. Durante la notte le foreste delle Landa Selvaggia del Sud sono piene di bestie feroci; se rimarremo qui non riposeremo bene."


Poiché la maggior parte del potere del fulmine nel corpo della donna era stato risucchiato da Lin Ming, le sue condizioni erano accettabili. Prese diverse medicine miracolose per darle da mangiare all'Uccello Vermiglio e iniziò a seguire Lin Ming insieme a lui.


"Giusto, ho dimenticato di chiederglielo, è morto il Drago del Fiume Fulmineo?" Chiese Lin Ming.


"Non è morto, ma le sue ferite sono ancora più gravi delle mie e ho ucciso la maggior parte dei suoi discendenti." Disse con noncuranza la donna in rosso.


"Oh..." Lin Ming sussultò. Era un bene che fosse scappato velocemente, altrimenti sarebbe morto se fosse rimasto nella cima. Non credeva che le sue capacità difensive fossero migliori della Lucertola Fulmine Viola.


"Se non è morto allora dovremmo stare attenti." Disse Lin Ming mentre camminava di fronte alla donna in rosso. Tornò indietro raggiungendo le tracce lasciate dall'Uccello Vermiglio, non erano scomparse ed erano fin troppo ovvie.


La donna in rosso seguì Lin Ming costernata. Nonostante la sua coltivazione fosse a 108.000 chilometri da Lin Ming, in termini di esperienza nella foresta notturna e capacità di sopravvivenza, le sue abilità erano inferiori. Di solito volava nel cielo; non c'era mai stata un'occasione in cui aveva dovuto attraversare la foresta a piedi.


Mentre camminavano Lin Ming ripulì per bene ogni traccia del loro passaggio e cacciò un cervo dagli occhi blu. Per diversi giorni fin dalla sua avventura nella Montagna Thundercrash, era sopravvissuto mangiando delle razioni secche dal suo anello spaziale; si stava stufando del sapore insipido che avevano.


I due arrivarono velocemente nella caverna. L'interno era estremamente umido. Lin Ming accese un fuoco e cercò dell'erba secca da spargere a terra. Porse le sue scuse alla donna in rosso:"Mi dispiace, questo potrebbe essere un po' fastidioso per lei."


Dopodiché tirò fuori un coltello e iniziò a spellare il cervo dagli occhi blu. Le sue mani si mossero come il vento. Il modo in cui aprì la carne sembrò disordinato, ma dopo pochi minuti, Lin Ming estrasse più di una decina di strisce di tendini bianchi.


La donna in rosso spalancò gli occhi. Sembrava che Lin Ming non avesse tagliato a caso, in realtà stava rimuovendo i tendini dell'animale. I tendini bianchi si intrecciavano l'uno con l'altro come una rete. Rimuoverli era un compito estremamente tedioso e complicato.


Ma Lin Ming aveva usato pochissimo tempo per farlo e, non solo, i tendini che aveva tirato via non erano rotti e la carne era stata tagliata nettamente.


La donna in rosso non aveva molta esperienza al riguardo. Per arrivare a questo livello, uno doveva essere molto familiare con la struttura del cerco dagli occhi blu ed essersi allenato col coltello. Questo era qualcosa che solo un cuoco avrebbe fatto.


Cosa? Perché un praticante di arti marziali così talentuoso sarebbe un cuoco? E da come maneggia il coltello, questo ragazzo dev'essere stato un cuoco per molti anni.


Lin Ming vide lo sguardo perplesso della donna e spiegò con un sorriso:"Il cervo dagli occhi blu ha un sapore molto buono, ma ha troppi tendini; influiranno sul sapore, così è meglio tirarli fuori."


Mentre parlava, non rimase con le mani in mano. Usò il coltello per aprire il cervo e disossarlo.
Poi fece un po' di tagli che sembravano casuali e tirò fuori una pila di ossa.


Lin Ming tirò fuori un ramo spesso, ci appese il cervo dagli occhi blu e cominciò a grigliarlo sul fuoco.


La donna in rosso vide che i pezzi di carne che aveva appeso erano stati tagliati in modo preciso. La distanza tra ogni incisione era uniforme; era un lavoro molto ordinato.


Vedendo questo la sua espressione divenne sempre più stranita. Che sorta di origini aveva questo ragazzo? Se non avesse saputo della sua forza avrebbe creduto che fosse un qualche famoso cuoco.


Dopo che passò un quarto d'ora, il cervo cominciò a diventare di un colore giallo dorato. Un po' di grasso era stato sciolto dalle fiamme, cadendo nel fuoco di sotto sibilando.


Per quanto riguarda i tendini e le ossa, Lin Ming non sprecò nulla. Tirò fuori una pentola dal suo anello spaziale e li ripose lì insieme ad un po' d'acqua per poi porli sul fuoco per cucinare una zuppa.


La zuppa bollì, il barbecue era saporito.


Presto la caverna si riempì di una fragranza deliziosa. Anche se la donna in rosso di solito mangiava dei vegetali, non riuscì a smettere di sbavare mentre sentiva quel delizioso aroma.


Il corpulento Uccello Vermiglio cominciò ad agitarsi con impazienza. Sembrò perfino aver dimenticato che la sua ala era ferita. I suoi occhi brillanti erano incollati sul barbecue nelle mani di Lin Ming come se desiderasse ingoiarlo tutto.


Le fiamme ormai avevano arrostito la carne e solo guardarla faceva aumentare l'appetito.


Anche se era stata grigliata per così tanto tempo, la carne non era minimamente bruciacchiata. Era di un delizioso marrone dorato, brillava di grasso sciolto. La donna in rosso stava aspettando con impazienza. Naturalmente fu attenta nel nascondere il suo entusiasmo e continuò a sembrare tranquilla e calma.


In quel momento Lin Ming tirò fuori una collezione di bottiglie e vasetti dall'anello spaziale. Erano sali e altre varie spezie che aveva acquistato nelle tribù del sud.


Quando Lin Ming aveva incontrato le sorelle Na stava comprando del sale in una tribù.
                                


                                



