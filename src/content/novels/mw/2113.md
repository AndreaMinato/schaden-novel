---
title: Capitolo 2113 – Il Sospiro di Sheng Mei
pubDate: 2025-12-15T08:37:10.501Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Matteo), 0/5
-Schadenfreude</em>


Nella pagoda torreggiante c'era un mondo indipendente e al suo centro c'erano vaste pianure che traboccavano di intento omicida.


Questo era il campo di battaglia della competizione imminente.


E tra queste vaste pianure c'erano le residenze di varie grandi organizzazioni, che includevano anche costruzioni di pietra pericolanti e perfino città.


L'Antico Sect di Eone da solo occupava un'intera città.


Questa era anche una manifestazione della sua potenza. Erano solo diverse centinaia di persone e occupavano una piccola porzione di questa città, gli altri abitanti lì erano tutti schiavi.


L'Abisso Oscuro era un mondo pieno di schiavi.


Quelli in città non appartenevano solo alle antiche razze, ma erano anche abissali.


Uno schiavo, a parte occuparsi delle sue normali mansioni, poteva procurare una varietà di servizi per l'Antico Sect di Eone. I discepoli principali dell'Antico Sect di Eone e gli Anziani potevano farci ciò che volevano.


"Quello è il gruppo del palazzo dell'Inferno. Sembra che siano arrivati prima di noi."


I discepoli dell'Antico Sect di Eone volarono e guardarono la città vicina. Il cielo sopra era coperto dalla lieve pressione di una Vera Divinità.


Questa pressione non veniva rilasciata intenzionalmente, era istintiva, la Vera Divinità in città era troppo potente.


Questa forza si era radunata nella volta celeste sopra la città e l'intenso potere demoniaco alla fine aveva creato nuvole cupe.


Il palazzo dell'Inferno e l'Antico Sect di Eone insieme avevano radunato molte Vere Divinità. Le aure che rilasciavano creavano un campo di forza nel cielo e perfino un Empireo avrebbe avuto difficoltà a resistere.


"Basta, calmatevi tutti!" L'Anziano Dio di Eone fece un cenno e chiamò tutti.


Lin Ming cercò una costruzione di pietra per sé e iniziò a meditare.


Dopo essere entrato nell'Abisso Oscuro da così tanti anni, non aveva smesso di coltivare nemmeno una volta.


Con così tante organizzazioni abissali qui, inevitabilmente avrebbero comunicato e alcuni individui avrebbero cercato di mostrare la loro forza e le loro capacità. Ma non importava cosa succedeva fuori, Lin Ming rimase indifferente.


Anche se Lin Ming non era uscito, lentamente la sua reputazione divenne ben nota. Il Concilio degli Anziani dell'Antico Sect di Eone non era disposto a riconoscere la sua posizione di Anziano, così non gli avevano dato un titolo speciale. Così, il mondo esterno lo conosceva solo come Nono Anziano.


Sapevano anche che questo Nono Anziano desiderava sposare la Devota dell'Oscurità della Strada del Re Oscuro.


Negli ultimi cinquecento anni, nessun abissale aveva osato desiderarla in questo modo, eppure appena prima dell'apertura della tomba era spuntato un altro pretendente.


Sicuramente sarebbe stato un bello spettacolo!


Tuttavia, anche se questa notizia aveva destato molte discussioni, le Vere Divinità come gli Anziani del palazzo dell'Inferno non ci badarono molto. Per loro, sia Lin Ming che la Devota dell'Oscurità erano ancora Empirei, semplicemente non erano al loro stesso livello. Non badarono troppo alla questione; al massimo sarebbero andati a dare un'occhiata per divertirsi.


Per loro il Nono Anziano era come un pagliaccio che divertiva il pubblico prima che lo spettacolo iniziasse.


Ciò che li preoccupava davvero erano i sei abissali che la Strada del Re Oscuro avrebbe mandato in battaglia. Volevano sapere quali sarebbero stati scelti e quanti incontri avrebbero potuto vincere.


E in effetti la Strada del Re Oscuro era già in vantaggio. Il loro obiettivo era di vincere un solo incontro; se avessero potuto vincerne due allora sarebbero stati più che contenti.


Tuttavia, anche se avevano radunato ogni informazioni riguardo ai giovani Anziani della Strada del Re Oscuro, non erano riusciti ancora a sapere quali sei abissali sarebbero stati mandati a partecipare alla competizione.


La Strada del Re Oscuro aveva mantenuto la massima segretezza al riguardo. Sotto questo aspetto, l'Antico Sect di Eone e il palazzo dell'Inferno erano in condizioni peggiori. Avevano solo un numero limitato di Anziani da mandare, così non c'era scelta per loro.


Anche se la maggior parte delle persone non aveva prestato attenzione a Lin Ming, un po' di gente indagò sulla sua identità.


Fazione principale della Strada del Re Oscuro, in una stanza in un tempo e uno spazio separati.


Una domestica della razza degli dei primordiali camminò lentamente. Disse con fare rispettoso: "Signorina, il Nono Anziano dell'Antico Sect di Eone le ha chiesto di sposarla prima dell'apertura della tomba del Dio Demoniaco. Abbiamo già esaminato alcune delle sue informazioni, la signorina vorrebbe darci un'occhiata?"


Di fronte alla domestica c'era una misteriosa donna vestita di nero. Era vicina ad una finestra, il suo sguardo scrutava il paesaggio in lontananza.


Il suo sguardo sembrava vacuo, come se non si potesse distinguere dove stesse guardando. Ma in realtà era per via dei suoi occhi troppo misteriosi, sembravano avvolti in un universo misterioso, così profondo che nessuno avrebbe potuto trovarne i confini.


I suoi capelli neri ricadevano sulla sua schiena come una cascata di inchiostro. Mentre si riversavano sul suo abito, pareva una rosa sbocciata.


Sentendo questa voce, la donna vestita di nero si girò e gettò un'occhiata verso la domestica.


L'aspetto della donna era semplice e ultraterreno. Tra le sue sopracciglia c'era un marchio a nove petali di fiore di loto rosso. Sembrava una dea esiliata dal paradiso più florido, il suo corpo emanava una lieve aura sacra che avrebbe fatto provare un senso di inferiorità a tutti.


Questa donna era Sheng Mei. O poteva essere l'angelo oscuro che assochilometriva perfettamente a Sheng Mei.


"Signorina, le informazioni sono qui."


La domestica si inginocchiò e sporse la tavoletta di giada con le mani. Apparteneva alla razza degli dei primordiali ed era stata richiesta da Sheng Mei in persona.


Non la considerava una stupida schiava e in realtà sentiva un po' di affinità nei suoi confronti. Tuttavia, a causa dell'aura di Sheng Mei, la domestica non poté che rimanere in ginocchio e chinare la testa, senza osare guardare la donna vestita di nero di fronte a lei.


Sheng Mei guardò la tavoletta di giada e si accigliò: "Il Nono Anziano dell'Antico Sect di Eone?"


"Sì, è un Empireo di livello superiore."


Sheng Mei rimase impassibile, né era interessata a scoprire di più su questo Nono Anziano. Invece era solo stufa. Fece un cenno e disse: "Puoi andare".


Sheng Mei non poteva nemmeno perdere tempo ad esaminare queste informazioni che le sue domestiche e guardie del corpo avevano raccolto. Considerava gli abissali che desideravano sposarla solo come uno sciame di insetti; doveva solo scacciarli via o schiacciarli. E prima di schiacciarli non c'era bisogno di vedere quali fossero le loro origini o che tipo di insetti fossero.


"Sì."


La domestica mise silenziosamente da parte la tavoletta di giada. La domestica sentiva solo gratitudine nei confronti di Sheng Mei.


Era una schiava. E anche se il suo talento era eccellente ed era estremamente costosa, non poteva evitare il suo fato tragico. Tuttavia era stata mandata a seguire Sheng Mei. La sua padrona non l'aveva distrutta crudelmente e invece le aveva dato un po' di risorse così che potesse coltivare. Per la domestica questa era stata la sua più grande fortuna.


Così era leale e devota a Sheng Mei. Si inchinò, abbassando la testa mentre si ritirava. E prima di voltarsi gettò un'altra veloce occhiata alla sua padrona.


Vide solo il profilo di Sheng Mei, un'immagine che poteva essere definita perfetta. Tuttavia c'era una luce triste nel suo sguardo, una luce intoccabile.


Non era la prima volta che la domestica aveva notato questa tristezza. In effetti occasionalmente l'avrebbe perfino sentita sospirare. Nonostante lo facesse molto piano, era un suono che riempiva di commozione.


Non ne sapeva il motivo. In quanto Devota dell'Oscurità, la posizione di Sheng Mei era impareggiabile nell'Abisso Oscuro. Per cosa sarebbe dovuta essere triste?


La domestica naturalmente non osò chiederle cosa stesse pensando. Poteva solo servire fedelmente Sheng Mei al meglio delle sue capacità e sperare che la tristezza sarebbe scomparsa dal suo viso.


Ma, con il passare del tempo, quel gentile sospiro e quella lieve tristezza non l'aveva mai lasciata...


Agli occhi degli estranei, Sheng Mei non aveva mai sorriso, così pensavano che fosse gelida e arrogante come le stelle.


Ma la domestica sapeva che la sua padrona non era così. Aveva solo sigillato il suo cuore, così nessuno poteva aprirlo...


Forse un giorno qualcuno sarebbe riuscito ad aprirlo, ma la domestica non aveva idea di chi poteva riuscirci...


I giorni passarono.


Gli Anziani delle varie organizzazioni continuarono a negoziare e fare trattative con la fazione principale della Strada del Re Oscuro.


Dopo aver stabilito delle regole approssimative, ora dovevano determinare le proporzioni specifiche della spartizione dei tesori. Questo sarebbe stato anche il momento in cui i vari Sect avrebbero gareggiato tra di loro.


Presto gli incontri sarebbero iniziati...


Il campo di battaglia sarebbe stato le vaste pianure selvagge che esistevano tra tutte le varie residenze. Sicuramente sarebbe stata una battaglia incredibilmente intensa...
                                


                                



