---
title: Capitolo 2115 – Scegliere un Avversario
pubDate: 2025-12-15T08:37:10.501Z
tags:
    - mw
---


<em>Capitolo regolare,
3 capitoli in coda (3 Matteo), 0/5
-Schadenfreude</em>


"Strano... non dovrei averlo visto prima..."


Sheng Mei si accigliò lievemente. Al momento Lin Ming aveva già nascosto completamente la sua aura umana.


Il vero io di Lin Ming nel mondo interno della sua personificazione demoniaca e la sua aura era completamente isolati, così Sheng Mei non poteva riconoscerlo. Tuttavia, a causa di un qualche intuito inspiegabile, poteva sentire istintivamente che Lin Ming era speciale.


Quando percepì lo sguardo di Sheng Mei toccarlo, Lin Ming represse ogni pensiero ed emozione così che non trasparisse nulla.


Nascose con cura la sua aura, non aveva intenzione di rivelarsi a lei. Questo perché per lui l'Abisso Oscuro era la tana del leone e se la sua identità fosse stata rivelata, ci sarebbero state delle conseguenze inconcepibili.


Perciò, anche se Lin Ming avesse voluto credere in Sheng Mei, chi sapeva il motivo per cui era nell'Abisso Oscuro e quali fossero i suoi obiettivi? Era buona o malvagia?


In questa situazione completamente incerta, Lin Ming non poteva riporre fiducia in lei. Dopotutto durante gli eventi accaduti nel pianeta Sky Spill 12.000 anni fa, anche se Sheng Mei lo aveva salvato, tutto ciò che gli aveva rivelato gli aveva fatto provare una serie di emozioni contrastanti nei confronti di questa donna enigmatica, come se volesse avvicinarsi a lei ma al tempo stesso tenerne le distanze.


Sheng Mei guardò Lin Ming per un momento e poi si girò. Chiese ad uno degli abissali che la seguivano: "Quell'abissale reale che proviene dall'Antico Sect di Eone, chi è?"


"Signorina, è il Nono Anziano promosso di recente dall'Antico Sect di Eone. È un Empireo di livello superiore, così è un po' strano che sia diventato un Anziano, inoltre..."


Il seguace guardò Sheng Mei ed esitò a parlare.


"Inoltre cosa?"


"La signorina dovrebbe sapere che durante questa competizione, uno degli Anziani dell'Antico Sect di Eone desidererebbe sfidarla per chiedere la sua mano. E quello sfidante è questo Nono Anziano."


"Mm?"


Sheng Mei guardò Lin Ming con sorpresa. Ne aveva sentito parlare, ma non ci aveva badato, così non aveva mai chiesto informazioni riguardo a questo sfidante. Ma oggi, dopo aver visto Lin Ming e sentito di nuovo di questa cosiddetta sfida, provò una sensazione strana.


"A cosa sta pensando signorina?"


"Niente." Sheng Mei scosse la testa e non disse altro.


Questo lampo di intuito l'aveva confusa. Si lambiccò il cervello, cercando di capire dove avesse potuto incontrare questo abissale.


Tuttavia non ci riuscì. Non si sarebbe mai immaginata che questo abissale reale, dalla stirpe priva di difetti, sarebbe stato un umano in realtà...


"Non parliamo di assurdità e iniziamo direttamente la battaglia! Ora annuncerò le regole!"


Dopo che tutti gli abissali arrivarono, un abissale alto e forte con un'armatura grigio scuro metallica volò nel cielo. Anche se non aveva riversato energia demoniaca nella sua voce, le sue parole risuonarono forti e chiare tra tutti i presenti.


Questo abissale alto e forte era un Anziano della Strada del Re Oscuro.


"Ora che tutti gli abissali che desiderano partecipare alla competizione entrino nel centro del campo!"


Ruggì l'abissale alto e forte. I tre giovani Anziani della fazione dell'Antico Sect di Eone si fecero avanti e così fecero anche Nulla dell'Inferno e i suoi altri due compagni.


Poi arrivarono gli Anziani della Strada del Re Oscuro.


Tutte le organizzazioni erano molto interessate su quali Anziani avrebbe scelto la Strada del Re Oscuro.


Molti li guardarono ad occhi spalancati. Videro raggi neri precipitarsi giù dalla nave d'osso del gruppo della Strada del Re Oscuro.


Da questo raggio di luce si estese una spaventosa aura abissale.


Erano gli Anziani della Strada del Re Oscuro.


"Figlio dell'Oscuro!"


Il primo Anziano che volò dalla nave fece tremare i cuori di tutti, perché questo cosiddetto Figlio Oscuro era una Vera Divinità di stadio intermedio.


Gli Anziani giovani o nel fiore degli anni dell'Antico Sect di Eone e del palazzo dell'Inferno erano tutti Vere Divinità di livello inferiore.


Ma la Strada del Re Oscuro aveva già mandato una Vera Divinità che doveva ancora sfruttare il suo vero potenziale. Solo da questo si poteva capire quanto fosse grande il divario tra i Sect.


Solo un Figlio oscuro aveva demoralizzato il palazzo dell'Inferno e l'Antico Sect di Eone!


Fortunatamente gli altri candidati della Strada del Re Oscuro erano tutte Vere Divinità di livello inferiore.


"Luna dell'Oscuro, Gloria dell'Oscuro, Eco dell'Oscuro, Solitudine dell'Oscuro... mm?"


Un abissale familiare con gli Anziani di alto livello della Strada del Re Oscuro iniziò ad annunciare i loro nomi. Ma quando arrivò alla sesta persona, si irrigidì.


"Aspetta un momento, è..."


"Come può essere lei?!"


Quando gli abissali videro una donna vestita di nero discendere dal cielo, strabuzzarono gli occhi. Non si sarebbero mai immaginati che il sesto candidato della competizione non sarebbe stato uno dei loro Anziani, ma la Devota dell'Oscurità!


"La Devota dell'Oscurità! Parteciperà anche lei alla competizione?"


"Ma deve ancora raggiungere lo stadio di Vera Divinità. Come può sfidare una Vera Divinità?!"


Gli occhi degli abissali erano puntati su Sheng Mei. L'aura che emanava dichiarava chiaramente che stava iniziando a toccare lo stadio di Vera Divinità.


Ma non importava quanto si avvicinasse a questo stadio, non lo era. Il divario tra un Empireo e una Vera Divinità era enorme, e sarebbe stato incredibilmente difficile per un Empireo affrontare una Vera Divinità!


In passato molte organizzazioni avevano già saputo che la Devota dell'Oscurità possedeva un talento formidabile e che era invincibile tra i suoi pari. Dopotutto non importava quanto fossero sbalorditivi gli abissali che volevano coltivare in coppia con lei, alla fine erano stati tutti abbattuti spietatamente.


Ma non importava quanto fossero esagerato le leggende riguardo alla Devota dell'Oscurità, nessuno si sarebbe aspettato che sarebbe stata una degli sfidanti che avrebbe combattuto per conto della Strada del Re Oscuro!


Che, al picco dello stadio di Empireo, ora fosse in grado di affrontare una Vera Divinità?


Gli abissali presenti erano increduli. Ma nessuno di loro pensò che la Devota dell'Oscurità stesse partecipando senza essere pienamente sicura delle sue capacità. Se non fosse stato così, allora sarebbe stata fin troppo stupida.


Bisognava sapere che l'Antico Sect di Eone e il palazzo dell'Inferno potevano scegliere i loro avversari e potevano perfino ripetere una sfida. Se la Devota dell'Oscurità fosse stata troppo debole, allora l'Antico Sect di Eone e il palazzo dell'Inferno avrebbero potuto semplicemente scegliere lei e vincere tutti e sei gli incontri.


Naturalmente sarebbe stato impossibile.


Quando gli abissali se ne resero conto, guardarono Sheng Mei in modo diverso.


I loro sguardi si riempirono di timore reverenziale, gelosia e anche ossessione...


Ogni sorta di emozione contrastante riempì i cuori degli abissali presenti. In quel momento, l'arbitro di questa grande competizione parlò e interruppe le riflessioni della folla.


"Iniziamo. Anziani dell'Antico Sect di Eone e del palazzo dell'Inferno, potete scegliere i vostri avversari!"


Mentre l'arbitro parlava, l'Antico Sect di Eone e il Palazzo dell'Inferno si zittirono all'improvviso.


Naturalmente era una scelta estremamente importante.


In particolare, a causa delle regole, gli Anziani della Strada del Re Oscuro potevano essere scelti più volte. Tutti e sei gli Anziani potevano scegliere il guerriero più debole della Strada del Re Oscuro. Per quanto riguardava il più potente, il Figlio dell'Oscuro, nessuno avrebbe voluto affrontarlo.


Ma il punto chiave era, qual era il più debole di questi sei Anziani della Strada del Re Oscuro?


A parte l'ovvia risposta che lo portavano ad escludere il Figlio dell'Oscuro, gli Anziani dell'Antico Sect di Eone e del Palazzo dell'Inferno iniziarono a considerare i loro possibili avversari.


Tra ogni apertura della tomba del Dio Demoniaco sarebbe passato molto tempo. Così i guerrieri mandati da ogni organizzazione sarebbero stati diversi di volta in vola. Questo insieme alla stretta riservatezza della Strada del Re Oscuro rendeva impossibile capire quanto fossero potenti i loro Anziani.


Gli Anziani dell'Antico Sect di Eone e del Palazzo dell'Inferno potevano fare ipotesi solo basandosi sull'aura e sulle fluttuazioni delle leggi di questi abissali superiori, e sull'intuito di un praticante di arti marziali.


"Luce di Eone, hai scelto?"


Chiese ad alta voce il Grande Anziano.


Luce di Eone rifletté un altro momento, poi una luce fredda brillò nei suoi occhi. Alla fine guardò Sheng Mei e disse: "Ho scelto, scelgo la Devota dell'Oscurità!"


Luce di Eone sapeva che Sheng Mei probabilmente non era debole e che se aveva osato venire qui come sfidante, naturalmente aveva molti assi nella manica. Ma in confronto alle altre Vere Divinità, dava la sensazione di essere leggermente più debole.


Dopotutto la maggior parte delle persone che affrontavano guerrieri dalla coltivazione più forte sarebbero riusciti a farlo a stento.


Il Grande Anziano si accigliò, ma non si oppose. Si girò verso l'altro Anziano e chiese: "Fuoco di Eone, e tu?"


Fuoco di Eone rifletté per un momento, poi disse: "Anche se non sembra onorabile, anche io ho intenzione di scegliere la Devota dell'Oscurità. Dovrebbe essere la più debole..."
                                


                                



