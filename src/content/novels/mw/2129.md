---
title: Capitolo 2129 – Le Condizioni di Sheng Mei
pubDate: 2025-12-15T08:37:10.504Z
tags:
    - mw
---


<em>Capitolo regolare,
14 capitoli in coda (4 Federico + 10 Fabio), 0/5
-Schadenfreude</em>


Sheng Mei disse impassibile: "Posso tenere una grande cerimonia di coltivazione in coppia con te, ma dopo il nostro matrimonio ognuno procederà per la sua strada, non interferiremo l'uno con l'altra. Io non mi intrometterò nei tuoi affari e tu non ti intrometterai nei miei."


Lin Ming non poté che sentirsi divertito da queste parole. Inevitabilmente iniziò ad immaginarsi come la sua personificazione demoniaca avrebbe condiviso un letto con Sheng Mei. Non c'era da meravigliarsi che Sheng Mei lo trovasse impossibile da accettare.


Pensando a questo, Lin Ming sorrise. Chiese lentamente: "Perché lo farei?"


Il tono di Lin Ming era leggermente giocoso e provocatorio, e destò immediatamente la rabbia di Sheng Mei.


Comunque, in effetti aveva perso contro Lin Ming. Inoltre era stata lei a decidere le regole. Solo il cielo sapeva perché avrebbe incontrato una tale anomalia oggi e avrebbe subìto una così grande sconfitta.


Così, anche se era piena di disgusto nei confronti di Lin Ming, non poteva che ammettere la sconfitta e disse con tono più ammorbidito: "Il tuo talento è sconvolgente. Nell'intero Abisso Oscuro qualsiasi donna splendida, succuba, dea, sono tutte alla tua portata.
Finché lo desideri, innumerevoli bellezze sarebbero disposte a coltivare in coppia con te, così che ti importa se te ne manca una? Non interferirò con i tuoi affari e ti fornirò ogni sorta d'aiuto. Finché non mi disturberai, sono disposta a pagare un certo prezzo per questo!"


"Pagare?"


Lin Ming divenne pensoso. Quando si era unito a questa competizione, in realtà l'aveva fatto per dimostrare il suo valore e la sua forza, in modo da poter guadagnare il diritto di portare il Libro di Eone nella tomba del Dio Demoniaco.


Il secondo motivo era per paragonare la sua forza a quella di Sheng Mei.


Al suo livello c'erano pochissimi praticanti di arti marziali capaci di competere con lui allo stesso stadio. Trovare un avversario era fin troppo difficile. Lui e Sheng Mei erano nati entrambi nella stessa era, come lo yin e lo yang. Era già destino che si affrontassero.


Per quanto riguardava approfittarsi delle sue difficoltà... beh, erano regole che Sheng Mei aveva stabilito. Lin Ming non aveva considerato affatto di intrattenere un rapporto con lei. Non erano amanti. Nonostante fossero stati insieme una volta nel pianeta Sky Spill, era stato costretto a farlo a causa della situazione.


Lin Ming provava qualche sentimento nei confronti di Sheng Mei, ma era impossibile che fosse un'emozione profonda come quella che sentiva per Xiao Moxian. E non poteva approfittarsi del suo rapporto precedente con Sheng Mei per comportarsi in un modo anomalo per un abissale.


Ma ora, sentendo Sheng Mei menzionare che avrebbe offerto certe condizioni di sua iniziativa, Lin Ming provò un po' di interesse.


"Prima dimmi che prezzo sei disposta a pagare." Disse pigramente Lin Ming toccandosi il mento. Anche se approfittarsi di qualcuno in difficoltà non era da gentiluomini, lui e Sheng Mei erano in due fazioni opposte, così naturalmente doveva fare di tutto per ottenere dei vantaggi.


"Puoi porre qualsiasi condizione desideri. Cercherò di soddisfarla finché non sarà troppo eccessiva." Sheng Mei si rilassò quando sentì che Lin Ming aveva accettato e non era preoccupata che chiedesse troppo.


Lin Ming ne fu un po' divertito, in realtà sapeva già cosa voleva. Comunque finse di esitare per un momento e poi disse: "Non mi mancano cristalli demoniaci. Non mi interesserebbero nemmeno cristalli demoniaci di massimo livello. Ho più che abbastanza pillole del sangue e medicine. Ho anche delle armi e non sarai necessariamente in grado di procurarmi qualcosa di meglio. Sembra che tu non abbia nulla che mi attragga..."


Lo aveva detto per stabilire una superiorità psicologica, ma per Sheng Mei le sue parole furono un po' irritanti.


In particolare la sua ultima frase, se una donna ordinaria avesse sentito parole del genere, si sarebbe infuriata, ma l'espressione di Sheng Mei rimase impassibile, come un ghiacciaio esistito da un milione di anni.


Si accigliò e disse: "Smettila di fare giochetti. Limitati a dichiarare le tue condizioni!"


"Mm, bene!" Lin Ming sorrise. "Anche se non voglio approfittarmi di te, dovresti anche sapere che se coltivassi in coppia con te, sia la tua forza che la mia aumenterebbe di molto. Hai stabilito tu le regole, ma desideri rimangiarti la promessa. Allora dovrei ottenere un compenso corrispondente. Il tuo loto delle nove rivoluzioni non è male, anche il concetto di Infinito e Annientamento nella tua spada mi interessano molto. Le mie condizioni è di prenderli in prestito per osservarli e percepirli!"


Lin Ming voleva da tempo esaminare le Sacre Scritture complete. 12.000 anni fa, quando aveva ottenuto le Sacre Scritture nel Mondo dell'Anima, in realtà aveva studiato una copia delle pagine dorate.
Non aveva mai visto il libro nero della morte. Aveva contato sulla fonte vitale lasciata da Sheng Mei per percepirle lentamente, unendole poi alla comprensione che aveva ottenuto riguardo al Samsara della vita e della morte per studiarlo poco alla volta.


Anche se ciò che aveva compreso era molto adatto a lui, era limitato dal tempo che aveva a disposizione. In quanto a forza, era impossibile che la sua versione potesse competere con le Sacre Scritture complete ed originali.


Sentendo questa richiesta, Sheng Mei si accigliò. Logicamente le Sacre Scritture non sarebbero dovute essere adatte ad un abissale, ma pensandoci questo Nono Anziano sembrava comprendere le leggi delle Sacre Scritture fino al punto di distruggerle, sospettava che se gliele avesse date in prestito sarebbe riuscito a percepire molte cose.


"Non dovresti esagerare! Le leggi della vita e della distruzione sono il fondamento della mia coltivazione. Non posso dartele!"


Sheng Mei rifiutò all'istante. Lin Ming divenne pensieroso, non parlò più. Sheng Mei era un po' impaurita, ma non disse nulla nemmeno lei. Se non avessero potuto arrivare ad un accordo, allora non avrebbe proprio saputo cosa fare.


In realtà se non fossero andati a letto insieme perfino dopo il matrimonio, allora avrebbe infranto la sua promessa. Se voci riguardo a questa faccenda si fossero diffuse in giro, allora sarebbe stato come rompere un fidanzamento.


"Farò una concessione. Voglio solo le leggi della distruzione. Sono sicuro della mia resistenza, così non ho bisogno del potere dell'infinito. La distruzione mi si addice di più."


Durante questo momento critico, Lin Ming puntò al suo obiettivo. Aveva già visto le pagine dorate, così non ne aveva bisogno. Ciò che desiderava davvero era il libro nero della morte.


In effetti, quando Lin Ming era entrato nell'Abisso Oscuro, aveva trovato i resti della donna misteriosa di dieci miliardi di anni fa che assochilometriva a Sheng Mei. Sopra quelle ossa erano incise le rune delle leggi delle Sacre Scritture.


Tuttavia le rune d'osso erano simboli condensati dalle leggi arrivate al Gran Successo, e non comprendevano le fasi più elementari della coltivazione. La comprensione di Lin Ming aveva ancora dei difetti e desiderava rimediare con l'aiuto di Sheng Mei.


Sheng Mei guardò Lin Ming e si morse le labbra: "Tre giorni! Ti darò solo tre giorni e la quantità che potrai comprendere dipenderà da te!"


Questa fu l'ultima concessione di Sheng Mei; tre giorni per esaminare il testo originale. Non importava quanto fosse elevata la percezione di Lin Ming, al massimo avrebbe potuto memorizzare le leggi rozzamente e forse non sarebbe nemmeno riuscito a finire il libro.


E senza il testo originale, poteva coltivare soltanto senza una guida e sarebbe stato anche impossibile che diffondesse queste informazioni in giro. Inoltre, senza le leggi della vita, era impossibile che Lin Ming raggiungesse un alto livello.


Naturalmente questo era ciò che pensava Sheng Mei, ma stava andando tutto esattamente come desiderava Lin Ming.


Sorrise: "Bene, allora tre giorni."


Tre giorni erano più che sufficienti. Questo perché, dai ricordi di Sheng Mei, le sue comprensioni e le rune d'osso della donna che assochilometriva alla vita precedente di Sheng Mei, aveva compreso approfonditamente le leggi della morte. Ciò che desiderava ora era usare il libro nero per fondere tutte queste informazioni insieme.


"Ricordati di ciò che hai detto!"


Sheng Mei lo avvertì.


Mentre i due stavano facendo un accordo in segreto usando trasmissioni del suono, gli Anziani Dio di Eone ed Epoca dell'Oscuro stavano ancora discutendo della data del matrimonio.


Senza che Sheng Mei avesse bisogno di ricordarglielo, Lin Ming disse direttamente: "Anziani, mi scuso per il disturbo, ma vorrei rimandare il matrimonio dopo il viaggio nella tomba del Dio Demoniaco!"


Le parole di Lin Ming sorpresero Dio di Eone ed Epoca dell'Oscuro.


"Mn... il tempo è essenziale. Voglio approfittarmi del periodo prima dell'apertura della tomba del Dio Demoniaco per coltivare più che posso. Non desidero distrarmi a causa della cerimonia di coltivazione in coppia."


Le parole di Lin Ming fecero ammorbidire un po' lo sguardo di Sheng Mei. Naturalmente sarebbe stato positivo se avessero potuto rimandare la cerimonia di coltivazione in coppia.


Epoca dell'Oscuro rivolse lo sguardo verso Sheng Mei e la vide annuire in segno d'accordo.


Epoca dell'Oscuro aprì la bocca come se volesse dire qualcosa, ma alla fine non parlò. Dato che erano i due futuri sposi, naturalmente Lin Ming e Sheng Mei avevano l'autorità per decidere la data del matrimonio.


In realtà Epoca dell'Oscuro voleva dire che se avessero potuto tenere la grande cerimonia prima dell'apertura della tomba, allora i due avrebbero potuto iniziare a coltivare in coppia e questo avrebbe potuto dare benefici ancora più grandi alle loro coltivazioni!


Epoca dell'Oscuro non disse altro e anche Dio di Eone rimase in silenzio con fare discreto.


In quel momento Lin Ming disse all'improvviso: "Anziano Epoca dell'Oscuro, ricordo che prima del mio incontro abbiamo detto che avrei ottenuto un trattamento almeno alla pari di un discepolo principale come la Devota dell'Oscurità nel caso avessi potuto sconfiggerla, vero?"


Epoca dell'Oscuro pensava che Lin Ming avrebbe voluto parlare del matrimonio, ma non credeva che avrebbe pensato a questo. "Sì, esatto. Queste sono le regole fondamentali dietro l'alleanza che ha fondato la Strada del Re Oscuro. Il più forte otterrà più benefici! Inoltre sei già fidanzato con la Devota dell'Oscurità della mia Strada del Re Oscuro, così sei già per metà un discepolo del mio Sect. Naturalmente manterrò la promessa che ho fatto prima."


"Ottimo!"


Lin Ming sorrise gentilmente. E accanto a Lin Ming, il Grande Anziano dell'Antico Sect di Eone tirò un sospiro di sollievo. Sapeva che Lin Ming voleva portare il Libro di Eone nella tomba del Dio Demoniaco...


Lin Ming girò la mano e il Libro di Eone apparì nel suo palmo.


Il misterioso tomo nero conteneva una forza profonda e antica. Quando apparì, l'Anziano Epoca dell'Oscuro spalancò gli occhi e sussultò.


"Questo... questo è?!"


"Il Libro di Eone!"


La voce di Lin Ming risuonò per tutto il pubblico.


Il Libro di Eone non poteva essere nascosto. Finché qualcuno l'avesse portato nella tomba, sarebbe stato scoperto. In tal caso tanto valeva rivelarlo ora al pubblico e poi seguire le regole stabilite dalla Strada del Re Oscuro per decidere chi l'avrebbe portato.


Data la sua attuale posizione, la forza che aveva mostrato in battaglie e il fatto che era stato lui a trovare il Libro di Eone, sarebbe dovuto essere lui a tenerlo!


La comparsa del Libro di Eone scatenò un tumulto.


Molti abissali si alzarono, fissando con incredulità il tomo nero nella mano di Lin Ming. Il Libro di Eone scomparso da miliardi di anni era stato ritrovato oggi!?!


Non significava che l'Antico Sect di Eone prima in declino avrebbe recuperato la gloria perduta?!


E con questo Nono Anziano spuntato fuori dal nulla, l'Antico Sect di Eone sarebbe cambiato enormemente nell'arco di una notte.


L'Antico Sect di Eone prima avvilito ora era pieno di una speranza infinita!
                                


                                



