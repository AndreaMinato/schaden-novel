---
title: Capitolo 2144 – Mondo Sotterraneo
pubDate: 2025-12-15T08:37:10.507Z
tags:
    - mw
---


<em>Capitolo sponsorizzato, ringraziamo Fabio!
12 capitoli in coda (2 Fabio + 10 Paolo), 0/5
-Schadenfreude</em>


"Sei tu..."


Sheng Mei non avrebbe mai pensato che Lin Ming sarebbe arrivato proprio in questo momento. Quando lo vide, mostrò uno sguardo pieno di emozioni contrastanti. In un certo senso l'abissale accanto a lei era il suo fidanzato.


Nonostante non lo potesse accettare, Sheng Mei doveva comunque riconoscere che provava un qualche tipo di emozione peculiare nei confronti di questo abissale dall'aspetto feroce.


Forti venti ulularono. In quel momento Lin Ming era un po' più avanti rispetto a lei. Dal punto di vista di Sheng Mei poteva vedere la schiena torreggiante di Lin Ming e anche l'espressione cupa e incerta del principe ereditario del Grande Diluvio.


Al momento il principe ereditario stava valutando la possibilità di poter ferire gravemente Sheng Mei e Lin Ming in un bastoncino di incenso di tempo.


In quel momento però la terra crepitante sotto tornò a tremare e a gemere. I confini delle fenditure cominciarono ad avvicinarsi, come se l'apertura si stesse per sigillare.


L'enorme ondata di energia demoniaca fuoriuscì dalle profondità dell'abisso, come l'aura terrificante di un dio demoniaco che stava per nascere. Ma ora si stava ritirando, come delle fauci spalancate che si stavano richiudendo.


Si poteva vedere un abisso infinito nell'enorme fessura. Era chiaro che quest'aura spaventosa e sconvolgente proveniva dal sotterraneo.


L'entrata era questa enorme fenditura, ma si stava per chiudere!


I diversi abissali presenti rimasero sbalorditi. Se non fossero entrati e avessero aspettato che la fessura si richiudessero, sarebbe stato impossibile per loro avere un'altra occasione. Non erano in grado di lacerare il terreno di un regno mistico così potente.


"Scendiamo!"


Ordinò il principe ereditario del Grande Diluvio dopo aver visto che il regno mistico stava per chiudersi in una decina di respiri di tempo. In quel momento non potevano più preoccuparsi di Lin Ming.


"Andiamo anche noi!"


Gridò Sheng Mei. Senza esitare, si precipitò verso il basso come una freccia.


Lin Ming la seguì. Insieme alla Vera Divinità della Strada del Re Oscuro, tre figure scesero in picchiata come meteore, attraversando all'istante la distanza di 100.000 piedi.


Durante questo volo rapido, il principe ereditario del Grande Diluvio guardò Lin Ming e gli altri. Dopo un momento di riflessione, decise di non attaccare. La fenditura era troppo grande; sarebbe stato impossibile per lui impedire loro di entrare. Anche se fosse riuscito a respingere Sheng Mei e gli altri, sarebbero entrati da un'altra direzione.


Se avessero iniziato uno scontro, avrebbe rischiato di non poter entrare a sua volta.


Al contrario, se fossero entrati insieme in questo spazio sotterraneo, allora avrebbe potuto contare sulla sua forza assoluta per avere l'iniziativa!


<em>Woosh!</em>


Dopo che Lin Ming e Sheng Mei volarono giù, gli altri Empirei abissali impavidi li seguirono.


Anche se sapevano quanto fosse pericoloso questo regno mistico, un'occasione fortunata del genere era troppo preziosa. In situazioni del genere ci sarebbero sempre stati degli esperti coraggiosi che avrebbero deciso di rischiare la vita.


Numerosi abissali sprofondarono nell'abisso. Da sinistra e da destra, le mura rocciose si stavano stringendo lentamente.


Non si sapeva fin dove si estendessero le pareti di roccia. Se non fossero riusciti ad entrare nel regno mistico prima che si richiudessero, sarebbero andati incontro ad un destino miserabile. Dato quanto era dura la terra della tomba del Dio Demoniaco, perfino una Vera Divinità avrebbe dovuto trascorrere molto tempo a farsi strada fuori. Un Empireo invece sarebbe stato seppellito sotterra e non sarebbe riuscito a strisciare fuori nemmeno dopo decine o centinaia di anni. Forse sarebbe perito sottoterra.


Le Vere Divinità e chi aveva una forza simile a quella di Lin Ming e di Sheng Mei erano calmi, ma gli abissali Empirei avevano già la fronte madida di sudore. Continuarono ad accelerare verso il basso nel timore di venire schiacciati dalle mura.


<em>Woosh! Woosh! Woosh!</em>


Un abissale dopo l'altro uscì dalla fenditura sotterranea. Poi si ritrovarono di fronte ad un'oscurità infinita. Un momento dopo il loro campo visivo si ampliò all'improvviso e videro un ampio sotterraneo.


<em>Rumble rumble rumble!</em>


La terra sopra le loro teste iniziò a richiudersi; l'entrata era stata bloccata.


Visto il loro volo frettoloso di prima, dopo una breve stima, tutti si resero conto che questo posto doveva essere almeno a mille chilometri sottoterra.


Molti Empirei si impaurirono all'idea di essere stati rinchiusi in un regno mistico a mille chilometri sottoterra. Ci doveva essere una via d'uscita da questo regno mistico, no? Se non fosse stato così allora il loro destino sarebbe stato tragico.


Lin Ming esaminò questo mondo sotterraneo. Non poteva vederne i confini e non era nemmeno buio come la pece; dei lampi di luce trapelavano dalle rocce sotto, a volte erano bagliori fiochi.


Ma una Vera Divinità poteva usare la sua percezione per sondare l'ambiente di questo mondo completamente nero. Vista la presenza delle luci poi non era diverso da un posto di giorno.


Stalagmiti rocciose costellavano il suolo. E tra molti di questi picchi di pietra c'era un lago appariscente.


Le sue acque erano grigio scuro. Copriva un'area vasta di circa cento chilometri di diametro.


La superficie del lago non era calma. Bolle delle dimensioni di un pugno si sollevavano dall'acqua e scoppiavano nell'aria, come se fosse un lago bollente.


Quando lo vide, Lin Ming sussultò.


Poteva sentire un'essenza inesauribile di potere degli dei demoniaci condensata in questo lago, come se tutta la vasta energia di prima provenisse da questo lago!


Ripensando al liquido simile a magma che schizzava dalle fenditure, Lin Ming sospettò che fosse la forma "acquatica"di questo lago grigio.


Visto che le acque del lago erano state stimolate per qualche motivo sconosciuto, aveva trapassato mille chilometri di rocce e aveva formato un'ondata di energia demoniaca. Era un fenomeno simile alle eruzioni vulcaniche del mondo mortale.


Ma quanta forza ci sarebbe voluta per distruggere mille chilometri della terra dura della tomba?


"Questo regno mistico dovrebbe avere qualche rapporto con il Dio Demoniaco di cento miliardi di anni fa!"


La voce di Sheng Mei riecheggiò all'improvviso nelle orecchie di Lin Ming.


Lin Ming sussultò e la guardò.


Sheng Mei continuò a comunicare usando trasmissioni del suono: "Non sono troppo sicura dei dettagli. Prima scendiamo."


"Va bene."


Sheng Mei, Lin Ming e la Vera Divinità della Strada del Re Oscuro volarono verso il lago. E dietro di loro, diversi Empirei dell'Alleanza di Oscuro li seguirono da lontano. Era in quel momento che potevano sfruttare il vantaggio di essere in un'alleanza. Se fossero venuti qui da soli, allora sarebbero stati divorati dalle battaglie per poi finire in polvere. Ora però avevano trovato una piccola possibilità di sopravvivere.


Più si avvicinavano al lago, più Lin Ming sentiva che ogni goccia d'acqua di questo lago conteneva essenza del potere degli dei demoniaci vasta e irresistibile come un mare.


Strane linee si diffusero per la superficie del lago, battendo secondo il ritmo delle leggi abissali più misteriose e formando un assoluto campo di forza che bloccava questa parte del mondo.


Tutti potevano sentire questa pressione formidabile a mille chilometri di distanza. Rallentarono la velocità di volo.


Lin Ming si guardò attorno. Poteva vedere un'enorme quantità di frammenti d'osso dispersi attorno al lago. Questi resti erano rimasti qui da innumerevoli anni ed erano già sbiancati.


Tuttavia stranamente tra questi pezzi c'erano anche diversi cadaveri intatti, non si erano ridotti in cumuli d'ossa, ma in carne raggrinzita. Questo sorprese Lin Ming. Non sapeva per quanto tempo questi corpi fossero stati qui. Se erano sfidanti entrati di recente, sarebbe stato comprensibile. Ma se fossero stati resti antichi, sarebbe stato davvero scioccante. Era difficile immaginarsi come fossero riusciti a sopportare la forza corrosiva che pervadeva questo mondo.


Lin Ming non ci pensò molto perché in quel momento vide un gruppo di abissali sfrecciare verso il suo gruppo. A capo di questa squadra c'era il principe ereditario del Grande Diluvio.


E accanto a lui c'erano le due Vere Divinità dell'Alleanza di Diluvio e dieci Empirei.


Le espressioni degli abissali attorno a Lin Ming divennero scontente.


L'Alleanza di Diluvio aveva il supporto del principe ereditario, ma loro avevano solo Sheng Mei, Lin Ming e l'Anziano Eco Oscura.


Chiaramente erano in svantaggio.


Il principe ereditario del Grande Diluvio li scorse con lo sguardo. Quando vide che non c'era Figlio dell'Oscuro, sogghignò.


Era sicuro di poter annientare tutti i membri dell'Alleanza di Oscuro presenti!


"Avevate così tante possibilità, eppure vi siete rifiutati di sopravvivere, avete deciso di precipitarvi nell'inferno. Se foste rimasti sopra, sarebbe stati bene, ma avete comunque insistito a scendere giù e morire. Come posso deludervi allora? Lasciate che esaudisca il vostro desiderio!"


Il principe ereditario del Grande Diluvio guardò Lin Ming e Sheng Mei con uno sguardo pieno di derisione.
                                


                                



