---
title: Capitolo 2147 – Tempesta
pubDate: 2025-12-15T08:37:10.507Z
tags:
    - mw
---


<em>Capitolo regolare,
10 capitoli in coda (0 Fabio + 10 Paolo), 0/5
-Schadenfreude</em>


"Cosa..."


Il principe ereditario del Grande Diluvio mostrò un'espressione gelida come un ghiacciaio di 10.000 anni quando vide i diversi abissali respinti che stavano per morire.


I suoi sottoposti erano stati uccisi da una qualche creatura misteriosa proprio sotto il suo naso e non si era nemmeno reso conto cos'era successo.


I diversi abissali scaraventati via dal fendente di sciabola continuarono ad ululare miserabilmente per il dolore. Tuttavia i loro corpi sembravano essere macchiati di un liquido corrosivo che continuava a scioglierli. Presto le loro voci si spensero.


Gli abissali si erano ridotti in una pila di ossa e il pus sanguinoso formato dai loro corpi decomposti sprofondò nel terreno...


Lin Ming guardò tutto questo con fare accigliato. Aveva esteso la sua percezione sottoterra, eppure non aveva nemmeno sentito la creatura che aveva ucciso quegli Empirei.


"Che strano!"


Mormorò Sheng Mei. Per un po' guardò il lago con esitazione.


Forse precipitarsi in avanti imprudentemente non era una scelta saggia. Anche se ci fosse stata un'occasione fortunata scioccante, poteva comunque essere una trappola letale senza via d'uscita...


La tomba del Dio Demoniaco poteva avere una trappola del genere?


Quale sarebbe l'obiettivo di una trappola del genere? Non dovrebbero uccidere apposta i successori venuti qui, no...?


Sheng Mei pensò a tutte queste ipotesi. Non poteva immaginarsi cosa fosse accaduto durante l'epoca della formazione della tomba.


Forse questo era un regno mistico pieno di occasioni fortunate, ma dopo era diventato una trappola...


"Aspettiamo un momento e vediamo se il principe ereditario del Grande Diluvio si ritira o avanza... non siamo ancora riusciti a scoprire nulla riguardo a questa creatura sotterranea..."


Mentre Sheng Mei parlava, diversi Empirei accanto a lei si asciugarono il sudore dalla fronte: "Va bene anche aspettare, va bene anche aspettare..."


Questi abissali erano ben consapevoli che il loro gruppo era molto più debole rispetto al principe ereditario del Grande Diluvio. Anche se ci fosse stata un'occasione fortunata scioccante nel lago, molto probabilmente sarebbe stato il principe ereditario a trarne i benefici più grandi. E molto probabilmente sarebbero stati loro a morire...


In quel momento Lin Ming disse all'improvviso: "Forse... non c'è nulla sottoterra..."


Le sue parole sbalordirono tutti.


"Mm? Cosa intendi dire?" Chiese Eco dell'Oscuro.


"Forse questo mondo stesso può divorare la vita e la carne... quegli Empirei che sono stati divorati non sono stati colti alla sprovvista da un qualche mostro sotterraneo, ma dalla terra stessa... e quel lago assassino è allo stesso modo parte di questo mondo o anche il centro di questo mondo..."


Le parole di Lin Ming furono inquietanti.


Il mondo stesso poteva divorare la vita e la carne di un abissale?


"Cosa te l'ha fatto pensare?" Il tono di Eco dell'Oscuro cambiò. Di fronte ad un'ipotesi del genere, nemmeno per una Vera Divinità sarebbe stato facile rimanere rilassata.


"È solo una mia sensazione, non c'è una base dietro..."


Lin Ming si era solo basato sull'intuito. Aveva sempre pensato che ci fosse qualcosa di strano in questo mondo, qualcosa di malvagio.


"Una sensazione..."


Sheng Mei fece un respiro profondo e toccò silenziosamente la spada d'osso nelle sue mani. Anche lei pensava che la situazione fosse davvero pessima.


Ma ora potevano solo avanzare. L'entrata originale di questo regno mistico era stata sigillata e voler trovare un'uscita non sarebbe stato facile.


Anche il principe ereditario del Grande Diluvio sembrò rendersene conto. Senza esitare ordinò all'Empireo che conduceva il gruppo: "Tu, entra nel lago!"


"Cosa?!"


L'Empireo si infuriò sentendo quest'ordine. Era come una condanna a morte!


"Umpf!"


Il principe ereditario era già di pessimo umore. Vedendo che questo Empireo sembrava sul punto di ribellarsi, fece un gesto a mezz'aria e formò un enorme artiglio demoniaco.


Questo artiglio demoniaco afferrò l'Empireo e lo raccolse.


"Ahh!"


L'abissale ululò. L'artiglio demoniaco del principe ereditario del Grande Diluvio conteneva un campo di forza misterioso e raffinato che imprigionò l'energia e i movimenti dell'Empireo. Senza nessuna possibilità di resistere, l'abissale fu lanciato nell'acqua come un sacco di grano.


<em>Peng!</em>


Il lago si agitò, era una scena simile a quella di un raviolo che veniva lanciato in una pentola d'acqua bollente.


L'abissale gridò. Si dimenò nel lago, lottando per rialzarsi.


Tutti gli abissali che erano rimasti a guardare trattennero il respiro mentre lo osservano con suprema concentrazione. Se questo abissale si fosse sciolto o se qualche creatura sconosciuta si fosse precipitata fuori dal lago all'improvviso per trascinarlo giù o lo avesse perfino divorato, nessuno ne sarebbe stato sorpreso.


Ma questo abissale continuò a dimenarsi per molto tempo e sembrava ancora in salute. Figuriamoci morire, non gli erano nemmeno cadute le scaglie.


"Sta ancora bene dopo essere caduto nel lago?"


Commentarono alcuni abissali.


"Aspettiamo ancora."


Il principe ereditario del Grande Diluvio era estremamente calmo. Solo perché non era successo nulla all'inizio non significava che sarebbe rimasto al sicuro anche dopo. Continuò a fissare il suo campo di forza sull'abissale, impedendogli di uscire dall'acqua.


Ma diversi respiri di tempo dopo, rimase comunque insoddisfatto. Afferrò un altro Empireo di un piccolo Sect accanto a lui e lo lanciò nell'acqua.


Accompagnati da grida di paura e allarme, due abissali cominciarono a dimenarsi nel lago.


L'acqua si agitò e le onde diventarono sempre più grandi.


Ma non successe nulla e uno dei due cominciò ad imprecare.


Questo abissale aveva sfogato la rabbia insultando il principe ereditario, che si incupì. Ma in quel momento non poteva perdere tempo con le stupidaggini dette da carne di cannone. Voleva lanciare altri Empirei nell'acqua, ma proprio quando fu sul punto di farlo, qualcosa ribollì dal centro del lago grigio.


<em>Glugluglu!</em>


Enormi bolle d'aria si sollevavano dal fondo del lago sempre più velocemente, diventando sempre più dense, come se un qualche grande mostro stesse per emergere dall'acqua.


Tutti gli abissali si innervosirono e i due nel lago sbiancarono.


Se fosse emerso un mostro dal lago, i primi ad andare incontro ad una catastrofe sarebbero stati loro. Non sarebbero riusciti nemmeno a fare da stuzzichini.


<em>Peng!</em>


Con una fragorosa esplosione, si sollevò un'enorme colonna d'acqua dal lago. Poi scatenò una tempesta che sollevò onde impetuose in ogni direzione.


"Cosa..."


Molti abissali rimasero scioccati. Questa enorme tempesta sembrava poterli divorare tutti.


Senza bisogno di parlare, tutti cominciarono a ritirarsi rapidamente.


Ma allo stesso tempo la tempesta si intensificò. Emerse una forza lacerante irresistibile e lo spazio al centro del lago tremò violentemente, come se non potesse resistere a questa potenza.


"Cosa sta...?!"


"Lo spazio sta tremando?"


Molti abissali guardarono lo spazio che tremava al centro del lago, colti dal panico. Bisognava sapere che lo spazio nella tomba del Dio Demoniaco era incredibilmente stabile, come poteva tremare in questo modo?


Poi, proprio mentre lo pensavano, accadde una scena terrificante!


Il tremito spaziale diventò sempre più forte, poi creò un piccolo buco. Anche se questa apertura era solo delle dimensioni di un pugno, era comunque una lacerazione!


Una forza terrificante aveva squarciato lo spazio nella tomba del Dio Demoniaco!


"Com'è possibile?!"


Pensarono tutti gli abissali. Poi, senza avere tempo di reagire o pensare, un vortice irresistibile risucchiò tutti quanti!


<em>Bang!</em>


La superficie del lago scoppiò. Il principe ereditario del Grande Diluvio, Lin Ming, Sheng Mei, tutti gli abissali precipitarono verso il fondo del lago...


Lin Ming sentì un fischio nelle orecchie. La velocità con cui veniva trascinato giù aveva causato frizione contro l'acqua del lago, rendendolo estremamente caldo.


Questo lago era molto più profondo di quanto aveva immaginato.


Anche se stava sprofondando così rapidamente, non riusciva ancora a vedere il fondo del lago.


Lentamente, Lin Ming scoprì che la sua coscienza sembrava sul punto di separarsi dal corpo. Per un po' l'ambiente attorno diventò confuso.


"Questo è..."


Lin Ming sussultò. Se la sua coscienza avesse lasciato il suo corpo, sarebbe stato incredibilmente pericoloso. Ma aveva la sensazione che la sua anima sarebbe stata lacerata da questa enorme forza; era semplicemente insopportabile.


Di questo passo il suo mare spirituale sarebbe caduto in un'illusione!


Lin Ming sussultò. Possedeva l'Anima Eterna e così era sempre stato sicuro della resistenza della sua anima. Anche così, non poteva sopportare questa forza e questo dimostrava quanto era formidabile.


"Cubo Magico!"


All'improvviso una luce brillante apparì nella sua mente.


Connetté immediatamente la sua percezione divina all'artefatto divino. All'improvviso l'aura mistica e antica del Cubo Magico si riversò nel suo mare spirituale.


La coscienza di Lin Ming gradualmente si svegliò un po'. Riusciva a stento a muovere gli occhi e guardarsi attorno.


L'ambiente attorno era nero come la pece, ma non poteva comunque ostacolarlo. Comunque ciò che vide lo inquietò.


Accanto a lui, gli Empirei, Eco dell'Oscuro e Sheng Mei erano già privi di sensi...
                                


                                



