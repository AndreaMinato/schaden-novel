---
title: Capitolo 2155 – Riprendere i Sensi
pubDate: 2025-12-15T08:37:10.509Z
tags:
    - mw
---


<em>Capitolo sponsorizzato, ringraziamo Paolo!
4 capitoli in coda (4 Paolo), 0/5
-Schadenfreude</em>


"Ha davvero... infranto il mio... marchio spirituale? Con la sua forza dovrebbe essere impossibile..."


In realtà figuriamoci Sheng Mei, perfino in tutti e 33 i Cieli e l'Abisso Oscuro combinati non c'era nessuno capace di sciogliere il marchio spirituale lasciato da lui.


Questo perché il marchio spirituale si era radicato profondamente nel mare spirituale di Sheng Mei. Anche se qualcuno dalla forza spirituale capace di rivaleggiare con lui avesse cercato di scioglierlo, avrebbe fatto collassare l'intero mare spirituale.


Così non poteva essere infranto se non da Sheng Mei stessa.


L'Imperatore Spirituale sporse una mano pallida, toccandosi rapidamente le punte delle dita mentre deduceva velocemente cos'era appena successo. Voleva scoprire il motivo dietro questo cambiamento.


Ma stranamente scoprì che, quando cercò di indagare sulla questione, i suoi sforzi furono ostacolati da strati di foschia che ostacolavano la sua vista, così non aveva potuto vedere chiaramente cosa stava succedendo.


"Cosa sta accadendo?"


L'Imperatore Spirituale si accigliò. Non gli piaceva che qualcosa sfuggisse al suo controllo.


Strinse gli occhi e osservò il mare di miseria e di innumerevoli scheletri su cui fluttuava. Alla fine si risedette e la sua mente tornò alla calma.


Anche se il marchio spirituale che aveva lasciato in Sheng Mei si era rotto, finché avesse lasciato il suo isolamento non sarebbe stato un problema.


Al momento era più vitale completare la raffinazione dell'Anima Eterna.


Per quanto riguardava Sheng Mei, era impossibile per lei usare questo breve periodo di tempo per aumentare la sua forza al punto da poter sfuggire dalle sue grinfie.


In quel momento, nella tomba del Dio Demoniaco, la forma spirituale di Sheng Mei era sbiancata. Quando aveva bruciato la sua anima, aveva scatenato una forza inimmaginabile che aveva superato la sua coltivazione di diversi livelli.


Era accaduto l'impossibile.


Nel mondo dei mortali, durante i terremoti quando una madre vedeva il suo bambino premuto dalle macerie, una donna delicata avrebbe potuto scatenare una forza che superava di gran lunga quella di un uomo adulto, spingendo via le pietre che pesavano diverse centinaia di jin per salvare il suo bambino.


Sheng Mei aveva fatto lo stesso.


Era la forza di una madre.


Tuttavia, visto che la sua anima aveva consumato troppa energia, era rimasta estremamente indebolita. Inoltre, dato che era immersa nei suoi demoni del cuore, il suo spirito indebolito non avrebbe potuto resistere all'invasione di queste ossessioni.


Aveva già... perso i sensi...


.....


In quel momento, nel fondo del lago assassino, in una profonda caverna sotterranea, un abissale torreggiante era accovacciato vicino ad un cadavere. L'abissale stese un dito per infilzare il braccio del corpo e assorbire lentamente il potere degli dei demoniaci.


L'impatto dei demoni del cuore era stato terrificante. Visto che Lin Ming possedeva il Cubo Magico, non ne era stato influenzato affatto.


Aveva anche sperimentato intenzionalmente gli attacchi delle ossessioni. Altrimenti sarebbe riuscito a mantenere la lucidità dall'inizio alla fine.


Poi Lin Ming continuò ad essere trascinato dal vortice del lago assassino. Dopo essere affondato per chissà quanto tempo, arrivò in questa profonda caverna sotterranea.


Qui non c'era solo lui, ma diversi altri abissali immobili.


Lin Ming li sondò e scoprì che erano già morti.


Le loro anime non erano state abbastanza forti da resistere alla prova dei demoni del cuore. Alla fine i loro spiriti erano esplosi e i loro mari spirituali erano collassati. La loro vitalità del sangue stava scomparendo lentamente. Tra non molto sarebbero diventati nutrimento per questo strano mondo.


Lin Ming sospirò con emozione vedendo questa scena. Ognuno di questi abissali era stato un tiranno incredibile nella sua terra. Eppure nella tomba del Dio Demoniaco non erano diversi da carne da cannone.


Si poteva dire che il livello di questa tomba del Dio Demoniaco fosse troppo terrificante.


Era il regno mistico più formidabile e terrificante di tutti e 33 Cieli e l'Abisso Oscuro combinati.


Lin Ming continuò la sua ricerca. Voleva vedere se questi abissali avevano lasciato tesori preziosi e nel frattempo poteva anche usare le leggi del Divoramento di Fame per assorbire briciole del potere del dio demoniaco rimasto in questi cadaveri prima che scomparissero.


In quel momento però cadde un altro corpo nella caverna.


<em>Peng!</em>


Il suono della sua caduta fu molto più leggero; non poteva essere paragonato agli enormi abissali caduti a terra.


Lin Ming divenne pensoso. Estese la sua percezione per indagare sulla fonte di questo suono. Se fosse stato fortunato avrebbe trovato questo abissale mentre moriva così da poter assorbire ancora più potere degli dei demoniaci.


Tuttavia, quando Lin Ming trovò questo corpo con la sua percezione, si irrigidì. Era una donna vestita di nero: l'Imperatrice Spirituale Sheng Mei!


"Sheng Mei... ha sopportato l'impatto dei demoni del cuore?"


Lin Ming si agitò. Dopo averla sondata con la sua percezione, scoprì che il respiro e il battito cardiaco di Sheng Mei erano deboli. Tuttavia era mortalmente pallida e le sue labbra erano diventate blu. Il suo fuoco vitale era debole ed era chiaro che la sua anima avesse consumato troppa energia per resistere ai demoni del cuore.


Inoltre doveva ancora superare la prova e non si era ancora svegliata.


Questo sorprese Lin Ming. L'impatto dei demoni del cuore era stato terrificante, ma lo aveva superato facilmente usando il Cubo Magico. Ma anche se non lo avesse usato, Lin Ming credeva che la sua Anima Eterna avrebbe potuto pagare un certo prezzo per resistere.


Agli occhi di Lin Ming, dopo aver raggiunto la perfezione delle nove reincarnazioni, l'anima divina di Sheng Mei sarebbe stata indubbiamente formidabile. Anche se non avesse potuto superare la prova facilmente come aveva fatto lui, avrebbe dovuto farlo senza perdere i sensi.


Lin Ming la esaminò. Sheng Mei era già priva di sensi e non poté resistere alla percezione di Lin Ming, che sondò il suo mare spirituale senza trovare nessun ostacolo.


Quando vide il suo mare spirituale, trattenne il respiro.


Si aspettava che Sheng Mei avesse consumato troppa energia, ma non si sarebbe mai immaginato che fosse arrivata a questo punto. Il suo mare spirituale aveva perso metà della sua forza!


E nel cielo sopra il mare spirituale si erano radunate nuvole cupe. Tra queste nubi, demoni e fantasmi danzavano selvaggiamente ed ululavano!


Erano i demoni del cuore di Sheng Mei. Il grado della loro potenza superava di gran lunga quelli di Lin Ming.


"Sheng Mei ha dei demoni del cuore così terrificanti. Ogni demone del cuore è un'ossessione e una paura... non c'è da meravigliarsi che non sia riuscita a resistere nemmeno con la sua anima divina delle nove reincarnazioni."


Lin Ming scosse la testa. Con un mare spirituale quasi esausto e demoni del cuore così potenti, era già un miracolo che Sheng Mei potesse mantenere il suo fuoco vitale in questo modo senza morire come gli altri abissali.


Lin Ming divenne pensoso. Se non l'avesse salvata velocemente, allora sarebbe caduta in uno stato di sonno permanente e non si sarebbe svegliata più. E anche se si fosse svegliata, il suo mare spirituale sarebbe rimasto ferito per sempre.


Ma se l'avesse salvata, non sapeva se sarebbe stata una nemica o un'anima in futuro...


Prima o poi lui e l'Imperatore Spirituale avrebbero combattuto. Allora Sheng Mei si sarebbe alleata con il suo nemico?


Forse l'Imperatore Spirituale aveva qualche metodo per trattenere e controllare Sheng Mei. Allora se avesse voluto affrontare l'Imperatore Spirituale, forse avrebbe dovuto sconfiggere Sheng Mei prima.


In tal caso, allora se la sarebbe solo cercata.


Ma quando vide l'anima di Sheng Mei indebolirsi gradualmente, Lin Ming sospirò gentilmente e aprì il campo di forza primordiale. Dopo essersi isolato dall'ambiente attorno, alzò la mano destra e il Cubo Magico apparì nel suo palmo.


Si poteva dire che Sheng Mei gli avesse salvato la vita. Altrimenti, 7000 anni fa, sia la Regina Divina Piaoyu che l'Imperatore Spirituale avrebbero potuto ucciderlo facilmente.


Inoltre, anche se l'avesse salvata, sarebbe stata sicuramente debole. Dopo averla salvata forse avrebbe potuto sapere altri segreti sull'Imperatore Spirituale?


Ma farlo avrebbe rivelato completamente la sua identità. Se l'Imperatore Spirituale avesse lasciato un qualche tipo di marchio spirituale o altri metodi simili, allora se avesse catturato Sheng Mei, probabilmente avrebbe dovuto affrontare l'Imperatore Spirituale ancora più in anticipo.


Si poteva dire che la situazione fosse piena di complessi intrichi.


In quel momento una ragazza vestita di rosso emerse dal Cubo Magico. Guardò con curiosità Sheng Mei e disse: "Fratello Lin, non è la sorellona dell'Universo del Sogno Akashico?"


"Mm, è lei."


Disse piano Lin Ming. Toccò gentilmente il Cubo Magico e alcune delle rune sull'artefatto iniziarono a scintillare. Un lieve bagliore sfrecciò dalla fronte di Sheng Mei e poi coprì il cielo sopra il suo mare spirituale. Gli strati di nuvole cupe iniziarono a sciogliersi come neve al sole sotto questa luce.


Molti demoni del cuore ulularono di dolore e ruggirono miserabilmente. Volevano precipitarsi nel mare spirituale di Sheng Mei per nascondersi, ma alla fine furono travolti dalla luce e ridotti in cenere.


Dopo aver eliminato i demoni del cuore, Lin Ming riversò un po' di forza della sua anima divina nel mare spirituale di Sheng Mei.


Così, come se avesse dormito per chissà quanti anni e avesse aspettato proprio questo momento per svegliarsi, Sheng Mei aprì lentamente gli occhi...
                                


                                



