---
title: Capitolo 2159 - 100.000 Demoni Celesti
pubDate: 2025-12-15T08:37:10.510Z
tags:
    - mw
---


<em>Capitolo regolare,
3 capitoli in coda (3 Paolo), 0/5
-Schadenfreude</em>


Il principe ereditario del Grande Diluvio strinse la sua sciabola spettrale, in alto nel cielo!


Da dietro, decine di migliaia di demoni ulularono mentre si lanciavano continuamente su Lin Ming!


La luce di lancia brillò. Un demone dopo l'altro fu abbattuto da Lin Ming. Tuttavia, anche se il principe ereditario ne fu lievemente sorpreso, si limitò a sogghignare e disse freddamente. "Sembra che ti abbia sottovalutato. Pensavo che il mio colpo dei 10.000 demoni sarebbe stato sufficiente ad eliminarti, ma non mi sarei mai immaginato che lo potessi bloccare. In tal caso, lascia che apra un po' le tue vedute!"


Mentre parlava, il principe ereditario del Grande Diluvio iniziò a togliersi lentamente l'armatura da guerra.


L'armatura color viola dorato si sfaldò uno strato dopo l'altro. Questo sorprese Lin Ming. Generalmente palando, in un combattimento tra praticanti di arti marziali, ogni parte avrebbe tirato fuori nuove armi e assi nella manica. Ma il principe ereditario del Grande Diluvio stava abbandonando la sua armatura.


Quando la placca del petto e quella posteriore, ciò che Lin Ming vide lo fece rabbrividire.


Sotto la corazza, il principe ereditario del Grande Diluvio era avvolto da file di sottili catene. E queste catene sottili trapassavano innumerevoli anime orribili e feroci.


Lo spirito più piccolo era delle dimensioni di un chicco di riso, ma alcune erano grossa quanto un pugno. Alcune ululavano di dolore e miseria e altre ruggivano per la rabbia. Gli spiriti demoniaci grandi quanto un pugno erano incredibilmente feroci. Pendevano dal corpo del principe ereditario, spalancavano la bocca e divoravano la sua carne e il suo sangue.


Dopo che l'armatura fu rimossa, queste anime diventarono come un branco di tigri affamate liberate da una gabbia. Ora queste tigri affamate diressero i loro sguardi verso Lin Ming, i loro occhi erano pieni di invidia infinita e fame!


"Questo..."


Sheng Mei sussultò. Anche se il principe ereditario del Grande Diluvio aveva il corpo di un feroce abissale, il suo volto era simile a quello di un umano e poteva essere considerato perfino attraente. In termini di aspetto, poteva essere considerato a stento accettabile. Ma dopo che aveva abbandonato la sua armatura e rivelato gli spiriti demoniaci sotto, stava mostrando uno spettacolo che rendeva difficile perfino puntare lo sguardo verso di lui.


Il principe ereditario del Grande Diluvio aveva così tanti spiriti demoniaci sotto la corazza. Come i maestri di insetti velenosi che li crescevano usando i loro stessi corpi, il principe ereditario del Grande Diluvio allevava questi spiriti demoniaci con la sua carne e il suo sangue. Era una scena rivoltante.


Pensando alle concubine del principe ereditario del Grande Diluvio, Sheng Mei ebbe difficoltà a mantenere la calma. Chissà quante torture inumane dovevano sopportare.


"Eheh! Gli abissali ordinari indossano armature per proteggersi, ma io sono diverso. La forza di questi spiriti è troppo potente e a volte nemmeno io posso controllarli. Normalmente devo usare un'armatura per sigillare queste anime demoniache!"


"Dovresti essere abbastanza orgoglioso di avermi fatto togliere l'armatura. Per affrontarti, è più che sufficiente rimuovere le placche della schiena e del petto!"


Il principe ereditario del Grande Diluvio sogghignò con sdegno. La sciabola spettrale nella sua mano iniziò a brillare con luce rossa, sembrava che il capo degli spiriti fosse sigillato nell'arma e che stesse iniziando a risvegliarsi.


"100.000 demoni celesti!"


Ruggì il principe ereditario del Grande Diluvio. Po, dal suo corpo pieno di demoni, iniziò a fuoriuscire un'enorme quantità di spettri.


Per un po' ruggiti terrificanti risuonarono nel cielo, come se stesse per nascere una tempesta terrificante.


In confronto a prima c'era una quantità dieci volte superiore di spiriti. Dai 10.000 di prima ora ce n'erano 100.000.


Questi 100.000 demoni celesti traboccavano di energia infernale infausta mentre balzavano su Lin Ming!


Il cielo era coperto da ombre di demoni; era impossibile vedere chiaramente cosa stava accadendo.


All'inizio la luce di lancia di Lin Ming poteva trapassare questi spiriti demoniaci. Ma dopo che erano aumentati di dieci volte, questi spiriti iniziarono a divorare le luci di lancia!


Il principe ereditario del Grande Diluvio unì le mani. Si formò un enorme fantasma di sciabola, che menò un fendente dall'alto.


Era un attacco terrificante. Anche se il fisico abissale di Lin Ming era incredibilmente resistente, sotto questa tempesta sentì comunque la sua vitalità del sangue agitarsi, come se venisse tirata via da strati di spiriti demoniaci!


Una Vera Divinità di livello intermedio era davvero formidabile!


Lin Ming si ritirò rapidamente. Diventare una Vera Divinità era incredibilmente difficile, figuriamoci arrivare agli stadi intermedi. Inoltre il principe ereditario del Grande Diluvio aveva ancora un immenso potenziale e avrebbe potuto raggiungere un livello superiore in futuro. Contro un avversario del genere, perfino Lin Ming aveva difficoltà!


Vedendo le ondate di spiriti demoniaci, Lin Ming attivò immediatamente il suo sangue Asura.


<em>Bang!</em>


Con una forte esplosione, il corpo di Lin Ming iniziò a diventare più alto e a crescere. Gli spuntoni d'ossa che lo coprivano diventarono più lunghi e feroci, e i suoi occhi color ambra scura divennero rossi come il sangue!


La forza del vero sé nel mondo di Lin Ming eruttò. Il fantasma di un dio della guerra Asura si condensò dietro il suo vero sé e il potere Asura si riversò senza riserva nella sua personificazione demoniaca.


La personificazione abissale alzò le mani, tracciando un cerchio, apparì un'enorme ruota nera.


Ruota Asura!


La strada delle arti marziali del maestro della Strada Asura era sempre stata piena di massacri. Ora che questa ruota era apparsa, anch'essa rivelò diecimila demoni ruggenti, piena di intento omicida!


In particolare Lin Ming ora stava usando il potere dei demoni per manifestarla. In termini di malevolenza, la ruota Asura superava perfino i centomila demoni del principe ereditario!


<em>Bang!</em>


Fiamme demoniache si accesero nel cielo. Mentre le onde di spiriti demoniaci impattarono contro la ruota, si ridussero in cenere. Tuttavia la ruota Asura tremò violentemente, sembrava che presto si sarebbe rotta!


Lin Ming ne fu scioccato. Questo principe ereditario del Grande Diluvio era davvero formidabile; era un avversario contro il quale non poteva mostrare la minima disattenzione.


In quel momento però il principe ereditario del Grande Diluvio rimase ancora più sorpreso. Era normale che il colpo dei 10.000 demoni non potesse eliminare Lin Ming, pensava semplicemente di averlo sottovalutato. Ma adesso aveva bloccato perfino i 100.000 demoni celesti. Questo stupì il principe ereditario del Grande Diluvio.


La sua espressione prima sicura si irrigidì.


Lo sguardo del principe ereditario brillò con luce gelida. Alzò l'armatura viola dorata sul suo braccio sinistro e altri 10.000 spiriti demoniaci uscirono dal suo corpo. Poi si batté il petto e sputò una boccata di sangue nero!


Questo sangue nero schizzò sulle ondate di spiriti demoniaci e fu assorbito!


Era essenza di sangue!


Tuttavia il metodo di coltivazione praticato dal principe ereditario del Grande Diluvio era particolarmente speciale. Questi demoni celesti erano stati raffinati personalmente da lui e, anche se avevano assorbito la sua essenza di sangue, non poteva essere considerata una perdita. Stava trasferendo temporaneamente la sua essenza di sangue a questi spiriti demoniaci.


Da questo punto di vista, i demoni celesti potevano essere definiti la personificazione del principe ereditario del Grande Diluvio. Adesso il principe ereditario stava riversando più forza alla sua personificazione.


Tuttavia, non importava come venisse definita, agli occhi di Sheng Mei stava proprio usando il potere della sua essenza demoniaca.


Anche se non la stava bruciando, era più che sorprendente!


Fronteggiando Lin Ming, una Vera Divinità di livello intermedio era stata costretta ad usare la forza della sua essenza di sangue. Era sconvolgente.


Dopo che gli spiriti demoniaci assorbirono una parte dell'essenza di sangue del principe ereditario, divennero ancora più crudeli e selvaggi. Ulularono contro Lin Ming, ora stava sopprimendo completamente la Ruota Asura.


<em>Bang!</em>


La ruota Asura si frantumò con una fragorosa esplosione. L'energia sconfinata si radunò, formando una tempesta di potere demoniaco che scoppiò attorno!


Lin Ming tremò. L'armatura d'osso sul suo petto quasi si ruppe mentre veniva scaraventato via!


<em>Peng!</em>


Lin Ming impattò contro le pareti del dirupo che scintillavano di rune. Sangue traboccò dagli angoli delle sue labbra.


Ma allo stesso tempo anche il principe ereditario del Grande Diluvio si ritirò nella tempesta. Il suo colpo era riuscito a ferire Lin Ming e, anche se i suoi effetti non erano gravi come aveva sperato, finalmente era riuscito ad entrare in vantaggio.


Comunque, proprio mentre riprendeva l'equilibrio, il suo sorriso malvagio si irrigidì. I pezzi della Ruota Asura si erano mischiati alla tempesta di energia. Poi iniziarono a piovere contro di lui.


"Umpf!"


Il principe ereditario del Grande Diluvio sogghignò freddamente. Un solo pugno frantumò il 99% dei frammenti, ma alcuni pezzi ferirono le sue scaglie e sprofondarono nel suo corpo.


Ogni frammento conteneva i concetti della Vita e della Morte.


Questa forza cresceva in continuazione ed era difficile da sopprimere. Allo stesso tempo, la forza annientava ogni cosa mentre divorava la carne e il sangue del principe ereditario.


Questo rendeva impossibile per lui annientare completamente la forza di questi frammenti!


"Questo..."


Lo sguardo del principe ereditario si incupì. Le abilità di Lin Ming erano troppo strane e bizzarre; contenevano leggi che erano incredibilmente difficili da capire.


In quel momento però Sheng Mei rimase proprio sbalordita!


Sheng Mei non era riuscita a riconoscere il potere demoniaco che manifestava le leggi Asura perché non era abbastanza esperta in quel campo.


Ma data la sua familiarità con le leggi della vita e della morte, come poteva non capire cos'era?


Meno di un anno fa aveva prestato le pagine della morte delle Sacre Scritture incredibilmente esoteriche e complesse a Lin Ming per fargliele guardare per soli tre giorni. Secondo lei, non importava quanto fosse talentuoso, sarebbe stato impossibile per lui percepire qualcosa durante quel breve periodo.


Non avrebbe dovuto comprendere nulla usandole.


Ma non si sarebbe mai immaginata che non solo Lin Ming sarebbe riuscito a percepire qualcosa, ma che aveva quasi compreso le leggi complete delle Sacre Scritture.


Com'era possibile?!
                                


                                



