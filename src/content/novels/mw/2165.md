---
title: Capitolo 2165 – Enigma di Identità
pubDate: 2025-12-15T08:37:10.511Z
tags:
    - mw
---


<em>Capitolo regolare,
10 capitoli in coda (10 Matteo), 0/5
-Schadenfreude</em>


"Cosa... sta succedendo qui?" Lin Ming fece un respiro profondo.


Sheng Mei disse: "Dovresti sapere che è scoppiata una grande guerra 10 miliardi di anni fa nei 33 Cieli, e durante quel conflitto diversi universi sono stati distrutti e le antiche razze sono state quasi annientate completamente?"


Lin Ming annuì: "E poi?"


"In passato il maestro della strada Asura ha guidato le antiche razze dei 33 Cieli per resistere agli abissali. Hanno combattuto ferocemente contro i sei abissali totem e, mentre il conflitto si protraeva, alla fine le antiche razze sono riuscite a sigillare l'Abisso Oscuro.
Questa mossa ha rimosso il problema dalla radice e ha troncato la via di fuga degli abissali. Allora però molti abissali sono rimasti comunque nei 33 Cieli, inclusi abissali totemici! Questi abissali non si sarebbero mai immaginati che le forme di vita dei 33 Cieli avrebbero avuto la possibilità di sigillare l'Abisso Oscuro."


"Senza rinforzi, senza rifornimenti, gli abissali furono messi all'angolo. Alla fine furono strangolati lentamente dai numeri soverchianti delle antiche razze. Si può dire perfino... che sigillare l'Abisso Oscuro sia stato un punto di svolta della guerra. Se l'Abisso Oscuro non fosse stato sigillato, allora gli abissali sarebbero potuti tornare a riposare e a recuperare le forze prima di passare nuovamente all'assalto, attaccando più volte i 33 Cieli fino a distruggerli."


Lin Ming annuì. Ciò che aveva detto Sheng Mei era tutto vero.


Che fosse dieci miliardi di anni fa o adesso, i 33 Cieli non potevano competere con l'Abisso Oscuro.


Dopotutto gli abissali erano forme di vita che erano riuscite a sopravvivere dall'era universale precedente. La loro civilizzazione delle arti marziali risaliva a 100 miliardi di anni fa e non era qualcosa con la quale i 33 Cieli potevano sperare di competere. Inoltre erano una razza che aveva davvero cambiato il suo fato. Quando il Dao Celeste l'aveva condannata all'estinzione, aveva contato sulla sua forza terrificante per sopravvivere.


"Gli abissali erano stati messi all'angolo e sono quasi morti nell'accerchiamento delle antiche razze. Tuttavia alcuni totem abissali sono riusciti a sopravvivere. Si sono nascosti nelle distorsioni spaziali e sono caduti in un sonno profondo e, allora, il maestro della Strada Asura era già scomparso..."


"Non conosco i dettagli di cos'è successo dieci miliardi di anni fa e non so quanti totem abissali sono sopravvissuti. So solo che diversi miliardi di anni fa, dei sei abissali totemici, solo Oscuro e Fame sono sopravvissuti."


"Ma non sono sicura che i totem abissali di adesso siano gli stessi di 10 miliardi di anni fa..."


Lin Ming rabbrividì: "Cosa intendi?"


Sheng Mei scosse la testa: "Non lo so. È una questione troppo complicata. Le mie conoscenze sono limitate e non so molto dell'Imperatore Spirituale. in effetti non conosco nemmeno il suo nome. Tutto ciò che so è che è davvero terrificante!"


"In realtà il motivo per cui l'Imperatore Spirituale ha l'aspetto di un vecchio giovane è perché diverse centinaia di milioni di anni fa si è impossessato del vero Imperatore Spirituale, il vero sovrano degli spirita dei 33 Cieli."


"Cosa?!"


Lin Ming era sbigottito: "Il vero Imperatore Spirituale degli spirita... ha perso il suo corpo e l'attuale Imperatore Spirituale è falso... allora che gli spirita siano..."


Lin Ming si raggelò. Qualcuno che poteva diventare l'Imperatore Spirituale degli spirita doveva essere almeno una Vera Divinità di livello superiore e probabilmente un esperto sbalorditivo a quel livello.


Ma un Imperatore Spirituale del genere era stato derubato del suo corpo e nemmeno le altre Vere Divinità Spirita l'aveva capito!


L'attuale Imperatore Spirituale era troppo terrificante!


Negli ultimi diversi millenni i saggi avevano combattuto una guerra tumultuosa contro l'umanità, ma nel frattempo gli spirita non erano intervenuti.


Gli spirita avevano dato una sensazione misteriosa e spettrale a Lin Ming. Non era mai riuscito a capire le loro intenzioni.


Ora, quando la forza dell'umanità aveva superato le previsioni dei saggi, la guerra aveva raggiunto un'impasse. Entrambe le parti si erano massacrate a vicenda ed erano gravemente danneggiate.


Il piano originale dei saggi era divorare l'umanità ed espandersi, ma non solo avevano fallito, ma si erano rotti i denti nel tentativo.


Visto lo stallo attuale, sia l'umanità che i saggi avevano esaurito le forze. Non era proprio questa la situazione che l'Imperatore Spirituale desiderava vedere?


E quando la guerra tra l'umanità e i saggi fosse arrivata al suo culmine, l'Imperatore Spirituale forse... avrebbe condotto l'Abisso Oscuro nei 33 Cieli?


Allora i 33 Cieli avrebbero avuto la forza di resistere?


Anche se l'Abisso Oscuro era stato sigillato dal Muro Divino Eterno, chi sapeva quanto questa barriera poteva continuare a bloccarli?


Pensando a questo, sudore freddo colò per la fronte di Lin Ming. Guardò Sheng Mei e chiese con un tono un po' affrettato: "Hai detto che l'attuale Imperatore Spirituale è Oscuro, allora chi è l'Oscuro nell'Abisso?"


"È una personificazione." Sheng Mei mostrò uno sguardo preoccupato. "Miliardi di anni fa, Oscuro ha prodotto una personificazione e quando è riuscito ad indebolirne la forza abbastanza, la personificazione è riuscita a superare il Muro Divino Eterno e ad inoltrarsi nell'Abisso Oscuro.
La personificazione ha coltivato lentamente fino ad arrivare al livello dell'attuale 'Oscuro'. In effetti, per tutti questi miliardi di anni, Oscuro è apparso raramente. In quanto marionetta, forse sembrava poco importante e in realtà non apparire l'ha resa più misteriosa, ancora più formidabile.
Chi controlla davvero la Strada del Re Oscuro è l'Imperatore Spirituale. Per quanto riguarda me, Figlio dell'Oscuro, il Grande Anziano e gli altri, sono solo pedine schierate dall'Imperatore Spirituale per controllare la personificazione di Oscuro per governare la Strada del Re Oscuro."


Più Sheng Mei parlava, più Lin Ming rimaneva scioccato. Senza dubbio la prossima mossa dell'Imperatore Spirituale era di divorare i 33 Cieli.


L'avversario dell'Imperatore Spirituale non era mai stato il Sovrano dei Saggi Zaohua, ma ogni forma di vita dei 33 Cieli!


"Cosa posso fare..."


Una grande pressione gravava sulle spalle di Lin Ming.


All'inizio pensava che la grande calamità del mondo sarebbe stata la scomparsa del Muro del Sospiro Divino dei 33 Cieli e l'invasione dei saggi.


Se avesse potuto sconfiggere i saggi, allora la grande calamità sarebbe passata.


Solo dopo aveva saputo dell'esistenza dell'Abisso Oscuro. Pareva che questa grande calamità sarebbe stata terrificante come quella di 10 miliardi di anni fa.


E ora, prima che i suoi avversari, i saggi, fossero stati sconfitti, era apparso un nemico più potente; l'Imperatore Spirituale!


Questo era un avversario terrificante, un avversario che non capiva affatto, ma che invece aveva compreso completamente i suoi nemici!


In questa situazione poteva esistere una strategia o un metodo che poteva dare loro qualche possibilità?


Sentendo le preoccupazioni di Lin Ming, anche Sheng Mei divenne silenziosa.


In quel momento si riempì di emozioni contrastanti. Ogni segreto di cui aveva parlato era di massimo livello per gli abissali. In realtà ciò che aveva fatto adesso non era diverso da un tradimento nei confronti della sua razza.


Ma lo aveva detto comunque.


Non sperava che l'Abisso Oscuro annientasse i 33 Cieli, né che Lin Ming perisse nella guerra. E non voleva vedere assolutamente l'Imperatore Spirituale governare ogni forma di vita, perché, se ci fosse riuscito, il suo fato sarebbe stato davvero miserabile.


In quel momento Lin Ming guardò Sheng Mei. Chiese con lentezza e chiarezza: "Sei un'abissale?"


Sheng Mei rimase sbalordita. Stava per annuire istintivamente, ma prima di farlo, iniziò ad avere dei dubbi...


Aveva sempre creduto di essere parte della razza degli angeli oscuri.


Ma cos'era la razza degli angeli oscuri? Era una razza incredibilmente rara e misteriosa.


Inoltre...


Sheng Mei ripensò a tutte le strane scene che aveva visto nella terra dei sogni dei suoi demoni del cuore...


C'era quella ragazzina che aveva sempre lottato contro gli abissali.


E il vecchio della razza degli dei primordiali che sembrava spietato e indifferente nei confronti della ragazzina, ma in realtà stava prestando attenzione ad ogni sua singola mossa...


Dopo essere stata imprigionata in quella isola solitaria, affrontando le dure onde del mare, la giovane finalmente era riuscita a volare...


In quel campo di battaglia, quella donna impareggiabile aveva alla fine fatto il suo ultimo sacrificio di sangue, diventando l'incarnazione del Muro Divino Eterno per sigillare l'Abisso Oscuro...


E sulla fronte di questa donna c'era lo stesso marchio del loto rosso delle nove rivoluzioni e il suo aspetto era completamente simile a quello di Sheng Mei...


Era... lei stessa?


C'era una possibilità che questi ricordi provenissero dalla sua vita passata?


Sheng Mei divenne confusa.


E in quel momento Lin Ming disse all'improvviso: "Una volta sono entrato nell'universo dove viveva la razza degli dei primordiali e sono andato in una zona proibita lasciata dal maestro della Strada Asura. In quella terra proibita c'era uno specchio che metteva alla prova chi entrava. Aveva registrato le caratteristiche degli antichi geni di dieci miliardi di anni fa per combattere con gli sfidanti."


"E tra tutti gli avversari contro cui ho lottato, c'era una donna dall'aspetto completamente simile al tuo."


Disse piano Lin Ming.


Sentendo questo, Sheng Mei sussultò e non riuscì a parlare per molto tempo.


"Cos'altro sai di lei?" Chiese Sheng Mei.


"So solo che alla fine è morta nel Muro Divino Eterno, trasformandosi in ossa..."
                                


                                



