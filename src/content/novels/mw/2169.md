---
title: Capitolo 2169 – Complotto di 100 miliardi di anni
pubDate: 2025-12-15T08:37:10.511Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (6 Matteo), 0/5
-Schadenfreude</em>


"Spina dorsale?"


Le parole di Lin Ming sbalordirono Sheng Mei. Questa spina dorsale era semplicemente troppo feroce. Inoltre il suo materiale non sembrava un osso, ma un qualche tipo di metallo e la sensazione gelida che dava assochilometriva a quella di un'arma impareggiabile.


Lin Ming strinse la spina dorsale lunga tredici piedi e volò lentamente verso l'alto. Mentre usciva dal burrone, la spina dorsale penzolava in giù. Se era così lunga, il suo proprietario doveva essere stato alto almeno trenta piedi.


Inoltre questa spina dorsale emanava un'aura così malvagia e infausta che Sheng Mei ebbe un presentimento: "Non dovrebbe essere... la spina dorsale lasciata dal Dio Demoniaco che è morto 100 miliardi di anni fa?!"


Dopo aver detto questo, Sheng Mei guardò la spina dorsale in modo diverso. Per gli abissali, l'antico Dio Demoniaco di 100 miliardi di anni fa era un dio spirituale che dominava tutto il creato. La spina dorsale del Dio Demoniaco... che sorta di concetto era?


Lin Ming sfregò con cautela uno degli spuntoni taglienti, percependo le fluttuazioni di energia e la vasta vitalità del sangue che emetteva. Scosse la testa e disse: "Non lo so. Posso solo confermare che è stata lasciata da un qualche antico demone straordinario."


Dopo aver detto questo, disse all'improvviso: "Non trovi strano questo mistico regno sotterraneo, questa bara di bronzo e anche il sangue nella bara?"


Le parole di Lin Ming fecero sussultare Sheng Mei: "Stai dicendo..."


Lin Ming rifletté per un momento. Posò lentamente la spina dorsale e disse: "Ho sempre avuto la sensazione che questa tomba del Dio Demoniaco fosse un po' inquietante. Molti luoghi sono pieni di pericoli terrificanti.
Ho visitato molti regni mistici in passato, ma nemmeno il peggiore in cui sono stato era pericoloso un decimo questa tomba del Dio Demoniaco. Possono morire perfino le Vere Divinità e per gli Empirei è ancora più facile."


"Credo che non sia affatto facile per qualsiasi razza crescere un Empireo. Le Vere Divinità sono ancora più rare. In una guerra tra razze, una Vera Divinità può mostrare una forza sufficiente ad influenzare l'intero conflitto."


"Anche se è la potentissima razza abissale, probabilmente hanno più di cento Vere Divinità. È una quantità dieci volte superiore a quella dei 33 Cieli, tuttavia nemmeno loro possono permettersi di perderne così tante!"


Dopo essere entrato nella tomba del Dio Demoniaco, senza considerare Lin Ming e Sheng Mei, il numero di Vere Divinità abissali dell'Alleanza di Oscuro e di Diluvio erano ventitré. E Lin Ming sapeva che cinque di esse erano già morte!


Fuori da questa caverna, inevitabilmente sarebbero morte altre Vere Divinità nei prossimi cento anni. Delle ventitré Vere Divinità originaria, alla fine ne sarebbero morte più della metà.


Molte Vere Divinità sarebbero state perse e molte di esse avevano ancora molto potenziale. E il numero di Empirei che sarebbero morti sembrava un po' esagerato.


Anche se la tomba del Dio Demoniaco si apriva solo dopo diverse centinaia di milioni di anni, un ritmo del genere avrebbe danneggiato molto la forza generale dell'Abisso Oscuro.


Il metodo di competizione brutale e tragico avrebbe solo accelerato la nascita di guerrieri. Ma non importava quanto fosse feroce questa gara, ci sarebbe dovuto essere un limite. Se un abissale di basso livello fosse morto, non sarebbe stato un problema, ma per creare abissali di livello superiore ci voleva un'enorme pila di risorse.


Sheng Mei si accigliò lievemente. Rifletté per un momento e poi disse: "Nell'Abisso Oscuro il forte ha sempre divorato il debole. La descrizione più adatta è che seguiamo la legge della giungla più elementare e barbarica.
Nella tomba del Dio Demoniaco, anche se moriranno molti esperti, quelli rimasti otterranno comunque benefici incredibili. il motivo per cui l'Abisso Oscuro ha così tante Vere Divinità è in gran parte merito della tomba del Dio Demoniaco."


"Inoltre in realtà molti abissali nella tomba muoiono per mano nemica. Per esempio, il conflitto tra l'Alleanza di Diluvio e quella di Oscuro hanno causato la morte di molti abissali. È fin troppo difficile trattenersi di fronte a risorse e ad occasioni fortunate per abissali che rispettano solo la legge della giungla."


La spiegazione di Sheng Mei fece scuotere la testa a Lin Ming: "Ho sempre pensato che la tomba del Dio Demoniaco sia troppo malvagia."


"In quanto fonte delle occasioni fortunate più grandi nell'Abisso oscuro, negli ultimi cento miliardi di anni gli abissali avrebbero dovuto trovare un modo per esplorarla riducendo le loro perdite. Invece sono rimaste sempre ad un livello terrificante. probabilmente hai già scoperto che quando un abissale muore nella tomba, si ridurrà velocemente in ossa e la forza della vitalità del sangue nel suo cadavere verrà assorbita dal mondo..."


Sentendo queste parole, Sheng mei rabbrividì. Anche lei lo aveva notato.


Il mondo della tomba del Dio Demoniaco aveva la caratteristica bizzarra di assorbire la vitalità del sangue di chi moriva. All'inizio Sheng Mei aveva pensato che fosse normale. Dopotutto ogni volta che la tomba del Dio Demoniaco si apriva, un enorme numero di abissali sarebbe entrato e avrebbe assorbito il potere degli dei demoniaci.


L'energia di questo universo seguiva le leggi di conservazione. Se il potere degli dei demoniaci veniva risucchiato, naturalmente doveva ripristinare la sua energia in qualche modo. Sheng Mei pensava che fosse solo un riciclo dell'energia, i loro cadaveri non venivano sprecati, si trasformavano in energia per sostenere questo mondo, per poi evolvere nel potere degli dei demoniaci miliardi di anni dopo.


Ma sentendo le parole di Lin Ming, una luce si accese nello sguardo di Sheng Mei. Guardò l'antica bara di bronzo sotto la rupe. L'antica bara era ancora piena di sangue denso e viscoso, sembrava estremamente malvagia.


E anche se questo sangue sembrava malvagio, Sheng Mei era ben consapevole di che sorta di terrificante vitalità del sangue conteneva. Certi alchimisti abissali avrebbero potuto usare questo sangue come materiale per raffinare le pillole del sangue più pure che sarebbero state di grande beneficio per la coltivazione!


"Stai dicendo che... il sangue in quell'antica bara di bronzo proviene dalla vitalità del sangue assorbita dalla tomba del Dio Demoniaco? La vitalità del sangue dei cadaveri trapela nel terreno e si raduna lentamente qui?!"


Sheng Mei sussultò per la sorpresa sentendo l'ipotesi di Lin Ming.


Una spina dorsale era immersa in un'antica bara piena di sangue di abissali e attorno ad essa c'era un'incisione demoniaca accompagnata da mura di ogni sorta di diagrammi complessi.


E tutto questo era stato costruito nelle profondità della tomba del Dio Demoniaco. Negli ultimi cento miliardi di anni, erano morti innumerevoli abissali nella tomba e questi abissali avevano tutti una coltivazione almeno allo stadio di Empireo. Inoltre erano tutti membri d'élite sbalorditivi della loro generazione. Così tanti geni morti e prosciugati della vitalità del sangue dalla formazione e radunati qui, erano stati usati per nutrire solo una spina dorsale...


Inoltre chi poteva confermare che ci fosse solo una di queste formazioni malvagie sotto la tomba del Dio Demoniaco?


Forse c'era una decina o più di formazioni simili disperse per tutto il regno mistico. La sola differenza sarebbe stata il tipo d'osso, invece che una spina dorsale poteva essere un cranio, delle costole, un femore, ossa delle braccia...


Pensando a questo, Sheng Mei rabbrividì.


Questa sorta di grande formazione assochilometriva ad un antico rituale, il rituale più malvagio e diabolico...


"Stai dicendo che c'è un qualche demone antico che sta usando la tomba per nutrire il suo scheletro e prima o poi risorgere?"


Sheng Mei pensò subito che che questa misteriosa entità avesse intenzione di assorbire la vitalità del sangue e l'energia delle future generazioni per nutrire il proprio scheletro, riforgiare la propria carne e il proprio corpo per poi risorgere!


Se era vero, allora questa ipotesi avrebbe causato uno shock fin troppo grande!


Se poteva cambiare ed invocare le regole della tomba del Dio Demoniaco, allora forse poteva essere... il creatore della tomba, il Dio Demoniaco!


Che il Dio Demoniaco avesse creato la tomba non solo per aiutare la sua razza a superare la Distruzione, ma anche per risorgere in futuro? Si era seppellito qui nella speranza di tornare in futuro?


Sheng Mei lo trovava incredibile.


Lin Ming disse: "Non so se è il Dio Demoniaco. Tutto ciò che so è che un regno mistico del genere nascosto sotto la tomba dev'essere frutto di un complotto. Inoltre una volta che raggiungerà il suo scopo, sicuramente causerà cambiamenti terrificanti nel mondo..."


"Allora questa spina dorsale..."


L'espressione di Sheng Mei divenne confusa e insicura. Anche se le congetture di Lin Ming erano ragionevoli, qualcosa non tornava.


Non era solo Sheng Mei ad averlo pensato, ma anche Lin Ming.


Cioè...


Se queste ipotesi erano corrette e fosse un complotto terrificante pianificato oltre 100 miliardi di anni fa, come mai avevano potuto tirare fuori quest'osso dall'antica bara di bronzo?


Non ci sarebbe dovuta essere una grande formazione protettiva attorno? Se non altro questa antica bara di bronzo sarebbe dovuta essere sigillata in modo da non poter essere aperta.


Dopotutto risaliva a 100 miliardi di anni fa. Sicuramente ci sarebbero stati degli abissali capaci di scendere fin qui in questo arco di tempo. Se le ossa fossero state portate via, non avrebbe interferito con il piano di questa creatura misteriosa?
                                


                                



