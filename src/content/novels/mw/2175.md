---
title: Capitolo 2175 – Luce dell'Altare demoniaco
pubDate: 2025-12-15T08:37:10.512Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Matteo), 0/5
-Schadenfreude</em>


.....


Lin Ming e Sheng Mei sapevano chiaramente a chi apparteneva questa voce.


Era... Figlio dell'Oscuro!


Lin Ming si girò, la lancia del drago Nero era inclinata di fronte a lui. Un abissale torreggiante dall'armatura viola volava in alto a cento piedi di distanza, si stringeva le mani e guardava dall'alto Lin Ming e Sheng Mei da una posizione dominante.


La voce di Figlio dell'Oscuro era calmante e magnetica, non sembrava affatto simile a quella di un abissale, ma a quella di un gentiluomo modesto di una delle razze dei 33 Cieli. Pareva perfino gradevole.


"Hong Xuan non c'è. Allora è stato eliminato da voi due?" Figlio dell'Oscuro guardò Lin Ming e Sheng Mei con significato.


Sentendo queste parole, Lin Ming si incupì. Figlio dell'Oscuro aveva già intuito cos'era successo!


In realtà non era questa la parte importante, il punto chiave era che Figlio dell'Oscuro aveva fatto questa domanda con fare completamente calmo e posato, come se stesse parlando di qualcosa di insignificante. In altre parole, questo significava che la sua forza superava di gran lunga quella del principe ereditario del Grande Diluvio.


Allora quando avevano ucciso il principe ereditario del Grande Diluvio, era stato Lin Ming a combattere con tutte le sue forze e Sheng Mei a sostenerlo per mostrare la piena potenza del fiore di loto dalle nove rivoluzioni. Tuttavia Lin Ming non era sicuro di poter emergere vittorioso da uno scontro con Figlio dell'Oscuro.


"Nono Anziano, potresti mettere da parte la lancia?"


Disse con un sorriso Figlio dell'Oscuro. Continuò: "Anche l'apprendista junior, come mai hai brandito la tua spada? Da quello che ricordo, il tuo rapporto con il Nono Anziano non è così buono. Ah giusto, non eri estremamente riluttante all'idea di questo matrimonio forzato? E ora all'improvviso sei dalla sua stessa parte e punti una spada verso di me senza esitare. Che tu e il Nono Anziano abbiate iniziato a provare sentimenti l'uno per l'altra in questi anni e che abbiate perfino coltivato in coppia?"


La voce di Figlio dell'Oscuro conteneva un lieve tono provocatorio. Tuttavia Sheng Mei rimase impassibile di fronte a questa derisione, invece si sentì sollevata. Da ciò che stava dicendo, sembrava che Figlio dell'Oscuro non sapesse della vera identità di Lin Ming.


"Che tu abbia paura... che l'apprendista senior prenda il tuo tomo di riti cerimoniali?"


Figlio dell'Oscuro avanzò un passo per volta. Lentamente sporse la mano, come se volesse spingere via la spada di Sheng Mei.


Vedendolo sporgere la mano, Sheng Mei roteò la spada d'osso e la sollevò. La punta della lama brillò con luce fredda, costringendo Figlio dell'Oscuro a ritrarre la mano. "Se vuoi così tanto il tomo di riti cerimoniali, allora te lo darò!"


Fin dall'inizio, da quando Figlio dell'Oscuro era entrato nella tomba, non avevano lottato per ottenere il libro cerimoniale.


Sheng Mei era ben consapevole che Figlio dell'Oscuro era uno dei fidati sottoposti dell'Imperatore Spirituale, che si fidava di lui ancora di più rispetto a lei. Se lo avesse voluto, allora probabilmente il tomo di riti cerimoniali sarebbe passato a lui e non a Sheng Mei.


Inoltre, nella tomba del Dio Demoniaco, a parte il libro di Malvagio, c'era anche quello di Eone di Lin Ming e quello dell'Inferno di Hong Xuan.


Figlio dell'Oscuro sembrava non provare nemmeno interesse nei confronti di questi due tomi. Dopo che era entrato nella tomba, era svanito senza lasciare traccia, nessuno sapeva dove fosse andato.


Dati tutti questi strani indizi, come poteva Sheng Mei non sospettare di lui?


Mentre parlava, Sheng Mei tirò fuori senza esitare il Libro di Malvagio. Poi, senza dargli nemmeno un'occhiata, lo gettò verso Figlio dell'Oscuro.


<em>Woosh!</em>


Sheng Mei riversò un'enorme quantità di energia nell'antico Libro di Malvagio. Volò oltre Figlio dell'Oscuro come una meteora.


"Eheh!"


Figlio dell'Oscuro sorrise. Sporse una mano e un campo di forza incredibilmente compresso apparì nel suo palmo. Con un lieve ronzio, il tomo di Malvagio sembrò incontrare una potente resistenza e la sua velocità calò rapidamente. Poi si fermò completamente a cadde piano nel suo palmo.


"Apprendista junior, sei dispotica come al solito." Figlio dell'Oscuro non sembrò preoccuparsi troppo. Prese il Tomo di Malvagio e ne sfogliò con noncuranza le pagine, leggendolo come un mortale avrebbe letto un libro. "Questo è un tesoro così prezioso, eppure l'apprendista junior non sembra volerlo e me lo ha dato così facilmente..."


Sheng Mei non rispose. Voleva vedere cosa avrebbe fatto Figlio dell'Oscuro e se sarebbe salito o no sull'altare nero per accettare il battesimo del rituale abissale.


Anche senza contare l'eventualità che il rituale fosse una trappola, Sheng Mei doveva accertarsi che chi si sottoponeva alla prova non avrebbe avuto bisogno di un protettore.


Altrimenti cosa sarebbe accaduto se uno avesse subìto un attacco una volta entrato in quello stato sconosciuto?


Il flusso dell'energia si sarebbe potuto invertire, facendo fallire all'istante il rituale. Se fosse successo, non sarebbero morti immediatamente?


Date queste circostanze incerte, come potevano Sheng Mei e Lin Ming sottoporsi al rituale in presenza di Figlio dell'Oscuro?


Se non ci fossero stati davvero problemi, allora Lin Ming aveva ancora due tomi cerimoniali con sé, così perdere il Libro di Malvagio era una perdita accettabile.


"Sembra che l'apprendista junior sia estremamente sospettosa di me..."


Disse Figlio dell'Oscuro. Salì sull'altare nero con il Libro di Malvagio in mano.


In quel momento Lin Ming e Sheng Mei fissarono la loro percezione su ogni azione e movimento di Figlio dell'Oscuro.


L'abissale arrivò al centro dell'altare nero. Stese le mani di fronte a lui e il Tomo di Malvagio iniziò a vorticare sopra la sua testa mentre fluttuava nell'aria.


Il Libro di Malvagio sinistro e antico si aprì, le sue pagine si sfogliavano una per volta. Strati di rune di letti cominciarono a volare in cerchio, brillando di nero e di rosso.


Figlio dell'Oscuro chiuse gli occhi. Il suo corpo fluttuò in alto nell'aria, completamente avvolto dal bagliore dell'antico libro. La sua espressione era piena di infatuazione ammaliata, come se si stesse godendo uno dei piaceri più grandi al mondo.


In quel momento il terreno sotto i piedi di Lin Ming e di Sheng Mei iniziò a tremare lievemente.


<em>Bah!</em>


Un'onda d'urto improvvisa eruttò da Figlio dell'Oscuro, espandendosi attorno. Per un po' la foschia che permeava questo regno mistico sotto il Mare d'Ossa dell'Imperatore fu spazzata via dalle onde d'urto e si trasformò in puro potere degli dei demoniaci che iniziò a convergere verso l'altare dov'era Figlio dell'Oscuro.


La visuale divenne chiara dopo che la foschia si dissipò. In quel momento, dall'altra parte del fiume infernale iniziarono a volare tre luci grigi. Questi raggi sembravano tre ponti divini, attraversarono il vuoto dello spazio e del tempo per arrivare sopra l'altare cupo.


Figlio dell'Oscuro aprì la bocca, divorando completamente questi tre raggi di luce.


In quel momento Lin Ming poté vedere chiaramente le origini di questi tre raggi di luce. Provenivano dalle tre pagode demoniache dall'altra parte del fiume infernale!


La luce si radunò al picco delle pagode demoniache, passandoci attraverso per poi sfrecciare dalle fauci delle incisioni demoniache raffigurate sulle porte!


Lin Ming le sondò e scoprì che due di queste pagode erano di quindici piani e una di dodici...


Mentre queste luci venivano assorbite da Figlio dell'Oscuro, i suoi occhi assunsero una tinta viola spettrale. La sua voce non era più piacevole e confortante, ma ora conteneva un tono cupo e ostile.


"Ahahah! Quanto è piacevole! Non sono riuscito a godermi una forza del genere per così tanti anni!"


Le parole di Figlio dell'Oscuro fecero rabbrividire Lin Ming e Sheng Mei. Non si era goduto una forza del genere per molti anni? Significava che se l'era goduta in passato?


<em>Pa pa pa!</em>


Figlio dell'Oscuro si fece scrocchiare il collo e le sue giunture emisero dei crepiti esplosivi. In diversi respiri di tempo, il suo fisico iniziò a crescere. Diventò più alto e più forte, e i suoi muscoli sembravano esplodere di potere.


"Non volete salire e provare?"


Figlio dell'Oscuro si leccò le labbra, i suoi occhi viola spettrale guardarono Lin Ming e Sheng Mei.


Lin Ming si accigliò: "Questo non è il rituale abissale! Se non altro non è quello descritto nella tavoletta di giada della tomba del Dio Demoniaco!"


Secondo le informazioni nella tavoletta di giada, il rituale abissale era incredibilmente rischioso, quasi impossibilmente pericoloso. Perfino un genio impareggiabile avrebbe avuto nove possibilità su dieci di morire!


Anche se Lin Ming era sicuro di poter superare la prova, era sicuro che non sarebbe stato affatto facile. Avrebbe dovuto perfino resistere a qualche sorta di dolore straziante e inumano.


Ma Figlio dell'Oscuro sembrava troppo rilassato. Inoltre, anche se Figlio dell'Oscuro aveva attivato il Libro di Malvagio, il potere che aveva assorbito non proveniva dal tomo. Lin Ming aveva sentito chiaramente Figlio dell'Oscuro attivare le rune delle formazioni nel suo corpo e queste rune avevano attirato quei tre raggi di energia verso di lui.


Questo lo fece sospettare che, anche senza il Libro di Malvagio, Figlio dell'Oscuro avrebbe potuto assorbire comunque questa forza!


"Eheh, in parte hai ragione. Non è il vero rituale abissale, ma non significa che non abbia qualche connessione con esso. Il cosiddetto rituale abissale è salire sull'altare e resistere al battesimo di energia delle numerose pagode demoniache! Ogni pagoda demoniaca ha l'anima residua e il corpo di un antico imperatore demoniaco. Ma... come può essere così facile assorbire la forza spirituale e la vitalità del sangue di un antico imperatore della razza demoniaca?
Così, quando resisti il battesimo di energia delle pagode, perfino un genio impareggiabile fallirà se il suo potenziale non è sufficiente. Le loro fondamenta si romperanno, i loro meridiani si lacereranno e i loro organi e le loro ossa si romperanno, e moriranno!"


"Per questo il rituale abissale ha un tasso di mortalità così alto! Ma una volta che qualcuno lo supera, rinascerà e diventerà lentamente uno dei sei totem abissali!"


"E sia il principe ereditario del Grande Diluvio che me, non abbiamo la capacità di sopportare il rituale. L'unica differenza tra di noi è che Hong Xuan è troppo arrogante e orgoglioso, e non capisce quali sono le sue capacità. Voleva portare il Libro di Inferno nel Mare d'Ossa dell'Imperatore per suicidarsi. Ma io so quanto è davvero terrificante il rituale abissale. Se dovessi cercare di superarlo... morirei esplodendo!"


"Morendo in questo modo si diventa un'offerta sacrificale per il Mare d'Ossa dell'Imperatore. Diventerai forza che annaffierà questa terra e lo spazio, facendo diventare questo mistico regno sempre più stabile e facendo diventare sempre più terrificanti le 360 pagode demoniache!"


"Non ne ho la capacità, ma voi sì! Così salite! Otterrete la forza di un totem! In futuro potrete espandere il mio Abisso Oscuro e schiacciare i 33 Cieli, seminando distruzione! Potete far sì che la nostra razza abissale diventi la sola nell'universo, la padrona dell'universo!"
                                


                                



