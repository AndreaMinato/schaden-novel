---
title: Capitolo 2176 – Diventare Ostile
pubDate: 2025-12-15T08:37:10.512Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda (2 Matteo), 0/5
-Schadenfreude</em>


Le parole di Figlio dell'Oscuro erano estremamente ingannevoli, inoltre sembravano perfino vere. Se non altro aveva confermato tutte le ipotesi di Lin Ming.


Mentre i molti geni che erano entrati nella tomba del Dio Demoniaco erano membri d'élite sconvolgenti, erano anche... sacrifici!


Figlio dell'Oscuro era stato sincero al riguardo, non aveva nascosto nulla.


"Che dire degli altri abissali superiori che sono entrati nella tomba del Dio Demoniaco?" Chiese impassibile Lin Ming.


"A parte voi due... il resto è morto."


Figlio dell'Oscuro alzò le spalle, come se non importasse affatto.


Lin Ming divenne silenzioso. Anche se aveva già previsto una risposta del genere, sentirla da Figlio dell'Oscuro in persona gli aveva fatto rizzare i capelli.


I numerosi abissali di alto livello erano stati massacrati completamente e ridotti in sacrifici.


"Come sono morti?"


"C'è stato un disastro inaspettato e il Mare d'Ossa dell'Imperatore è apparso in anticipo. L'energia dell'eruzione è stata troppo grande e ha superato le limitazioni della formazione, trasformandosi in un'ondata. Poi tutti gli abissali che sono stati attirati dal Mare d'Ossa dell'Imperatore sono stati divorati."


Disse con semplicità Figlio dell'Oscuro.


"Allora come mai tu non sei morto?"


"Sono entrato prima nel Mare d'Ossa dell'Imperatore, prima che accadesse. Lo avrai già notato, ma sono capace di assorbire la forza di questo regno mistico... per questo sono riuscito ad entrarci. Per quanto riguarda l'incidente, posso dire solo che è un evento increscioso."


Figlio dell'Oscuro era stato aperto con le sue parole. Aveva detto che non aveva bisogno del Libro di Malvagio per assorbire la forza delle tre pagode demoniache.


"Mm, non è sbagliato ciò che hai detto... ma sei sicuro che la cosiddetta eruzione demoniaca sia solo un incidente?" Chiese in risposta Lin Ming.


Figlio dell'Oscuro sogghignò freddamente e disse con sdegno: "È necessario implicarmi? Hai lo stesso punto di vista di quei sacrifici?"


"Hai ragione. Immagino di essermi perso per un momento."


Lin Ming sorrise gentilmente. Nessuno sapeva cosa stesse pensando.


Sentendo il tono di concessione di Lin Ming, Figlio dell'Oscuro sorrise: "Allora perché stai ancora esitando? Avanti, sali e resistei alla prova del rituale abissale della tomba del Dio Demoniaco e diventa un totem. In futuro l'Abisso Oscuro farà guerra a tutti e 33 i Cieli. Una volta che la nostra razza diventerà la sola sovrana dell'universo, anche i tuoi meriti verranno riconosciuti e il tuo nome verrà tramandato per cento miliardi di anni. In futuro potrai controllare l'Antico Sect di Eone per decine di miliardi di anni, allo stesso livello di Oscuro e Diluvio! Potrai anche superarli per diventare il re dell'abisso!"


Le parole di Figlio dell'Oscuro erano un po' frenetiche e deliranti. Non sapeva affatto della vera identità di Lin Ming, ma aspettava con impazienza di vedere i suoi futuri risultati.


Sembrava un abissale fanatico a cui ribolliva il sangue.


Ma Lin Ming rimase impassibile di fronte alle sollecitazioni zelanti.


Rimase sul posto senza muoversi. Nemmeno Sheng Mei si mosse, impassibile dietro Lin Ming.


Vedendo la risposta dei due, Figlio dell'Oscuro si incupì: "Cosa, temete di diventare sacrifici della tomba del Dio Demoniaco? Riconosco che per tutti questi anni, per mantenere la rivoluzione della tomba e radunare un'enorme quantità di energia da riversare nel rituale c'è stato bisogno di un gran numero di sacrifici. Ma non siete allo stesso livello degli altri. In futuro potrete diventare facilmente dei totem e, dato il talento naturale del Nono Anziano, puoi arrivare ad un livello ancora superiore! Non importa quanto sono crudeli le regole della tomba del Dio Demoniaco, talenti impareggiabili come voi non verranno mai sacrificati. Sarebbe davvero uno spreco!"


"Le regole sono crudeli solo per i deboli. Finché siete degli esperti, potrete godere di infiniti benefici!"


Arrivando a questo punto, Figlio dell'Oscuro sembrò perdere gradualmente la pazienza.


In quel momento però Lin Ming alzò lo sguardo. Sollevò la tavoletta di giada della tomba del Dio Demoniaco e, dopo averla osservata per un momento, sogghignò. Disse: "Ciò che hai detto non è sbagliato, ma... ho sempre sentito che c'era qualcosa di strano. Per oltre il 90% degli abissali che entrano nella tomba del Dio Demoniaco questo posto non è altro che un macello.
Innumerevoli abissali sono stati sacrificati ed erano tutti grandi geni, eppure sono diventati inspiegabilmente del fertilizzante.
Nessuno lo sapeva quando è entrato. Pensavano solo che entrare nella tomba del Dio Demoniaco fosse un'occasione incredibilmente preziosa e che fossero stati estremamente fortunati a ricevere questo dono dal loro Sect!"


"Prima di entrare nella tomba del Dio Demoniaco, le sei organizzazioni totemiche hanno dato tavolette di giada a tutti. A parte qualche lieve differenza, sono praticamente uguali. La maggior parte di esse danno una breve descrizione della storia di questo regno mistico, ma suggerisce implicitamente che la tomba contenga una qualche occasione fortunata incredibile. Finché uno supera ogni sorta di prova crudele e brutale, allora si potrà ottenere un potere sconvolgente, diventando un signore dell'Abisso oscuro!"


"Tuttavia, quando sono entrato, molti eventi a cui ho assistito mi hanno insospettito. Le descrizioni nella tavoletta di giada sono davvero autentiche? Credo che negli ultimi cento miliardi di anni ci siano stati innumerevoli geni sbalorditivi capaci di superare tutte le prove della tomba del Dio Demoniaco e credo che, a parte me, ci devono essere stati altri geni che hanno scoperto che c'è qualcosa che non va!"


"Tuttavia nessuno ha mai scoperto tutto questo, il vero segreto della tomba del Dio Demoniaco. Non è strano? La sola spiegazione è che ogni notizia sia stata bloccata. Una qualche forza misteriosa ha preso controllo di tutti i pensieri degli abissali e dell'opinione pubblica!"


"Sono passati oltre decine di miliardi di anni. Chi è stato capace di bloccare la diffusione di informazioni del genere per così tanto tempo? Solo i sei grandi Sect e i totem in particolare potrebbero farlo!"


"Se qualche manipolatore dietro le quinte stesse controllando i sei grandi Sect per bloccare ogni fuga di notizie, allora ogni spiegazione sarebbe ragionevole. Per quanto riguarda i geni che scoprono del vero segreto della tomba, falliscono il rituale abissale e vengono ridotti in sacrificio per mantenere il segreto, o diventano sovrani dell'Abisso Oscuro e mantengono comunque il segreto per vari motivi..."


"Per quale motivo tutti i sovrani dell'Abisso Oscuro manterrebbero il segreto? Qual è il fine di tutte queste disposizioni della tomba del Dio Demoniaco?"


"C'è una possibilità che tutti quegli individui che riescono a superare la prova del rituale e diventano i sovrani dell'Abisso Oscuro siano controllati da un'entità ancora più terrificante da dietro le quinte e che non abbiano altra scelta se non servirlo? E questo manipolatore ha usato questi individui per tutto questo tempo per controllare indirettamente l'Abisso Oscuro?"


"Figlio dell'Oscuro, credi che la mia ipotesi abbia senso?"


La voce di Lin Ming sembrava provenire dai nove abissi infernali. Ogni sua parola era scioccante e faceva rizzare i capelli!


Figlio dell'Oscuro rimase ad ascoltare impassibile, senza mostrare né felicità né rabbia.


<em>Peng!</em>


E in quel momento, un flusso di fiamme color sangue formate da energia esplosero sull'altare oscuro. Una brillante luce rossa illuminò l'espressione all'improvviso feroce di Figlio dell'Oscuro.


Lin Ming fece un respiro profondo e iniziò a fare circolare all'impazzata la sua energia.


Come aveva detto Figlio dell'Oscuro, i membri d'élite abissali deboli che entravano nella tomba diventavano sacrifici, ma perché non controllare quelli che riuscivano a superare il rituale dopo che avrebbero ricevuto una grande quantità di potere?


Se fosse tutto opera di una qualche entità terrificante e sconosciuta, non sarebbe stato difficile per loro manomettere il rituale abissale, facendo sì che chi lo superasse diventasse un servo fedele!


Se non altro, se Lin Ming si fosse messo nei panni di un avido abissale che voleva dominare il mondo, avrebbe fatto così!


Seguendo questo ragionamento, allora due miliardi di anni fa, quando aveva superato il rituale, 'Diluvio' era passato sotto il controllo di quell'entità.


Per tutti questi anni, Diluvio era rimasto nascosto. Era l'imperatore del regno demoniaco del Grande Diluvio e, dopo essere asceso al trono, aveva assunto il controllo del suo territorio per assumere le redini dell'Alleanza di Diluvio.


Nel frattempo la sua alleanza aveva combattuto contro quella di Oscuro. Le due grandi organizzazioni avevano mandato un'enorme quantità di talenti nella tomba ogni volta, lì avevano lottato per le risorse e si erano massacrati!


Lin Ming era convinto che sia Diluvio che Oscuro dovevano sapere dei segreti di questo regno mistico. Altrimenti perché sacrificare continuamente abissali di alto livello dal potenziale sconfinato per?


Sarebbe stato irrazionale.


Tuttavia, se avessero preso l'iniziativa di facilitare e coprire tutti i segreti, creando intenzionalmente le alleanze di Diluvio e di Oscuro per farle combattere tra di loro, allora sarebbe stato tutto logico! In questo modo un enorme quantità di discepoli potevano essere trasformati in fertilizzante!


In tal caso, allora era un complotto sconvolgente!


E i giovani Empirei, le Vere Divinità e perfino figure come il principe ereditario del Grande Diluvio non erano diversi da formiche in una trama del genere.


Perfino Lin Ming e Sheng Mei sarebbero diventati solo pedine, erano solo lievemente superiori all'altro fertilizzante.


Come poteva Lin Ming rassegnarsi a diventare una pedina del genere?


"Che peccato... all'inizio volevo che diventassi uno degli imperatori demoniaci che avrebbero governato il mondo in futuro. Dopo che i 33 Cieli verranno divorati dagli abissali, avresti potuto fondare un'eredità che sarebbe durata per cento miliardi di anni. Ma... sembra che rifiuterai la mia offerta. In tal caso... non c'è altro di cui discutere..."


Figlio dell'Oscuro inclinò piano la testa, il suo collo emise dei crepitii esplosivi, la sua forza si accumulò senza dare segno di fermarsi!


"Dato che non siete disposti a diventare imperatori demoniaci allora potete finire come tutti gli altri... insieme... a diventare fertilizzante!"
                                


                                



