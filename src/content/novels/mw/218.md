---
title: Capitolo 218 - Ritorno nel Regno di Fortuna Celeste
pubDate: 2025-10-16T07:28:18.459Z
tags:
    - mw
---


<em>CAPITOLO SPONSORIZZATO ringraziamo Andrea F.
Da editare, zzzzzzzzzz.
-Schadenfreude</em>


"Mmh..." Mu Qianyu abbassò la testa, meditabonda. Alla fine disse: "C'è un modo. Se entri in un mondo illusorio, dopo averlo ucciso potrai distruggere il suo cadavere e cancellare le prove."


Mu Qianyu non chiese dettagli. Per lei le persone che gradiva erano amici e quelli che odiava erano nemici; non faceva distinzioni tra bene e male, giusto e sbagliato.


"Questo è per te..."


Mu Qianyu prese una perla viola luminosa dal suo anello spaziale. "Questa è la Perla del Mondo dei Sogni. Dopo la sua attivazione formerà un mondo illusorio; chiunque al di sotto dello stadio Xiantian non potrà scappare. Non solo, le persone attorno non noteranno alcuna differenza. Questo può essere considerato uno spazio separato e indipendente; isolerà te e il tuo nemico all'interno. Tutte le informazioni all'interno saranno contenute e tagliate fuori dal mondo esterno. Nemmeno un talismano di trasmissione del suono potrà trasmettere messaggi. Avrai abbastanza tempo per ucciderlo e riordinare tutto."


Lin Ming ricevette contento la perla viola. Mentre stava per porla nel suo anello spaziale, rifletté per un momento e poi chiese: "La Perla del Mondo dei Sogni è costosa?"


Mu Qianyu rise con allegria, la luce del sole illuminava il suo volto bellissimo; pareva che delle fate luminose stessero danzando su di lei. Era semplicemente una di quelle leggendarie bellezze capaci di causare la rovina di una nazione e di rovesciare imperi.


"Consideralo un mio dono. Ma devi stare attento. Questa Perla del Mondo dei Sogni non ti aiuterà ad uccidere - quello dipenderà da te."


Vedendo la bellezza splendente di Mu Qianyu, Lin Ming perse la concentrazione per un momento. Scosse la testa e sospirò mentre si riprendeva, cercando di ricomporsi. Annuì e disse: "Sì, sono sicuro delle mie capacità."


"Ahah, non credo che ci sia qualcosa che sia al di fuori della tua portata. Perfino l'Anima del Tuono che credevo fosse impossibile da assorbire è stata ingoiata da te." Disse sorridendo Mu Qianyu.


Nessuno dei due parlò del fatto che si sarebbero dovuti separare. Dopo aver fatto colazione, Lin Ming andò a cacciare come al solito. Tuttavia mentre usciva dalla caverna, aveva la sensazione che lei se ne sarebbe già andata...


............


"È il momento di andare Piccola Fiamma, non vuoi?" Mu Qianyu sorrise mentre accarezza la testa dell'Uccello Vermiglio, che aveva un'espressione molto riluttante al momento.


Mu Qianyu disse in modo risentito: "L'hai promesso. E hai anche mangiato diversi pezzi di barbecue."


L'Uccello Vermiglio batté gli occhi con un'espressione triste. Fin da quando era nato era vissuto nell'Isola della Divina Fenice. Mangiava i fiori più rari e il più morbido bambù, e beveva la rugiada fresca del mattino di primavere. Queste prelibatezze non erano inquinate dall'aria Houtian contaminata e poteano sembrare buone da mangiare, ma dopo così tanti anni erano diventate insipide.


"Beh, è tempo di andare, abbiamo ancora molte questioni di cui occuparci. Se la prossima volta sarai ancora così affamato, allora ti porterò a mangiare della carne arrostita." Disse Mu Qianyu. Diede un colpo con i talloni e fluttuò gentilmente verso l'alto, atterrando sul dorso dell'Uccello Vermiglio.


Mentre l'Uccello Vermiglio lasciava la caverna, Mu Qianyu si volse per guardarla ancora una volta.


Il fuoco della caverna si era già estinto, eppure Mu Qianyu sentiva una traccia di calore. Giorni soleggiati, ricordi piacevoli. Usò la sua forza dell'anima per scrivere un messaggio e poi delle bottiglie di porcellana e delle tavolette di giada volarono come se fossero spuntate loro le ali e atterrarono gentilmente sulla roccia piatta all'interno.


Con una strana sensazione, come se qualcosa le stesse opprimendo il cuore, Mu Qianyu diede una pacca sulla testa dell'Uccello Vermiglio e disse: "Andiamo Piccola Fiamma."


L'Uccello Vermiglio rilasciò un grido, stese le ali e si levò in volo.


Con un fruscio, l'Uccello Vermiglio volò sempre più velocemente. Mu Qianyu non poté non voltarsi un'altra volta. Ai suoi occhi, la caverna si era già ridotta fino a diventare delle dimensioni di un palmo e in poco tempo svanì dalla sua vista.


"Forse... se il fato lo vorrà, ci rincontreremo di nuovo..."


............


Mentre stava portando con sé un po' di selvaggina, Lin Ming vide la caverna vuota; la bellezza cremisi se n'era già andata e l'Uccello Vermiglio era volato via, lasciando dietro molte splendide piume. Vicino alle piume c'erano due bottiglie di porcellana e anche una tavoletta di giada.


Lin Ming sospirò, un po' triste e abbattuto. Non era troppo sorpreso, aveva già immaginato che si sarebbero separati in questo modo. Ma stavolta sentiva un'inspiegabile malinconia.


Mise da parte con noncuranza la selvaggina e si avvicinò per poi sedersi sulle rocce. Sollevò un po' di piume cremisi e le accarezzò per un momento prima di porle con cautela nel suo anello spaziale. Poi Lin Ming raccolse le bottigliette di porcellana e la tavoletta di giada.


I contenitori erano freschi come la giada e c'era un leggero profumo lasciato dietro da Mu Qianyu.


Sondò la tavoletta di giada con la sua forza dell'anima, all'interno c'era un breve messaggio.


<em>Nonostante sia un po' scortese, ho pensato che fosse meglio partire senza dirsi addio. Vorrei ringraziarti per avermi aiutato ad espellere il Fulmine Divino del Drago del Fiume Viola. Ti ho lasciato due bottiglie di pillole.


All'inizio volevo darti delle medicine miracolose che potevano aumentare direttamente la tua coltivazione, ma dopo un po' di riflessioni, credo sia meglio se tu conti sulle tue forze per coltivare. Accumulare lentamente le energie è il metodo più sicuro. Perciò ho lasciato una bottiglia di Pillole Raduna Spirito per aumentare il tuo ritmo di coltivazione. Ce ne sono venti in totale; sperimenterai gli effetti migliori se aspetti di raggiungere lo stadio Circolazione.


L'altra bottiglia contiene delle Divine Pillole Spirituali. Ce ne sono solo tre. Se usate da praticanti di arti marziali al di sotto dello Xiantian, possono potenziare momentaneamente la coltivazione, così da poter superare il limite delle proprie capacità. Se incontrerai un pericolo imprevisto, prendi la Divina Pillola Spirituale e ti aiuterà a scappare.


Provengo dall'Isola della Divina Fenice. Se il destino lo vorrà, allora i nostri cammini si incroceranno di nuovo un giorno.


Mu Qianyu.</em>


Lin Ming ripose le pillole e la tavoletta di giada nel suo anello spaziale. Sospirò. Questi ultimi giorni erano stati come un sogno effimero, ma alla fine doveva svegliarsi, non importava quanto fosse bello. C'erano ancora molte questioni di cui si doveva occupare.


Voleva prendere la fiamma eterna della Tribù dei Vermi di Fuoco, ma al momento lo Sciamano era troppo forte. Con solo la sua personificazione, Lin Ming era stato inseguito ed era quasi stato ucciso.
Anche se possedeva il Fulmine Divino del Drago del Fiume Viola non aveva la certezza di poterlo sconfiggere.


E anche se lo avesse ucciso, assorbire l'Essenza di Fuoco non sarebbe stato facile. Poteva solo mantenere un basso profilo per il momento e tornare in seguito.


La questione più urgente era tornare nel Regno di Fortuna Celeste e uccidere Ouyang Dihua.


Se non avesse imparato accidentalmente l'Annientamento Thunderfire e avesse ottenuto una Perla del Fulmine e del Fuoco Malvagio, allora Lin Ming sarebbe stato già ucciso da Huo Gong. Non aveva alternative se non vendicarsi!


"La coltivazione di Ouyang Dihua è solo negli stadi intermedi del Circolazione, ma suo zio è un Anziano delle Sette Valli Misteriose e i metodi di coltivazione che studia sono molto più formidabili di quelli dei normali praticanti di arti marziali. La sua forza combattiva dev'essere uguale a quella di un maestro al picco del Circolazione. Dovrebbe poter tenere testa a Chi Guda. Con questa coltivazione non sarà difficile ucciderlo!"


............


Mentre le piante della Landa Selvaggia del Sud cominciarono a fiorire, la città di Fortuna Celeste era già entrata in un freddo inverno.


I venti gelidi soffiavano e si torcevano come se potessero penetrare nelle ossa.


Gli alberi erano già spogli e la neve si era accumulata nelle strade. C'erano pochissime persone per strada e non si vedevano in giro nemmeno gli onnipresenti venditori ambulanti e i mercanti. Nelle strade un tempo rumorose era caduto il silenzio, c'era solo un occasionale latrato di un cane. Le finestre congelate tintinnavano sotto il vento freddo, c'erano nuovi messaggi sui cartelli.


Nel regno di Fortuna Celeste, ogni famiglia aveva acceso un confortevole fuoco nella sua casa. I ricchi sedevano su dei letti posti su dei mattoni riscaldati, mangiando un delizioso stufato. Il povero bollirebbe della zuppa di zenzero per scaldare gli stomaci della sua famiglia. Nella capitale del regno di Fortuna Celeste, perfino la gente comune viveva in una relativa prosperità, c'erano pochi che avrebbero patito la fame o sarebbero morti per il gelo.


Nella vastissima neve della città di Fortuna Celeste, nel cortile sud-est di una grande villa, sul lago era stato costruito un padiglione lussuosamente decorato.


Durante la stagione fredda il lago avrebbe dovuto ghiacciarsi, ma sul fondo c'era una piccola formazione che estraeva il calore geotermico, mantenedo una temperatura stabile. C'erano anche diverse specie di loto d'acqua piantate nello specchio d'acqua. Nonostante non fossero fioriti, le loro foglie erano di un verde vibrante. In questa stagione fredda, un verde del genere era davvero un colore lussuoso.


Nel padiglione sul lago sedevano due persone d'alta classe dai vestiti raffinati.


Indossavano delle pelli di visone, delle giacche con delle linee di seta, degli spessi mocassini e c'erano dei fornelli viola dorati a scaldarli. Di fronte ai due c'era un tavolo in legno di sandalo dove c'erano dei dessert elaborati e una giara di vino d'annata. Nonostante la fredda stagione c'erano dei rari acini di litchi sul tavolo.


Tutti questi oggetti erano una dimostrazione della ricchezza del proprietario.


Di queste due persone, uno era l'attuale Emissario delle Sette Valli Misteriose del regno di Fortuna Celeste, Ouyang Dihua, e l'altro era il capo dell'Associazione Commerciale della famiglia Zhang, Zhang Fengxian.


Dopo che Zhang Guanyu era stato reso invalido, Zhang Fengxian considerava Lin Ming come suo nemico.


Tuttavia il ragazzo era fin troppo potente ed era ammirato dal popolo. Aveva anche il supporto del Palazzo delle sette arti e del Principe Ereditario.
Zhang Fengxian sapeva bene che con solo la sua influenza e il suo potere era praticamente impossibile uccidere Lin Ming.


Ouyang osservò il paesaggio al di fuori del padiglione mentre beveva in silenzio un bicchiere di vino. Disse a bassa voce: "Ci sono notizie?"


Zhang Fengxian sospirò. Scosse la testa e disse: "La Landa Selvaggia del Sud è ampia 100.000 chilometri. Il terreno è complesso; ci sono foreste, giungle, paludi, montagne, praterie e ogni sorta di bestia feroce nascosta. Ci sono innumerevoli piccole e grandi tribù. Cercare una persona in base solo ad un ritratto è come cercare un ago in un pagliaio."


Un mese e mezzo fa, Lin Ming e Huo Gong erano spariti dalla Landa Selvaggia del Sud.
Anche le due Aquile Celesti che erano con loro erano scomparse. Dopo aver sentito la notizia, Ouyang Dihua si era agitato un po' e aveva iniziato ad indagare. Tuttavia, nonostante la sua posizione, il personale che aveva a disposizione era molto limitato; perciò aveva dovuto usare il potere dell'Associazione Commerciale per condurre un indagine segreta.


Agli occhi di Ouyang Dihua, Huo Gong era ad un passo dall'Houtian e avrebbe potuto uccidere Lin Ming a meno che non ci fosse stato qualche incidente.


Quando Huo Gong era scomparso, Ouyang Dihua aveva pensato che Qin Ziya fosse intervenuto nell'ombra, ma mezzo mese fa il Maestro del Palazzo Marziale era tornato, ignaro del motivo della scomparsa di Lin Ming.


Vedendo che Qin Ziya non sapeva nulla, Ouyang Dihua si era inquietato. Aveva dedotto che Lin Ming era morto, ma la domanda era, dov'era andato Huo Gong?


È morto per qualche incidente nella Landa Selvaggia del Sud? O aveva trovato qualche segreto nel corpo di Lin Ming ed era fuggito con esso?


Ouyang Dihua non si preoccupava di queste due possibilità. Ciò che temeva era che Lin Ming non fosse morto e che diventasse come un serpente velenoso che stava aspettando di fargli un agguato. In tal caso allora sarebbe stato i pericolo. Il ritmo di crescita del ragazzo era semplicemente spavetoso. In pochi anni forse Lin Ming lo avrebbe superato!


Vedendo Ouyang Dihua così inquieto, Zhang Fengxiang provò a dire: "Signor Ouyang, come ho detto prima, forse se agiamo contro la famiglia di Lin Ming, allora potremo costringerlo a svelarsi. Se non si mostrerà, allora questo proverà che è davvero morto. Cosa ne pensa il Signor Ouyang?"


Zhang Fengxian voleva rovinare la famiglia di Lin Ming, altrimenti sarebbe stato difficile per lui calmare l'odio che bruciava nel suo cuore.


Ma ciò che non sapeva era che, mentre stavano parlando, un incantesimo invisibile li aveva già avvolti, isolandoli completamente dal mondo esterno...
                                


                                



