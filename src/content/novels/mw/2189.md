---
title: Capitolo 2189 – Signore Demoniaco
pubDate: 2025-12-15T08:37:10.515Z
tags:
    - mw
---


<em>Capitolo regolare,
4 capitoli in coda (4 Matteo), 0/5
-Schadenfreude</em>


<em>Weng!!</em>


La pagoda demoniaca a trenta piani iniziò a tremare silenziosamente, come se qualche creatura misteriosa stesse emergendo allo scoperto. Anche la pagoda demoniaca in sé sembrava avere difficoltà a sopprimere questa entità.


"È davvero lui?"


"Il padrone della pagoda demoniaca a trenta piani! Cielo! Dev'essere rimasto in un sonno profondo per gli ultimi venti miliardi di anni. Pensavo perfino che si fosse liberato da questo inferno e non ci fosse più..."


"Vuole aiutare anche lui?"


I numerosi antichi imperatori demoniaci rimasero sbigottiti.


Il Mare d'Ossa dell'Imperatore esisteva già da oltre cento miliardi di anni e, nel corso del tempo, innumerevoli grandi demoni erano stati imprigionati qui. Dovevano sopportare un dolore e una solitudine sconfinata sotto forma di anime residue.


E nel Mare d'Ossa dell'Imperatore c'era un guerriero supremo che era apparso venti miliardi di anni fa.


Era stato rinchiuso nella pagoda demoniaca a trenta piani attorno agli altari oscuri. Visto che era rimasto lì da così tanto tempo, nemmeno gli antichi demoni ricordavano il suo vero nome. Conoscevano solo il suo titolo: Signore Demoniaco.


Un tempo era il sovrano dell'Abisso Oscuro. Non aveva contato sul rituale abissale per diventare un totem, invece aveva usato la sua forza e il suo talento per andare oltre lo stadio di Vera Divinità.


In realtà anche quando era vivo nessuno avrebbe menzionato il suo nome. A causa della sua grande forza e alla venerazione che il resto del mondo provava nei suoi confronti, il suo nome era diventato un tabù e tutti i demoni si sarebbero riferiti a lui come Signore Demoniaco.


Nessuno osava mancargli di rispetto nel Mare d'Ossa dell'Imperatore.


Gli abissali provavano venerazione nei confronti degli esperti. Tuttavia, anche se il Sovrano Immortale era potente, apparteneva ad una razza aliena. Il Signore Demoniaco invece era uno di loro.


Inoltre, anche se la pagoda del Signore Demoniaco era lievemente più bassa, in realtà la sua forza non era necessariamente più debole di quella dell'Immortale; forse era perfino più potente. Questo valeva ancora di più considerato che, appena prima che il Sovrano Immortale era perito, aveva trasferito un'enorme quantità di essenza vitale e forza delle leggi a sua figlia.


Il motivo per cui il Sovrano Immortale era rinchiuso nella pagoda a trentatré piani era perché il Signore Demoniaco era arrivato prima nel Mare d'Ossa dell'Imperatore.


E quando il Sovrano Immortale era entrato nel Mare d'Ossa dell'Imperatore, il Signore Demoniaco era già caduto in un sonno profondo. I due non erano mai entrati in diretto contatto l'uno con l'altro.


Immortale aveva sempre percepito l'esistenza del Signore Demoniaco e sapeva che non era svanito. Tuttavia, il cuore e la mente del Signore Demoniaco erano entrati in uno stato di immobilità e così aveva affrontato il Mare d'Ossa dell'Imperatore e tutto il resto con indifferenza passiva.


Il Signore Demoniaco era già abituato al suo profondo sonno. Ma oggi, quando Lin Ming e Sheng Mei erano arrivati ad un punto critico del loro avanzamento di stadio, finalmente si era destato.


Il Sovrano Immortale si girò lentamente e guardò la pagoda a trenta piani. Il suo bel viso mostrò un sorriso.


"Immortale!"


Il Signore Demoniaco lo chiamò. In quanto i due grandi esperti del Mare d'Ossa dell'Imperatore, potevano comunicare attraverso le loro anime e percepire l'uno la presenza dell'altro. Per quanto riguardava la terza e la più alta pagoda di trentasei piani, in realtà era vuota. In altre parole, erano i due maestri del Mare d'Ossa dell'Imperatore.


"Signore Demoniaco! Ben arrivato!"


"Ahahahah!" Il signore demoniaco scoppiò a ridere, la sua voce era fragorosa e mutevole come il tempo, scosse le menti dei demoni presenti come una grossa campana.


"Apparteniamo a razze diversi di tempi differenti, ma oggi possiamo unire le forze!"


"Forse questo è il nostro destino!"


"Hai ragione, è destino! Ma la ragione per cui uniamo le forze è per rompere le catene del destino!"


Mentre il Signore Demoniaco parlava, un'aura demoniaca incredibilmente densa fuoriuscì dalla pagoda demoniaca a trenta piani, come se fosse capace di divorare il mondo. Onde turbolente di energia cominciò a divampare dalla pagoda.


E in quel momento, anche il Sovrano Immortale si mosse. Negli ultimi secoli aveva risparmiato le sue energie per aiutare Lin Ming e Sheng Mei durante questa fase finale!


Insieme, il Signore Demoniaco e il Sovrano Immortale radunarono le forze nel mondo indipendente dov'erano Lin Ming e Sheng Mei.


Una forza del mondo selvaggia e tirannica, insieme alla forza dei tomi di riti cerimoniali, si precipitò nello spazio indipendente con un'energia raddoppiata!


Per un po' il mondo indipendente dov'erano Lin Ming e di Sheng Mei iniziò ad espandersi rapidamente.


Il vuoto si trasformò in caos e innumerevoli catene divine dell'ordine squarciarono il cielo come fulmini tonanti. Tinte brillanti di energia primordiale cominciarono a vorticare per formare montagne torreggianti e fiumi impetuosi. Potenti draghi demoniaci ringhiarono e kirin ruggirono al cielo mentre questo mondo misterioso cominciò a prendere piena forma.


Lin Ming e Sheng Mei si sentirono all'improvviso sotto un'immensa pressione.


In quel momento però, stavano diventando Vere Divinità e ciò di cui avevano bisogno era un'inondazione di energia!


<em>Whorl!


Whorl!


Whorl!</em>


Una forza scioccante apparì dalle profondità del corpo di Lin Ming.


Questo era un mondo sconosciuto. Conteneva leggi del Grande Dao perfette, montagne, fiumi e forme di vita che si erano evolute partendo da energia spirituale.


C'erano sconfinati continenti e oceani impetuosi, e perfino i corpi celesti brillavano in alto nel cielo, proiettando il loro splendore.


Questo era il mondo interno di Lin Ming.


Al momento doveva usare questo mondo per collegarsi alla forza del mondo del Mare d'Ossa dell'Imperatore, evolvendo misteri e il suo fisico per raggiungere lo stadio di Vera Divinità.


Quando il mondo interno di Lin Ming apparì, sembrò diventare il centro di tutto.


<em>Weng!


Weng!</em>


Innumerevoli catene divine di leggi si intrecciarono, estraendo tutte le energie attorno. Per un po', dietro Lin Ming e Sheng Mei, apparirono enormi Supremi!


Quando un praticante di arti marziali arrivava al picco delle Nove Trasformazioni Divine, potevano evolvere il loro mondo interno e, sviluppandolo, potevano aumentare la loro forza.


Allo stadio di Re del Mondo, si raffinava un mondo nel proprio corpo e lo si fondeva con il proprio mondo interno.


Ad un passo dallo stadio di Empireo, si sviluppava un Supremo nel proprio mondo interno.


Allo stadio di Empireo il Supremo avrebbe preso sostanza e si sarebbe esteso per il cielo e la terra del mondo interno, per questo veniva chiamato Empireo!


Per quanto riguardava lo stadio di Vera Divinità, si fondeva il Supremo nel corpo e nella propria anima, fondendosi in una sola entità!


Così uno sarebbe diventato il dio del mondo e il dio del mondo sarebbe stato lui stesso!


Era una Vera Divinità!


Lin Ming e Sheng Mei avevano delle origini incredibilmente profonde. I supremi che avevano formato avevano un aspetto simile al loro, la sola differenza stava nelle loro espressioni di fredda differenza da divinità.


Si poteva dire che questi Supremi fossero gli dei di Lin Ming e di Sheng Mei.


Lin Ming balzò, radunando la forza del mondo stabile attorno e portandola nel mondo interno nel suo Supremo.


<em>Bang!</em>


Quando l'energia si scontrò, innumerevoli catene divine dell'ordine si formarono in questo mondo, avvolgendo i Supremi di Lin Ming e di Sheng Mei, bloccandoli!


Queste catene divine erano pesanti e misteriose, innumerevoli e complesse. Formavano un enorme bozzolo formato da strati che si sovrapponevano.


Tuttavia, quando Lin Ming e Sheng Mei lo videro, nessuno dei due rimase sorpreso, né gioioso.


Dietro di loro, i loro Supremi cominciarono a muoversi. Eruttarono con una forza terrificante mentre lottavano per liberarsi da queste catene divine e assorbirle nei loro corpi per usarle!


Controllare queste catene divine era uno dei simboli necessari di una Vera Divinità!


Tuttavia le catene divine di Lin Ming e di Sheng Mei superavano di gran lunga quelle di una Vera Divinità ordinaria, sia in quantità che in qualità.


Nel mondo confuso, saette sfrecciarono per lo spazio. Le leggi del tempo e dello spazio si frantumarono dopo essere state stabilizzate dall'impatto di energia.


Tutte le regole del Grande Dao persero la loro forza. Solo la volontà del Mare d'Ossa dell'Imperatore e quelle di Lin Ming e di Sheng Mei iniziarono a scontrarsi!


Le rune entrarono in collisione, lottando. La forza del mondo eccessivamente ricca diventò un antico demone divino che si lanciò verso Lin Ming e Sheng Mei!


Gli occhi di Lin Ming e di Sheng Mei ardevano di spirito combattivo. Sfrecciarono nel vuoto e affrontarono l'antico demone divino!


<em>Rumble!


Rumble!


Rumble!</em>


L'energia esplose. Le leggi danzavano nell'aria. Il fisico privo di vulnerabilità appena nato di Lin Ming era bagnato di sangue. Tuttavia l'antico demone divino formato dall'enorme quantità di forza del mondo fu sconfitto da Lin Ming e di Sheng Mei e diventò una forza meravigliosa e d'auspicio che fu assorbita dalla coppia.


Erano vicini allo stadio di Vera Divinità!


I due Supremi dietro di loro iniziarono anche a fondersi lentamente nei loro corpi.


<em>Bang!


Bang!


Bang!</em>


In quel momento le ossa di Lin Ming sembrarono venire prese di mira da innumerevoli fulmini. Ogni esplosione era assordante, ognuna lasciava delle rune scintillanti.


In mezzo a queste rune c'erano dei o demoni.


Alcuni dei formavano sigilli nelle loro mani con alberi torreggianti che si ergevano dietro di loro, svettavano tra le nuvole. Erano decorati da innumerevoli gioielli, dando loro un aspetto solenne.


C'erano anche dei della morte impareggiabili che brandivano armi insanguinate e sinistre. Calpestavano innumerevoli ossa, piene di un'atmosfera cupa e minacciosa.


Queste erano le manifestazioni del potere degli dei e dei demoni nel corpo di Lin Ming, e rappresentavano la sua forza più grande. E questi fantasmi di divinità e demoni che erano apparsi erano vicini alla fonte del Grande Dao. Perfino i molti antichi demoni che stavano guardando poterono comprendere qualche mistero assistendovi e non poterono trattenersi dall'esclamare in ammirazione vedendo le leggi di Lin Ming.


In quel momento, dietro Lin Ming apparì un'enorme ruota e un Asura dall'energia del massacro soverchiante.


La sua testa svettava nel cielo e i suoi piedi calpestavano la terra. Era enorme e senza limiti.


Innumerevoli stelle aleggiavano sopra questa enorme ruota. Quando l'Asura apparì, yin e yang si manifestarono sotto la sua influenza e il caos li avvolse tutti, sembrava che avvolgessero l'intero cosmo. Pareva che stessero interpretando il Grande Dao della vita e della morte, era davvero scioccante.


Conteneva la potente aura del maestro della Strada Asura ed era il picco della manifestazione delle comprensioni delle leggi di Lin Ming.


Su alcune stelle apparirono palazzi del dao. Questi palazzi del dao erano straordinari e antichi, entravano in risonanza con il mondo mentre apparivano. Luce stellare di trilioni di astri apparì, fiorendo e cadendo.


Entrarono in risonanza insieme, intrecciandosi in vibranti galassie. Ogni galassia conteneva montagne celesti, aveva antiche nazioni che traboccavano di spirito, avevano trilioni di quadrilioni di persone che vivevano liberamente e i suoni di sutra distanti che tremavano nel passato e nel futuro, erano le recitazioni di innumerevoli entità supreme che cantilenavano insieme.


Queste erano le Nove Stelle del Palazzo del Dao, un'altra strada che Lin Ming aveva coltivato fino al picco.


Sopra questi astri, loti rossi cominciarono a fiorire lentamente. Sopra di essi, i concetti della vita e della morte si evolvettero, scomparendo e poi rinascendo. Questa era l'essenza delle comprensioni di Lin Ming del Samsara della vita e della morte. Anche il creatore delle Sacre Scritture, il Sovrano Immortale, ammirò i punti che Lin Ming aveva aggiunto.


In quel momento, il Sovrano Immortale sapeva che il Supremo dietro Lin Ming si era fuso con la sua carne e il suo sangue. Adesso era solo una questione di tempo.


Al massimo tra diverse ore, Lin Ming sarebbe arrivato allo stadio di Vera Divinità!


Chissà che livello di forza avrebbe raggiunto!


Aveva sopportato la pressione di cento antichi imperatori demoniaci che, anche se erano impazziti negli anni, erano riusciti a mantenere la loro intelligenza e avrebbero combattuto l'Imperatore Spirituale insieme!
                                


                                



