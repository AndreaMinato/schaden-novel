---
title: Capitolo 219 - Ti farò Soffrire come un Cane prima di ucciderti
pubDate: 2025-10-16T07:28:18.459Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
da editare
-Schadenfreude</em>


"Agire contro la famiglia Lin..." Ouyang Dihua esitò per un momento mentre ci pensava.
In realtà anche lui voleva usare questo metodo per costringere Lin Ming a svelarsi, ma era preoccupato di Qin Ziya.


Ora a causa del Torneo tra le Fazioni, Qin Ziya aveva cercato Lin Ming.
Forse potrebbe perfino sospettare di lui, ma non aveva alcuna prova per sostenere le sue ipotesi.


Se avesse agito contro la famiglia Lin ora, Qin Ziya avrebbe scoperto facilmente alcuni indizi...


Zhang Fengxian notò l'esitazione di Ouyang Dihua e disse: "So cosa la preoccupa. Per favore lasci che se ne occupi la mia Associazione Commerciale. Ho già fatto delle indagini e ho scoperto che la famiglia Lin è composta da poche migliaia di persone, con solo due tenute e diverse centinaia di acri di terra coltivabile. Il resto conta sugli affari di famiglia per mantenersi."


"Se distruggessimo i loro affari, la famiglia Lin crollerebbe. Credo che il Maestro del Palazzo Marziale Qin Ziya non dirà nulla riguardo a della normale competizione commerciale. Dobbiamo soltanto aspettare che la famiglia Lin declini e, una volta che i genitori di Lin Ming saranno privi di protezione, potremo catturarli in segreto. Allora non desterà molti sospetti. Cosa ne pensa il Signor Ouyang di questo piano?"


Ouyang Dihua annuì. Usare dei mezzi legittimi per sopprimere la famiglia Lin era il metodo più ragionevole. Perfino Qin Ziya non potrebbe lamentarsene. La famiglia Lin aveva un po' di influenza ma non era nulla in confronto all'eredità centenaria dell'Associazione Commerciale.


"Bene, allora procederemo così. Voglio distruggere la famiglia Lin e decimarli tutti. Voglio vedere dove andrà a morire quell'animaletto. Se oserà mostrarsi, lo ucciderò.
Se non apparirà, gli farò guardare mentre la sua famiglia morirà lentamente e i suoi genitori diventeranno dei mendicanti, lottando con i cani per il cibo!


Mentre diceva queste parole fredde, lo sguardo di Ouyang Dihua brillò con una luce sinistra.


Zhang Fengxiang sorrise e all'improvviso gli venne in mente qualcosa. Versò un bicchiere di vino e disse: "Signor Ouyang, non si preoccupi. Costringerò la famiglia Lin, passo dopo passo, ad andare in un vicolo cieco, finché non sarà rovinata. Costringerò loro a vendermi le loro figlie come schiave. La famiglia Lin si dedica anche alla coltivazione marziale; le loro figlie sono sempre dei talenti di grado tre. Quando arriverà il momento, vorrei onorare il Signor Ouyang e assistere la sua coltivazione. Non sarebbe contro le regole finché la famiglia Lin acconsente a venderle.
Possono essere vendute come domestiche e il Signor Ouyang potrà fare ciò che vuole con loro. Chi ha detto che non potrebbe..."


Mentre parlava, Zhang Fengxiang versò del vino a Ouyang Dihua, che prese il bicchiere di vino con piacere, ridendo sfacciatamente: "Bene! Molto bene!! Farò proprio vedere per bene a quel piccolo animale mentre darò una ripassata a tutte le donne della famiglia Lin!"


Ouyang Dihua ruppe il bicchiere di vino nella sua mano mostrando un sogghigno lascivo. Una volta che la famiglia Lin fosse declinata, avrebbe usato le sue donne come fornace per coltivare. "Lin Ming, che tu sia vivo o morto, anche se mi stai aspettando nell'ombra, ti farò questo gran regalo!"


Mentre Ouyang Dihua stava ideando un metodo per distruggere la famiglia Lin, in quel momento sentì un immenso intento omicida penetrargli le ossa, facendolo rabbrividire!


"Chi?!" Ouyang Dihua si alzò di scatto, facendo circolare rapidamente la vera essenza per tutto il suo corpo. La sua vista era come quella di un falco mentre si osservava attorno. Non notò nulla di strano, perfino le sue quattro guardie del corpo lo stavano sorvegliando non troppo lontano, immobili come se niente fosse accaduto.


Zhang si alzò perplesso. Pensava che Ouyang Dihua fosse semplicemente troppo nervoso. Erano nel Quartier Generale dell'Associazione Commerciale, c'era perfino un maestro Houtian a disposizione. Chiunque osasse intrufolarsi qui stava semplicemente cercando la morte.


Ma mentre Zhang Fengxian guardò verso l'alto, rimase senza parole. Era il Presidente dell'Associazione Commerciale ed era sopravvissuto ad innumerevoli piani ed inganni. Eppure aveva gli occhi spalancati con un'espressione terrorizzata.


Guardò impotente mentre un bellissimo ragazzo sorridente planò dal cielo, rallentando mentre camminava nell'aria, fluttuando proprio sopra la superficie del lago.


Questo ragazzo lo stava osservando, aveva un sorriso subdolo sul volto.


"V-volo!"


Anche Zhang Fengxian era un praticante di arti marziali. Nonostante la sua coltivazione non fosse alta, sapeva comunque cosa significava la capacità di volare.


Solo un maestro Xiantian poteva farlo!


Un maestro Xiantian era venuto qui ad ucciderlo? No... no, era impossibile!


Ouyang Dihua si incupì. Fissò il giovane dal portamento solenne che stava brillando nell'aria, trascendente. Stava quasi per farsi cogliere dal panico. Non solo questo giovane poteva volare, ma tutta la vera essenza del suo corpo era trattenuta, così Ouyang Dihua non riusciva a vedere il livello della sua coltivazione. Era come se avesse raggiunto il leggendario stadio di ritorno alle origini! Non c'era da meravigliarsi. Anche se aveva sentito una strana atmosfera mentre questo ragazzo scendeva dal cielo, non se n'era accorto finché non si era manifestato l'intento omicida. Prima che lo sapesse, il nemico si era già avvicinato!


"Lin Ming!"


Disse Ouyang Dihua a denti stretti. Tirò fuori la spada lunga dal suo anello spaziale. Perché poteva volare? Perché era riuscito ad arrivare allo stadio di ritorno alle origini?


Era avanzato allo stadio Xiantian?


Impossibile! Perfino nei tempi antichi, nemmeno i grandi sacerdoti e i saggi che avevano fondato le Terre Sacre avevano raggiunto lo stadio Xiantian a 15 anni!


Qualunque fosse la ragione, Ouyang Dihua aveva il presentimento che Lin Ming stesse tenendo nascosti gli assi della manica e mantenuto molti segreti. E oggi aveva finalmente mostrato le sue risorse nascoste!


In questo confronto, Lin Ming avrebbe rivelato tutti i suoi assi nella manica, mostrando il picco della sua forza!


"Chi sei?" Ouyang Dihua aveva perso la calma. Ora capiva che non aveva mai compreso Lin Ming, né avrebbe mai potuto farlo. Aveva ucciso Huo Gong? Allora la forza di Lin Ming probabilmente superava perfino la sua! Un'esistenza del genere di solito era nascosta molto lontano; perché verrebbe nel Palazzo delle sette arti per fingere di essere uno studente? Qual era il suo obiettivo?


"Chi sono?" Lin Ming rimase lievemente sbalordito e poi rise: "Che maleducato, è passato poco più di un mese e non mi riconosci più? Sei troppo smemorato, però sei abbastanza bravo. Sei riuscito a trovare qualcuno che si travestisse da Maestro del Palazzo Marziale e poi, che mi attirasse nella Landa Selvaggia del Sud. Che peccato, l'assassino che hai mandato era troppo scarso; l'ho già ucciso. Peccato. C'eri quasi."


Mentre Lin Ming parlava, Ouyang Dihua sentì un brivido. Nonostante si fosse immaginato che il ragazzo avesse ucciso Huo Gong, sentire la notizia dal Lin Ming stesso era un'altra questione. Ora sentiva davvero paura. Al momento Lin Ming molto probabilmente aveva la forza per ucciderlo!


"Lin Ming, è la prima volta che ci incontriamo." Zhang Fengxian sorrise mentre fissava il ragazzo. Incrociò le mani dietro la schiena. Si era già calmato un momento fa. Dato che era Lin Ming, era impossibile che fosse un maestro Xiantian.
Nonostante non sapesse perché il ragazzo sapesse volare, finché non era un maestro Xiantian, allora nel suo quartier generale dove regnava supremo, perché si sarebbe preoccupato se qualcuno avesse avuto il coraggio di intrufolarsi qui? Anche se Lin Ming avesse osato attaccarlo, sarebbe stato praticamente un suicidio!


"Te lo dirò ora, questo è il quartier generale della mia Associazione Commerciale. Osi davvero venire qui per ucciderci? Ahah! Credevo che conoscessi la posizione del Signor Ouyang! È l'Emissario dei Sette Profound del regno di Fortuna Celeste e suo zio è l'Anziano delle Sette Valli Misteriose.
Quante vite hai? Osi davvero ucciderci? Se vuoi scappare con la coda tra le gambe potresti avere ancora tempo. Oltrepassi i confini della mia Associazione Commerciale e osi attaccare l'Emissario dei Sette Profound? Anche se mandassi qualcuno ad ucciderti, non sarebbe contro le regole!"


Zhang Fengxian sogghignò. Mentre diceva questo, aveva già sgretolato un talismano di trasmissione del suono tra le mani. Era un ordine per il maestro Houtian dell'Associazione Commerciale di venire immediatamente. Se fosse arrivato, non importava quanto fossero sovrumani i poteri di Lin Ming, avrebbe comunque patito le pene dell'inferno!


Lin Ming vide i piccoli trucchi di Zhang Fengxian ma non ci badò. Il suo mondo illusorio non poteva essere infranto nemmeno da un maestro al picco dell'Houtian. Usare un talismano di trasmissione del suono di seconda categoria per penetrarlo era solo uno scherzo.


"Umpf, solo perché tuo zio è l'Anziano delle Sette Valli Misteriose, credi di poter fare tutto ciò che vuoi senza subire alcuna conseguenza? Eheh, se vuoi uccidermi, perché non posso ucciderti io?
Il tuo nome è Zhang Fengxian? Tale padre tale figlio. Voi due siete troppo sfrenati. Prima ho già reso un invalido Zhang Guanyu, rendendolo uno storpio. Ora è meglio se farò lo stesso con te, così puoi accompagnarlo."


"Sei morto!" Sentendo parlare di suo figlio, Zhang Fengxian si infuriò, pieno di intento omicida. Questo insulto aveva toccato il suo nervo scoperto. "Non credere di poter fuggire oggi. Dovrai rimanere qui e pregare di morire!"


"Bene. Sto aspettando." Disse con indifferenza Lin Ming. Ouyang Dihua spalancò gli occhi. Un momento fa Zhang Fengxian aveva già sgretolato il talismano di trasmissione del suono, eppure Lin Ming non sembrava avere alcuna paura. Che sorta di asso nella manica aveva?


Pensando a questo Ouyang Dihua ebbe un brutto presentimento.


Ouyang Dihua si girò e gridò alle quattro guardie del corpo non troppo lontane: "Guardia Uno! Guardia Due! Perché rimanete lì come degli scemi? Venite ad uccidere questo assassino!" Queste quattro persone erano le guardie del corpo personali di Ouyang Dihua. Una di loro aveva anche raggiunto gli stadi intermedi del Circolazione; la loro forza non era molto diversa da quella di Ouyang Dihua.


Lin Ming lo osservò con un sorriso. Incrociò le braccia al petto, sembrava calmo e tranquillo, come se stesse guardando lo spettacolo di un pagliaccio.


"Guardia Uno? Guardia Due?" Ouyang Dihua scoprì che, non importava quanto urlasse, era del tutto inutile. Sembrava che non l'avessero nemmeno sentito gridare.


Vedendo questa strana scena, Ouyang Dihua rabbrividì. Si girò verso Lin Ming e con la voce tremante disse: "Tu... cos'hai fatto?"


Lin Ming disse in tono di scherno: "Chiamarli? Come li chiamerai? Puoi gridare quanto vuoi fino a consumarti la voce, ma nessuno verrà a salvarti."


Lin Ming all'inizio aveva pensato di uccidere velocemente Ouyang Dihua, ma era venuto proprio mentre i due stavano discutendo di un piano malvagio. Fortunatamente era tornato in tempo. Altrimenti non poteva immaginare che sorta di fato i suoi genitori e le donne della famiglia Lin avrebbero sperimentato.


Se fosse accaduta una cosa del genere, uccidere Ouyang Dihua cento volte non sarebbe comunque bastato!


All'inizio non aveva alcuna ostilità verso Ouyang Dihua. Eppure aveva cercato di ucciderlo più e più volte. Aveva usato ogni sorta di inganno e tattica malvagia per ammazzarlo. Gli aveva preparato una trappola mortale, quasi riuscendoci. E ora, voleva anche agire contro la sua famiglia.
Non avrebbe sfogato questo risentimento semplicemente uccidendo Ouyang Dihua.


Avrebbe pungolato Ouyang Dihua, l'avrebbe fatto soffrire come un cane, mentre capiva che non c'era via di fuga. Solo facendo così avrebbe placato il suo odio.


Vedendo questa strana scena, anche Zhang Fengxian cominciò a sentire un po' di panico mentre si innervosiva di nuovo. Il messaggio del talismano sarebbe già dovuto arrivare. Il quartiere dell'Associazione Commerciale era ampio solo poche chilometri. Con la velocità di un maestro Houtian, la guardia sarebbe dovuta arrivare in un batter d'occhio. Eppure perché non c'era un solo movimento?


"Tu... che diavolo hai fatto?"
                                


                                



