---
title: Capitolo 2190 – Due Vere Divinità
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Matteo), 0/5
-Schadenfreude</em>


Quando un praticante di arti marziali diventava una Vera Divinità, le potenti leggi nel suo corpo si sarebbero manifestate una dopo l'altra.


Il Supremo dietro Lin Ming si era già fuso per metà con il suo corpo. Era seduto su un fiore di loto rosso a sette foglie, un'enorme ruota Asura vorticava sopra la sua testa.


In quel momento la settima rivoluzione del loto rosso rappresentava la terra e la Ruota Asura il cielo.


E tra di essi, l'albero del Dio Blasfemo che coltivava e l'albero Bodhi dell'intento marziale fuso iniziarono ad apparire. In mezzo Veri Draghi e Vere Fenici danzavano nell'aria; questo era il sangue di drago e di fenice nel corpo di Lin Ming!


Catene divine dell'ordine cominciarono a condensarsi nel vuoto. Questi vincoli avvolsero gli alberi come ghirlande di gemme.


Le varie leggi che Lin Ming aveva raffinato stavano apparendo e si stavano integrando lentamente nelle catene divine dell'ordine.


Questa era una trasformazione delle leggi!


Tuttavia, quando il corpo mortale di Lin Ming si era fuso per il 90% con il suo Supremo, accanto a lui sbocciò un fiore di loto ancora più grande. Questo fiore di loto aveva nove petali e ognuno di essi assochilometriva ad un mondo separato.


Sopra di esso, vento e neve ululavano, un'energia blu impetuosa si agitava, formando un fiume gelido che connetteva il cielo e la terra.


Sheng Mei aveva iniziato ad avanzare di stadio.


<em>Bang!</em>


La forza del mondo si gonfiò e si precipitò verso Sheng Mei, formando un vasto mare che depurò ogni pollice della sua carne e del suo sangue, ogni filo della sua anima divina!


Allo stesso tempo, le catene divine dell'ordine attorno a Sheng Mei cominciarono a rompersi con forza, trasformandosi in frammenti primari di leggi che si unirono alla forza del mondo per irrompere nel suo corpo.


Questo era un battesimo del cielo e della terra che un coltivatore doveva superare quando diventava una Vera Divinità. Per ogni Vera Divinità, inclusi Lin Ming e Sheng Mei, un'occasione del genere capitava solo una volta!


Quando un praticante di arti marziali diventava una Vera Divinità sarebbe stata sottoposta ad un battesimo delle leggi e della forza del mondo; era un'occasione incredibilmente preziosa!


Lin Ming e Sheng Mei si erano presi per mano. Questa energia del mondo non fluì solo attraverso il corpo e l'anima divina di Sheng Mei, ma anche per Lin Ming.


Una parte delle leggi e dell'energia percorse Lin Ming per poi tornare in Sheng Mei. Anche se era stato solo un passaggio, aveva portato incredibili idee e vantaggi a Lin Ming.


Ogni filo delle leggi e dell'energia lasciarono il loro marchio unico in Lin Ming. Lin Ming sentì il loto rosso sotto di lui tremare con entusiasmo e la Ruota Asura ululare di gioia. Gli alberi del Dio Blasfemo e Bodhi, tutto brillò con traboccante vitalità, i loro rami e le loro foglie si sporsero mentre germogliavano nuove radici!


In quel momento una percezione limpida si diffuse nel mare spirituale di Lin Ming: "Papà, come hai potuto dimenticarti di me visto che sta accadendo qualcosa di così bello?"


Era la voce di Jiu'er. Lin Ming capì e guardò lo spazio del Cubo Magico. Una bambina adorabile che sembrava avere poco più di dieci anni lo stava osservando con occhi speranzosi.


Senza esitare, Lin Ming sporse una mano e una parte delle leggi sconfinate e dell'energia del mondo che appartenevano a Sheng Mei fluirono nello spazio del Cubo Magico per poi tornare.


E questa energia e queste leggi si precipitarono nel corpo di Jiu'er.


Resistere al battesimo di energia di una Vera Divinità era già un'occasione incredibilmente fortunata. E, le comprensioni portate dall'avanzamento di Sheng Mei superavano di gran lunga quelle di altre ordinarie Vere Divinità.


Normalmente, con la forza di Jiu'er, anche se si fosse immersa in questa forza del mondo, non sarebbe comunque riuscita a comprendere molto. Tuttavia Jiu'er era la figlia di Sheng Mei e il loro sangue era connesso. E quando Jiu'er stava crescendo nel suo ventre, sigillata, era già entrata in contatto con le leggi di sua madre.


Ora la forza del mondo che Sheng Mei aveva guidato nel suo corpo potevano scorrere senza ostacoli e passarono per Jiu'er. Ogni pollice del corpo e dell'anima della bambina furono battezzati dai frammenti delle leggi e dall'energia del mondo.


Jiu'er non poté che gridare di gioia. Questo battesimo avrebbe influenzato profondamente la sua strada delle arti marziali in futuro.


Nemmeno il piccolo drago nero e Hong'er, anche loro nel Cubo Magico, potevano ottenere vantaggi così enormi.


Tuttavia il battesimo era solo appena iniziato.


<em>Bang!


Bang!


Bang!</em>


Risuonarono delle esplosioni terrificanti. Solo dieci respiri di tempo dopo l'inizio dell'avanzamento, l'energia del mondo iniziò a diventare frenetica.


Se prima la forza del mondo che si era radunata prima sembrava un mare vasto, allora adesso l'acqua aveva formato onde alte cento chilometri, era uno spettacolo incredibilmente folle!


Anche l'avanzamento di Lin Ming stava iniziando!


La forza del mondo che aveva radunato quando era avanzato allo stadio di Vera Divinità era molto di più rispetto a quella di Sheng Mei. Era una quantità inimmaginabile!


E proprio come Lin Ming aveva ottenuto dei vantaggi durante l'avanzamento di Sheng Mei, anche Sheng Mei ottenne qualche beneficio.


La forza del mondo e l'energia delle leggi passarono attraverso il corpo di Sheng Mei, lasciando dei marchi permanenti per poi tornare in Lin Ming.


I campi di forza vitali di Lin Ming e di Sheng Mei si erano già sovrapposti uno sopra l'alto. In quel momento la carne, il sangue e le loro anime divine erano entrati in perfetta armonia!


Questa sorta di unione non poteva più essere descritta come un mero rafforzamento yin yang. Uno stava lasciando segni profondi nella vita dell'altra.


<em>Weng!


Weng!


Weng!</em>


Un tremito terrificante tuonò per il mondo. Da sopra la testa e da sotto i piedi di Lin Ming, la Ruota Asura e il fiore di loto rosso delle Sacre Scritture iniziarono ad avvicinarsi. Lentamente i due stavano iniziando a fondersi!


Quando Lin Ming era stato nel continente Tianyan e aveva iniziato a diventare consapevole delle leggi della vita e della morte, aveva già tentato di unire le Sacre Scritture e il Sutra Celeste insieme per fondere l'universo del mondo con quello del corpo. Dopo ogni sorta di esperienza e occasione fortunata, finalmente stava iniziando a fare qualche progresso.


E ora, quando Lin Ming stava avanzando allo stadio di Vera Divinità, i fenomeni delle Sacre Scritture e del Sutra Asura si stavano fondendo di nuovo.


I progressi nel Dao Celeste Asura di Lin Ming erano superiori. Ma in quanto a comprensione, le sue Sacre Scritture non erano inferiori al Sutra Celeste.


Inoltre in quel momento Sheng Mei era accanto a Lin Ming. Aveva attraversato nove perfette rivoluzioni e la connessione tra le loro anime potenziava questa fusione.


Vedendo questo, molti antichi demoni rimasero senza parole. Perfino il Sovrano Immortale sussultò. Si alzò, i suoi occhi ardevano mentre guardava Lin Ming.


In quanto creatore delle Sacre Scritture certamente sapeva quanto era difficile unire le grandi leggi dell'universo del mondo e del corpo. Altrimenti non sarebbe stato in così netto contrasto con le idee del maestro della Strada Asura dieci miliardi di anni fa.


Lin Ming era seduto nel vuoto, solenne e maestoso. La Ruota Asura e il fiore di loto rosso delle Sacre Scritture si stavano avvicinando sempre di più. Tuttavia, dopo essersi fusi in parte, la velocità del processo rallentò.


Sembrava che qualcosa stesse bloccando la loro fusione.


Erano le due leggi di più alto livello dei 33 Cieli. Anche se avevano iniziato a fondersi insieme, non potevano farlo in una sola volta.


<em>Bang!</em>


Risuonò un'esplosione. La forza del mondo si radunò. La Ruota Asura e il fiore di loto delle Sacre Scritture si fermarono. Si ridussero in frammenti, trasformandosi nelle leggi di energia più fondamentali che iniziarono a battezzare il corpo di Lin Ming.


Jiu'er balzò di gioia nello spazio del Cubo Magico. Durante l'avanzamento di Lin Ming e di Sheng Mei aveva ottenuto ogni vantaggio possibile.


Sia Lin Ming che Sheng Mei condividevano il suo stesso sangue e così non ci sarebbe stato nessun rigetto di energia tra di loro!


Si immerse avidamente nel battesimo di energia portato da sua madre e da suo padre, stiracchiandosi pigramente.


E accanto a Jiu'er, fu il piccolo drago nero ad ottenere i benefici più grandi dopo di lei.


Il piccolo drago nero non era riuscito a fondersi con l'energia di Sheng Mei, ma poteva resistere al battesimo della forza del mondo portato da Lin Ming. Questo perché quando il piccolo drago nero era nato, aveva condiviso il suo sangue con Lin Ming.


La forza del mondo aveva radunato un mare. Questo processo continuò per chissà quanto tempo, ma finalmente la forza di Lin Ming iniziò a crescere con fare esplosivo!


In quel momento Lin Ming stava già rinascendo. I suoi 36.000 pori emisero raggi divini di luce che sfrecciarono per centomila piedi.


La forza del mondo imperversò attorno a lui. Perfino lo spazio stabile del Mare d'Ossa dell'Imperatore tremò incessantemente a causa della forza unificata dell'avanzamento di stadio di Lin Ming e di Sheng Mei!


Nelle loro pagode, gli antichi demoni provarono perfino un po' di... timore reverenziale!


Anche se erano state Vere Divinità di livello superiore od oltre in vita, erano morti da innumerevoli anni. Tutto ciò che era rimasto erano fili di anime residue. Ora non era facile per loro sopportare l'enorme pressione portata dall'avanzamento di Lin Ming,


Lin Ming aprì lentamente gli occhi. La potenza nel suo corpo sembrava esplodere dal suo corpo, sembrava che un pugno potesse distruggere un mondo, come se un suo colpo potesse troncare un fiume di stelle.


Si guardò le mani e lentamente strinse i pugni.


Questo era il leggendario stadio di Vera Divinità.


Un tempo era sembrato un obiettivo distante e irrealizzabile, ma oggi finalmente lo aveva raggiunto!
                                


                                



