---
title: Capitolo 2192 – Cristallo d'Ametista dell'Origine
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda (2 Matteo), 0/5
-Schadenfreude</em>


La forza del mondo che attraversava il Mare d'Ossa dell'Imperatore iniziò ad indebolirsi lentamente nell'arco di tre giorni.


Lin Ming e Sheng Mei avevano passato la loro prova alla perfezione.


Diventare una Vera Divinità significava raggiungere i vertici dell'universo. Inoltre, sia Lin Ming che Sheng Mei possedevano entrambi abbastanza talento da poter mostrare sdegno davanti a tutti gli altri rivali nel loro stadio. La loro forza era già abbastanza potente da poter influenzare il futuro dell'universo e cambiare la situazione nella grande scacchiera del mondo!


Tuttavia Lin Ming sapeva che questo era solo il primo passo nel resistere al nemico. L'Imperatore Spirituale al momento doveva stare praticando un qualche tipo di metodo di coltivazione e una volta che avesse finito sarebbe riuscito a controllare perfettamente la tomba del Dio Demoniaco. Allora la sua forza avrebbe raggiunto livelli incomprensibili!


Il tempo che avevano era troppo poco. Una volta che il metodo di coltivazione dell'Imperatore Spirituale avesse raggiunto il gran successo, avrebbe appreso tutto quello che era successo nella tomba del Dio Demoniaco. Allora Lin Ming avrebbe dovuto affrontare l'Imperatore Spirituale in una battaglia all'ultimo sangue!


Increspature si diffusero nel vuoto e l'incantesimo che aveva creato il piccolo mondo indipendente scomparì. Lin Ming e Sheng Mei apparirono di fronte agli sguardi di molti abissali, una coppia perfetta.


Vedendoli uscire, Immortale tirò un lungo sospiro di sollievo, poi sorrise. Mille anni di sforzi, dieci miliardi di anni d'attesa, almeno non erano stati inutili.


"Molte grazie Senior!"


Lin Ming e Sheng Mei si inginocchiarono in segno di rispetto quando videro Immortale.


Questo perché per Sheng Mei, Immortale era il suo vero padre e, visto che lei e Lin Ming potevano essere considerati moglie e marito, allora Immortale era anche il suocero di Lin Ming.


Inoltre Immortale aveva fatto loro un enorme favore con le Sacre Scritture che avevano permesso a Lin Ming di rinascere dopo aver perso la sua fonte spirituale e con il rituale abissale. Era il loro maestro.


Sia come maestro che come padre, Immortale era più che degno di questo inchino.


"Alzatevi bambini." Disse Immortale, la sua espressione era piena di felicità e gratitudine. Ma mentre era contento vedendo dei membri della giovane generazione del genere, era anche preoccupato. Sapeva che, dopo che fossero partiti, avrebbero dovuto affrontare un nemico davvero terrificante; la responsabilità che gravava sulle loro spalle era fin troppo pesante.


Lin Ming si alzò e guardò la pagoda a trenta piani distante e gli oltre cento imperatori demoniaci oltre le rive del Fiume Infernale. Si inchinò anche di fronte a loro.


Specialmente al Signore Demoniaco della pagoda a trenta piani. Si era svegliato per aiutare lui e Sheng Mei, e questa era una gentilezza che Lin Ming si sarebbe ricordato per sempre.


"Senior, farò del mio meglio in futuro per salvarvi tutti da qui."


Giurò solennemente Lin Ming. Ma la sola risposta che ricevette fu una rauca risata.


"Eheh! Moccioso, sono già morto, così come potresti salvarci? Disperdi la mia anima residua se ne sei capace, allora otterrò una vera libertà."


"Ahah, non mi aspetto che ci salvi. L'unico modo per farlo è distruggere le regole di questo mondo. In futuro, quando raggiungerai lo stadio oltre il divino, strappa un pezzo della carne di quel vecchio mostro e portacelo qui per farcelo mangiare, ahahah!"


Disse la folla di demoni con noncuranza.


Dopo essere stati sigillati in pagode oscure e chiuse, avevano dovuto affrontare decine di miliardi di anni di immobilità. Era un dolore impensabile.


Se un mortale fosse stato rinchiuso in una piccola stanza nera per un mese, sarebbe impazzito e avrebbe perfino sviluppato delle malattie mentali irreversibili. Anche se i praticanti di arti marziali avevano volontà formidabili, avrebbero iniziato a perdere la sanità mentale dopo essere stati imprigionati per decine di miliardi di anni.


Lin Ming rimase senza parole. Sospirò internamente. In realtà questi antichi imperatori demoniaci erano stati rinchiusi qui perché non erano riusciti a resistere alla tentazione di una vita eterna, anche se il Mare d'Ossa dell'Imperatore che conoscevano rappresentava solo una speranza incerta per loro.


Lin Ming non sapeva se la vita eterna dovesse essere perseguita, ma era convinto che non significasse eterna felicità, non significava eterna gioia.


La vita eterna non rappresentava il massimo livello delle arti marziali, era il cuore ad esserlo.


Lin Ming non poté che guardare Sheng Mei. Al momento ciò che voleva ottenere lei non era la vita eterna, ma qualcosa che potesse toccare il suo cuore e animare il suo spirito.


Coltivare appieno il proprio cuore, forse farlo appieno sarebbe stato il picco delle arti marziali.


Ma cos'era il cuore?


Forse era far sì che la sua famiglia, amici e la sua gente vivessero in pace e felici...


.....


"Venite con me bambini."


Disse all'improvviso Immortale. Si girò verso la pagoda a trentatré piani.


Il Sovrano Immortale era stato il proprietario del Cubo Magico. Grazie all'aiuto dell'artefatto divino e di Lin Ming, le porte della pagoda a trentatré piani erano state distrutte. Ma durante i circa mille anni in cui Lin Ming era andato in isolamento, una potente forza del mondo si era radunata attorno alle porte, sovrapponendosi l'un l'altra e creando brillanti rune demoniache.


Le rune si connetterono insieme, facendo diventare ancora più feroce l'incisione demoniaca sulle porte, che sembrava si sarebbero richiuse presto.


<em>'Le leggi nel Mare d'Ossa dell'Imperatore sono davvero spaventose...'</em>


Pensò subito Lin Ming. Di questo passo la pagoda a trentatré piani che imprigionava il Sovrano Immortale si sarebbe richiusa nuovamente prima o poi.


In quel momento si fermarono di fronte ad essa.


La pagoda era fatta di pietra nera che esisteva da innumerevoli miliardi di anni ed emanava un'aura antichissima. Tutto emanava un profondo odore di storia.


Il Sovrano Immortale sporse una mano. Disse a Lin Ming: "Dammi il Cubo Magico..."


Lin Ming sussultò per un momento ma non fece domande. Alzò la mano e il Cubo Magico apparì nel suo palmo.


Poi lo consegnò rispettosamente al Sovrano Immortale.


L'artefatto divino fluttuava silenziosamente nel palmo del Sovrano Immortale, roteando lentamente. Il Sovrano Immortale sospirò con emozione: "In quest'era universale esistono tre strumenti divini nei 33 Cieli. La Pietra della Vita Eterna, la Perla Primordiale e... il Cristallo d'Ametista dell'Origine."


"Cristallo d'Ametista dell'Origine?"


Lin Ming si incuriosì, senza dubbio si riferiva alla Tessera Viola.


Questa era la prima volta che sentiva parlare del vero nome di questo artefatto. In passato si era riferito ad esso usando soltanto il colore e la forma del Cristallo d'Ametista dell'Origine.


"È lo strumento divino che il maestro della Strada Asura ha usato in passato?"


"Sì." Il Sovrano Immortale annuì. "Il Cristallo d'Ametista dell'Origine potrebbe essere una forma cristallina viola condensata dall'energia primaria di questo mondo. La Pietra della Vita Eterna e la Perla Primordiale sono simili. Gli strumenti divini sono dello stesso livello. Se venissero attivati completamente  evolverebbero in un grande universo, così in realtà sono tre semi del mondo."


"Ma, anche se questi tre strumenti divini sono allo stesso livello, in realtà sono divisi in gradi."


"Mm?" Lin Ming e Sheng Mei ne furono scioccati. I tre strumenti divini rappresentavano essenza, energia e divino, così come potevano essere divisi in gradi?


Notando le espressioni dubbiose dei due, il Sovrano Immortale spiegò: "I tre strumenti divini non hanno differenze tra di loro. Ma a volte la potenza di uno strumento divino dipende dalla persona che li usa! Le capacità di crescita, la qualità e la velocità con cui crescono dipendono tutte dalle esperienze di chi li utilizza!"


"Dipende da chi li utilizza?" Una luce si accese nello sguardo di Lin Ming.


"Esatto. In particolare quando chi li utilizza raggiunge lo stadio oltre il divino. In realtà questo livello è già alla pari con un grande universo e questa persona può creare e distruggere mondi. Allora il proprietario sarà capace di influenzare i tre strumenti divini."


"Prima che scoppiasse la grande calamità dieci miliardi di anni fa, il Cristallo d'Ametista dell'Origine aveva seguito Asura per oltre un miliardo di anni. Allo stesso modo, anche la Pietra della Vita Eterna è stata con me per diverse centinaia di milioni di anni. In questo periodo di tempo sono sempre rimasto insieme alla Pietra della Vita Eterna, nutrendola costantemente con la mia forza e approfondendo la sua connessione con la mia anima..."


Lin Ming rimase scioccato. Così il Cubo Magico era fuori dall'ordinario perché era stato coltivato in questo modo da un'entità oltre il divino.


Figuriamoci il Cubo Magico che era un seme del mondo, perfino un vero grande mondo poteva essere rafforzato e nutrito.


Ad esempio la tomba del Dio Demoniaco. Era un mondo di altissimo livello e, dopo oltre cento miliardi di anni e ogni sorta di trama dell'Imperatore Spirituale, la sua stabilità era aumentata molto di più rispetto al passato.


Tra questi strumenti divini, il Cubo Magico e la Tessera Viola sembravano molto più potenti della Perla Primordiale. E ciò che lo dimostrava era il fatto che fossero riusciti a fare nascere i loro "spiriti dell'artefatto", mentre la Perla Primordiale non lo aveva fatto.


Pensando a questo, Lin Ming disse: "Hong'er, esci fuori!"


Una foschia si sollevò dal Cubo Magico e si trasformò in una ragazzina adorabile vestita di rosso.


In quel momento l'espressione della bambina sembrava persa mentre guardava il Sovrano Immortale. Quest'uomo vestito di nero pareva familiare, ma allo stesso tempo anche un completo estraneo.
                                


                                



