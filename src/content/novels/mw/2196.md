---
title: Capitolo 2196 – Imprigionamento delle Catene Divine
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Federico!
8 capitoli in coda (8 Federico), 0/5
-Schadenfreude</em>


L'Imperatore Shakya era sempre stato uno dei guerrieri più potenti dell'umanità. Se non fosse stato per il grande declino della civilizzazione delle arti marziali umana, avrebbe avuto molte meno difficoltà a coltivare.


Durante la prima grande invasioni che avevano lanciato i saggi, era stato al picco dello stadio di Empireo. Ma adesso finalmente era diventato una Vera Divinità.


L'Imperatore Shakya era anche la seconda Vera Divinità dell'umanità.


Sette persone erano sedute in una grande sala, in silenzio. L'Imperatore Shakya era seduto sopra un trono del loto, intrecciò le dita mentre produceva un sigillo buddista dopo l'altro.


Questo trono del loto era uno degli strumenti magici del monte Potala. Il monte Potala aveva un'eredità che durava da miliardi di anni e questo era uno dei tesori di supporto più preziosi.


Esistevano molti strumenti magici offensivi e difensivi, tuttavia quelli di supporto era piuttosto rari perché le formazioni necessarie per raffinarli erano incredibilmente complesse.


<em>Hum!


Hum!</em>


Luci dorate brillarono attorno al trono del loto. L'energia primaria del cielo e della terra circostante si radunò attorno ai sei vicini. Per un po' le leggi scintillarono e fantasmi di Supremi apparirono dietro di loro.


Il fantasma di un Supremo era il simbolo di un Empireo.


Ora Zanna di Drago, Xiao Moxian, Lin Huang, Hang Chi, Mo Xiao e Jun Biyue erano tutti Empirei; la sola differenza stava nel loro grado.


Durante la grande calamità dell'umanità, molti esperti erano cresciuti con una velocità sbalorditiva.


Per geni al livello di Lin Huang o Mo Xiao, non c'era bisogno di diecimila anni per diventare un Empireo; 7000-8000 anni erano sufficienti. 10.000 e diversi millenni era un periodo di tempo sufficiente per diventare un Empireo di livello superiore o raggiungere anche il picco di questo stadio.


Sfortunatamente, diversi secoli fa il destino dell'umanità era stato imprigionato, così se queste persone avessero voluto fare dei progressi, avrebbero prima dovuto rompere le catene divine dell'ordine del Dao Celeste.


Tuttavia volerle rompere era più facile a dirsi che a farsi. Quando Lin Ming aveva spezzato le catene delle Nove Stelle del Palazzo del Dao aveva contato su un incalcolabile accumulo di destino e tesori. Inoltre solo durante un momento critico quando aveva coltivato in coppia con Xiao Moxian ed era stato messo all'angolo da Tian Mingzi era riuscito a rompere il diagramma del Dao Celeste e ad ottenere il potere delle Nove Stelle.


Ma nessuno tra l'umanità poteva competere con Lin Ming ed era anche difficile replicare la stessa situazione che Lin Ming aveva affrontato in passato.


Così i talenti orgogliosi dell'umanità avevano iniziato a mettere alla prova metodi diversi per avanzare di livello.


Ad esempio, nella grande formazione gestita dall'Imperatore Shakya, sei Empirei stavano cercando di spezzare le catene divine insieme.


L'Empireo Shakya aveva solo un ruolo di supporto. Che potessero rompere questi vincoli o no dipendeva dal coltivatore stesso.


Più era elevata la coltivazione di un praticante di arti marziali, più grandi sarebbero state le sue catene.


Alla fine tutto dipendeva dal talento, dal potenziale e dalla determinazione.


Era questo che avrebbe deciso se una persona sarebbe stata abbastanza forte da sfidare la volontà celeste e cambiare la sua vita!


Sei luci si intrecciarono insieme in una stella. L'Imperatore Shakya emise una brillante luce dorata da ogni punto d'agopuntura. Questo bagliore si condensò in un budda mentre il suono dei sutra cantilenati riecheggiava nel mondo.


In quel momento, nel cielo, le catene divine dell'ordine avevano formato un diagramma del dao che incuteva sulle teste di tutti i presenti.


Il trono del loto sotto i piedi dell'Imperatore Shakya roteò e una mano dorata sfrecciò verso l'alto. Allo stesso tempo, i sei Empirei attorno all'Imperatore Shakya cercarono di avanzare di livello!


In questi anni in cui il sistema di raduno dell'essenza era stato sigillato, avevano tutti raggiunto il picco del loro grado. Se non fosse stato per le catene divine dell'ordine che li ostacolavano, sarebbero già passati alla fase successiva.


<em>Bang!</em>


La mano dorata condensata dai sei si avventò sul diagramma del dao celeste, facendolo tremare!


I colpi brutali continuarono più volte. Ogni volta che la luce del diagramma si affievoliva, veniva ravvivata immediatamente dalle catene divine dell'ordine che serpeggiavano come pitoni, aggiungendo altra energia al diagramma del dao.


Se uno avesse attaccato il diagramma del dao celeste, avrebbe dovuto sopportare un contraccolpo.


Xiao Moxian fortunatamente poteva sopportarlo. Aveva delle origini potenti e possedeva un potenziale formidabile, era anche la discendente di una Bestia Divina.


Ma Hang Chi e Mo Xiao erano stati scossi dalla forza del Dao Celeste. I loro meridiani erano stati danneggiati dalla vibrazione e il sangue scorreva dagli angoli delle loro bocche.


Avevano già esaurito le forze dopo un bastoncino di incenso di tempo.


Di questo passo avrebbero subìto danni irreversibili.


Rallentarono. Anche Zanna di Drago, Jun Biyue e Lin Huang rallentarono il ritmo con cui attaccavano. Dopo un bastoncino di incenso di tempo, anche Xiao Moxian si fermò.


Il loro tentativo di spezzare le catene del Dao Celeste era stato sventato.


Questo risultato non li sorprese perché avevano già fallito molte volte.


Ma i ripetuti fallimenti li demoralizzava.


Diversi di loro erano già la crème de la crème tra i talenti umani. Se loro non ptoevano rompere le catene del Dao Celeste, allora non c'era nemmeno bisogno di menzionare gli altri praticanti di arti marziali.


In questi anni molti praticanti di arti marziali umani avevano iniziato a dedicarsi alla trasformazione del corpo e avevano iniziato a coltivare le Otto Porte Nascoste e le Nove Stelle del Palazzo del Dao.


Questo includeva Lin Huang; dedicava più tempo a coltivare le Nove Stelle del Palazzo del Dao.


Ma le tecniche di trasformazione del corpo dell'umanità erano state abbandonate da 3,6 miliardi di anni. Quanto poteva essere facile sviluppare da zero questo sistema?


Inoltre anche le leggi della trasformazione del corpo erano state bloccate parzialmente dal Sovrano dei Saggi Zaohua. Ci sarebbe stata comunque un'enorme resistenza coltivandole!


In realtà, dopo che il destino dell'umanità era stato imprigionato, a parte contare sul potenziale, si poteva anche usare la forza bruta.


Quando un praticante di arti marziali diventava una Vera Divinità di livello superiore e avesse posseduto delle leggi corrispondenti, come le leggi del divoramento o della maledizione, allora avrebbe potuto cambiare il destino di una razza ordinaria. Se avesse potuto raggiungere lo stadio Oltre il Divino, allora avrebbe potuto creare e distruggere mondi, e perfino influenzare il flusso del destino di un intero universo.


Allo stesso modo, se uno avesse voluto usare la forza bruta per spezzare le catene del Dao Celeste, bisognava essere almeno una Vera Divinità di livello superiore per riuscirci.


Tuttavia nessuno nell'intera razza umana aveva raggiunto questo livello.


Sia Sogno Divino che l'Imperatore Shakya erano molto più deboli del Sovrano dei Saggi Zaohua.


E con il sistema di raduno dell'essenza sigillato, sarebbe stato ancora più difficile per loro superare il Sovrano dei Saggi Zaohua.


In quel momento Mo Xiao inghiottì una pillola e iniziò a meditare per recuperare le forze. Mentre stabilizzava la sua vitalità del sangue agitata, alzò lo sguardo verso il diagramma del dao celeste che stava scomparendo gradualmente. Non poté che sospirare e dire: "Senior Lin Ming... è davvero un eroe sbalorditivo."


Mo Xiao era ben consapevole che, quando le Nove Stelle del Palazzo del Dao erano sigillate, Lin Ming aveva contato sul suo potenziale sbalorditivo, sulla sua determinazione e sull'aiuto di Xiao Moxian per passare oltre il diagramma del dao celeste.


Era stato in condizioni ancora più difficili rispetto alle loro.


Eppure nessuno dei sei erano riusciti a superare la barriera nonostante fossero stati aiutati dall'Imperatore Shakya. inoltre, più ci provavano, più potevano sentire quanto erano terrificanti le catene del Dao Celeste. Senza percepirle loro stessi, nessuno si sarebbe potuto immaginare quanto fosse stato difficile superarle in passato per Lin Ming.


Dopo aver sentito le sue parole, lo sguardo di Xiao Moxian divenne distante.


"Lin Ming..."


Da quando Lin Ming era partito, aveva trascorso 500 anni nella Valle della Morte Tragica e circa 1500 anni nella tomba del Dio Demoniaco; se n'era andato per 2000 interi anni.




Inoltre stavolta non sapeva se Lin Ming era vivo o morto, o se stesse bene. Come poteva non preoccuparsi?


Stavolta era andato nell'Abisso Oscuro e quel posto era fin troppo pericoloso.


"Mio padre è sano e salvo."


Accanto a Xiao Moxian, Lin Huang si era appena ripreso. Tenne gentilmente per mano sua madre per confortarla.


"Mm." Xiao Moxian annuì.


In quel momento Mo Xiao si sentì un po' in imbarazzo per aver perso la compostezza. Disse: "In passato, anche quando Senior Lin era stato inseguito dalla Regina Divina Piaoyu è riuscito comunque a creare dei miracoli. Stavolta tornerà sano e salvo e la sua forza sarà sicuramente aumentata. Dovrebbe essere diventato un Empireo di livello superiore o forse... avrà raggiunto il picco!"


Gli occhi di Mo Xiao brillarono con riverenza e ammirazione.


Tutti gli esseri umani rispettavano Lin Ming. E Mo Xiao e Lin Huang potevano essere considerati della stessa generazione. Era cresciuta ascoltando le storie di Sogno Divino riguardo a Lin Ming e, quando si trattava di rispetto e venerazione nei confronti della generazione più vecchia, il suo fervore era naturalmente molto più intenso di quello di Zanna di Drago e di Jun Biyue che appartenevano alla stessa generazione di Lin Ming.


"Empireo al picco del suo livello..."


Xiao Moxian non poteva confermarlo. In effetti il talento e il potenziale di Lin Ming si erano manifestati principalmente nella sua capacità di battere persone di livello superiore.


In termini di velocità di coltivazione, Lin Ming non poteva essere considerato un grandissimo genio; era perfino un po' più lento di Xiao Moxian.


Quando Xiao Moxian era diventata un Empireo, Lin Ming era stato solo ad un passo dal raggiungere quello stadio; non era molto più rapido di Lin Huang.


Questo era dovuto principalmente al fatto che Lin Ming coltivava leggi di livello e dalla difficoltà troppo elevati.


Ora Xiao Moxian era ad un passo dal raggiungere il picco dello stadio di Empireo. Sarebbe stato già incredibile se Lin Ming fosse diventato un Empireo di livello superiore.
                                


                                



