---
title: Capitolo 2202 – Battaglia tra Vere Divinità
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
5 capitoli in coda (5 Federico), 0/5
-Schadenfreude</em>


<em>Peng!</em>


Nel momento in cui Lin Ming raccolse la lancia del Drago Nero, il tavolo e tutte le sedie attorno a lui esplosero, riducendosi in polvere!


Intento omicida divampò. Lin Ming e il Sovrano dei Saggi Zaohua, due maestri impareggiabili, erano in netto contrasto l'uno con l'altro!


Per guerrieri al loro livello, solo le loro aure potevano distruggere lo spazio dei 33 Cieli.


L'abito del Sovrano dei Saggi sbatacchiò al vento. Mostrava un sogghigno. In quel momento dal suo corpo riecheggiò un suono simile a quello di un drago che ruggiva al cielo. Era un suono assordante e si diffuse per la vastità dello spazio, facendo perdere colore al mondo e causando tempeste. Dietro il Sovrano dei Saggi Zaohua apparì il fantasma di un dio spirituale alto 10.000 piedi.


Questo fantasma stringeva una lancia e sembrava una montagna torreggiante. I suoi occhi brillavano come soli che illuminavano il mondo mentre guardava tutti con sdegno dall'alto.


"Ah..."


Risuonarono una serie di colpi di tosse secchi tra il pubblico. I Re del Mondo umani e saggi non potevano guardare direttamente questa proiezione spettrale. Dopo una sola occhiata, iniziarono a tremare come se fossero stati colpiti da un martello e furono quasi costretti ad inginocchiarsi.


Anche i molti Empirei presenti sentirono una pressione tremenda di fronte a questo fantasma spirituale, come se una montagna li stesse schiacciando. La forza li fece quasi piegare le ginocchia, incapaci di sopportare la pressione straziante.


"Hai... hai deciso di affrontarmi?"


Il Sovrano dei Saggi Zaohua guardò Lin Ming, il suo tono era pieno di disprezzo arrogante.


In quel momento, con il fantasma del dio spirituale dietro di lui, Zaohua sembrava una vera divinità; nessuno poteva sfidarlo!


Dalla parte dei saggi, i seguaci di Zaohua iniziarono a gridare:"Sovrano dei Saggi Immortale, Immortale delle 10.000 vite!"


"Coloro che osano sfidare la dignità di sua maestà meritano la morte!"


Molti Empirei saggi si fecero prendere dalla frenesia quando il loro capo rivelò la sua forza!


Questa era la potenza del loro monarca. Inoltre nessuno di loro desiderava continuare queste trattative inutili. Ciò che volevano era guardare come il Sovrano dei Saggi Zaohua avrebbe surclassato Lin Ming, e poi si sarebbero precipitati a frotte verso gli eserciti umani per ucciderli tutti!


Tra la fazione umana, quando l'Imperatore Shakya, il Monarca Demoniaco Oscuro e gli altri videro questa scena, mostrarono tutti espressioni solenni. Xiao Moxian strinse i pugni, piena di preoccupazione per Lin Ming.


Sapevano che Lin Ming non sarebbe stato irragionevole, ma anche se lo sapevano, erano comunque ansiosi. Dopotutto Lin Ming stava fronteggiando il guerriero più potente dei saggi!


L'infamia e l'influenza del Sovrano dei Saggi si erano accumulati da molto tempo ed erano diventate incredibilmente pesanti. In effetti, per molti praticanti di arti marziali umani, Zaohua era diventato una figura quasi divina nei 33 Cieli.


Era un esperto che poteva divorare il destino dell'umanità e rovesciare il Dao Celeste, se questi non erano i metodi di un dio spirituale, cosa lo era?


Questa era una battaglia decisiva che avrebbe deciso il fato dell'umanità, così come potevano non preoccuparsi? E adesso il Sovrano dei Saggi Zaohua aveva rivelato la sua forza, facendo sì che i capi dell'umanità non potessero nemmeno guardarlo.


Il tempo si fermò. Lin Ming e Zaohua erano solo a diverse decine di piedi di distanza l'uno dall'altro. A causa della pressione feroce che emanavano, il pianeta sotto di loro iniziò a tremare. Fessure apparirono nel suolo, sembrava che il mondo presto si sarebbe disintegrato!


Lin Ming alzò lo sguardo verso il fantasma del dio spirituale dietro il capo dei saggi: "Sembra che dovremo fare uno scontro all'ultimo sangue. Se perderò mi ucciderai sicuramente. In tal caso, se vincessi, allora dovrai pagare un certo prezzo. Mi prenderò la tua Perla Primordiale, la tua personificazione di Fame e poi libererò il destino dell'umanità che hai rubato!"


Nel caos attorno, la voce di Lin Ming tuonò per diecimila chilometri di distanza nel vuoto.


Tutti i praticanti di arti marziali saggi rimasero sbalorditi. Questo Lin Ming era impazzito!


Era ancora così arrogante nonostante la situazione in cui si trovava! Ciò che aveva elencato erano tutti i tesori più importanti per il Sovrano dei Saggi Zaohua!


Non c'era bisogno di una spiegazione sul perché desiderasse la Perla Primordiale e la personificazione di Fame; erano i motivi per cui il Sovrano dei Saggi era riuscito a coltivare fino a questo punto. Per quanto riguardava il destino dell'umanità, Zaohua era andato in isolamento per 2000 anni per divorare quelle leggi e integrarle nella personificazione di Fame per aumentare la sua coltivazione. Se Lin Ming l'avesse portata via, sarebbe stato come aver sprecato due millenni di tempo.


Senza dubbio non sarebbe mai stato disposto a concedere questi tre tesori che Lin Ming aveva menzionato!


Il Sovrano dei Saggi Zaohua ridacchiò con rabbia. I suoi lunghi capelli danzarono nell'aria e il suo sguardo traboccò di intento omicida.


"Bene! Bene! Bene!" Disse il Sovrano. "Desideri la mia Perla Primordiale, ma io desidero anche i tuoi segreti! Sei asceso velocemente e in soli 10.000 anni sei riuscito a diventare una Vera Divinità! Come puoi non avere dei segreti? Oggi ti farò a pezzi e scoprirò cosa stai nascondendo!"


I capelli del Sovrano dei Saggi Zaohua volarono in su. Il suo corpo era alto e prominente, i suoi occhi brillavano. Sembrava una creatura naturalmente superiore, emanava un senso innato di soppressione.


"È inutile parlare. Lottiamo. Questa sarà la mia prima battaglia da quando sono diventato una Vera Divinità. Aspettavo da molto tempo questo momento!"


Lin Ming scattò e volò verso l'alto dal padiglione. Arrivò tra una vasta distesa di montagne e fiumi.


Il suo sguardo divenne tagliente mentre fissava il Sovrano dei Saggi.


<em>Weng!</em>


Lin Ming brandì la sua lancia. Il tempo sembrò congelarsi. Tutti videro solo un raggio di luce divina lungo 10.000 piedi coprire il loro campo visivo, accecandoli. Poi, un momento dopo, un ruggito sconvolgente li assordò!


Energia selvaggia ululò in ogni direzione. In quel momento il Sovrano dei Saggi Zaohua scagliò il suo pugno!


La sua mano era avvolta da luce divina. Energia dorata si radunò attorno al suo corpo, trasformandosi in un'armatura da guerra d'essenza astrale.


Questo pugno poteva distruggere il cielo.


Pugni e lance di luce si scontrarono.


Il padiglione sul piccolo pianeta, la terra, le piante, tutto iniziò a disintegrarsi. Montagna e fiumi iniziarono a rompersi e a collassare verso il basso!


Il pugno di luce del Sovrano dei Saggi conteneva un potenziale che si precipitava avanti come uno tsunami mostruoso. Ma al centro del pugno di luce, la lancia del Drago Nero continuò ad avanzare con un impeto inarrestabile!


Come una cascata di migliaia di chilometri, il pugno di luce fu tagliato dalla metà. migliaia di migliaia di raggi di luce volarono oltre Lin Ming, irradiandosi attorno a lui.


<em>Ca!</em>


Questi raggi di luce trapassarono il vuoto, squarciarono il terreno e divisero la terra. Tutto ciò che toccavano veniva annientato brutalmente. E, ciò che sopportò l'impatto degli attacchi fu il piccolo pianeta sotto i loro piedi. Quando fu colpito, il mondo iniziò ad implodere su sé stesso.


Questa era la forza terrificante di uno degli esperti più potenti nell'universo. Una Vera Divinità era un dio di un grande mondo. Quando Lin Ming aveva combattuto prima, lo aveva fatto nella tomba del Dio Demoniaco. Quel luogo era simile ad un tesoro spirituale raffinato per 100 miliardi di anni ed era indistruttibile. Insieme alla soppressione delle leggi e alla grande formazione che stabilizzava il mondo intero, era impossibile mostrare una forza così sconvolgente.


Ma ora, nel mondo dei 33 Cieli, le mosse di Lin Ming e di Zaohua avrebbero fatto collassare pianeti!


"Attenti!"


Gli eserciti degli umani e dei saggi si erano già ritirati, ma ora erano costretti ad allontanarsi ulteriormente. Se un Empireo fosse stato coinvolto in una battaglia di questo livello, sarebbe stato ridotto immediatamente in cenere!


Entrambe le parti si ritirarono per 100.000 chilometri. Poi gli Empirei delle due fazioni unirono le forze per intrecciare barriere di essenza astrale e vera essenza per resistere alle onde d'urto!


"Come..."


"Lin Ming ha bloccato l'attacco di sua maestà il Sovrano dei Saggi e ha anche... distrutto la luce del pugno del Sovrano?!"


Molti esperti avevano assistito alla luce di lancia inarrestabile di Lin Ming con i loro occhi. Guardarono quell'energia terrificante distruggere l'attacco e raggiungere il loro capo!


La lancia del Drago Nero scintillò di luce fredda mentre avanzava!


L'arma conteneva le leggi della vita e della morte. La punta della lancia era come la falce di un dio della morte, falciava ogni forma di vita!


Di fronte a questo attacco letale, il Sovrano dei Saggi Zaohua emise un profondo ruggito. Risuonarono dei crepitii mentre rivelava la piena potenza della tecnica della trasformazione del corpo!


<em>Bang!</em>


Il Sovrano dei Saggi Zaohua scagliò un altro pugno, facendo curvare la lancia del Drago Nero!


Ma anche lui fu costretto a ritirarsi per l'impatto.


<em>Ka ka ka!</em>


Lievi crepe apparirono nell'essenza astrale protettiva del Sovrano dei Saggi. Impallidì. In quel momento Zaohua aveva sentito un'energia pervasiva precipitarsi attraverso le fenditure e attaccare il suo corpo!


Anche se questa energia era debole, era estremamente tenace e desiderava divorare la sua vitalità del sangue!


"Umpf!"


Il Sovrano dei Saggi tossì freddamente. Scatenò essenza astrale mentre distruggeva questa forza.


Ormai però guardava Lin Ming in modo diverso.


Nonostante fosse stato solo un attacco iniziale, Lin Ming non aveva fatto lo stesso?


In una sola mossa, Lin Ming era riuscito ad attraversare la sua essenza astrale protettiva. Come poteva il Sovrano dei Saggi non esserne sorpreso?


Zaohua era sbalordito, ma i molti esperti saggi erano rimasti completamente sbigottiti.


Il breve scambio tra le due Vere Divinità aveva distrutto un'enorme area del vuoto e aveva anche fatto collassare un piccolo pianeta. Questo in realtà non era niente, ma ciò che li scioccava era che il colpo di Lin Ming aveva costretto il loro capo ad indietreggiare!


Il Sovrano dei Saggi Zaohua era stato costretto ad indietreggiare!


Indietreggiare...


Sembrava che uno spirito demoniaco stesse cantilenando delle maledizioni nelle orecchie dei molti praticanti di arti marziali saggi. Il loro monarca, un'entità invincibile simile ad un dio per loro, un'esistenza superiore, era stata costretta ad indietreggiare per dieci chilometri dalla lancia di Lin Ming!


Come poteva essere?


Molti Empirei si scambiarono delle occhiate sbigottite. Per un po' nessuno riuscì a credere cos'era successo. Entrambe le parti si erano scambiate degli attacchi iniziali, ma era stato Lin Ming ad entrare in vantaggio. Questo significava che Lin Ming aveva una forza almeno alla pari con quella del Sovrano dei Saggi Zaohua!
                                


                                



