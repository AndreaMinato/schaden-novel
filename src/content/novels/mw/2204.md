---
title: Capitolo 2204 – In Vantaggio contro Zaohua
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
3 capitoli in coda (3 Federico), 0/5
-Schadenfreude</em>


<em>Rumble rumble rumble!</em>


Energia impetuosa divampò continuamente. A 100.000 chilometri di distanza sia le barriere degli Empirei umani che quelli dei saggi sembravano sul punto di rompersi!


Vedendo questo, molti praticanti di arti marziali impallidirono. Se queste protezioni si fossero infrante, la Divina Arte di Zaohua li avrebbe travolti e gli Empirei dalla coltivazione più debole sarebbero stati privati della loro forza vitale e sarebbero stati uccisi!


In quel momento, tra i flussi turbolenti di energia, apparì un enorme fantasma Asura. L'Asura spingeva una ruota simile ad una macina, schiacciando lentamente il potere impetuoso della buona fortuna.


Il Sutra Asura e l'Arte Divina di Zaohua erano entrambi metodi di coltivazione che si concentravano sul mondo dell'universo, ma in termini di livello, il Sutra Asura era chiaramente il migliore.


I due poteri sovrannaturali si scontrarono. Un sole sembrò sorgere tra Lin Ming e il Sovrano dei Saggi, illuminando la vastità dello spazio!


Questa era una battaglia tra Vere Divinità di massimo livello. Se si fossero trovati in un mondo di livello inferiore come il pianeta Sky Spill, solo le onde d'urto del conflitto lo avrebbero disintegrato direttamente!


L'energia divampò. Fiamme divine bruciavano il cielo. Con questa energia tirannica, Lin Ming e il Sovrano dei Saggi assochilometrivano a due meteore che sfrecciavano nello spazio, scontrandosi ripetutamente tra di loro!


Dopo aver attivato l'Arte Divina di Zaohua, il Sovrano dei Saggi sembrava essere stato forgiato con l'oro, come un dio della guerra letale che aveva preso vita.


Ma Lin Ming stava combattendo con il suo vero sé e la personificazione demoniaca. A volte si univano, a volte si separavano; i loro stili d'attacco erano incredibilmente vari!


Un pugno per distruggere montagne e fiumi!


Dopo aver attivato la Divina Arte di Zaohua ed essere stata inondata dal potere della buona fortuna, la forza combattiva del Sovrano dei Saggi era arrivata ad un nuovo livello. L'essenza astrale divampò dal suo corpo come un mare sconfinato!


Un pugno dopo l'altro, il Sovrano dei Saggi scagliò decine di migliaia di colpi, ogni pugno sollevava una tempesta spaziale che poteva sconvolgere i 33 Cieli e si avventava su Lin Ming!


Queste decine di migliaia di pugni bloccarono ogni via di fuga. Puntarono verso un solo punto, capaci di ridurre in poltiglia chiunque.


Una tale velocità di pugni, un'energia così terrificante, era già ad un livello incomprensibile per gli spettatori!


"Vuoi competere con me in quanto a velocità d'attacco?"


Lin Ming sogghignò freddamente vedendo questi attacchi che coprivano il cielo. Scosse la mano destra e la punta della lancia del Drago Nero cominciarono a tremare violentemente mentre apparivano innumerevoli ombre di lancia!


Poi Lin Ming strinse la lancia con entrambe le mani e scagliò rapidamente un attacco: Fiori nella Tempesta!


Le ombre di lancia vibranti e le decine di migliaia di colpi che Lin Ming aveva appena creato formarono una rete di attacchi ancora più densa di quella del Sovrano dei Saggi!


Se l'attacco di Zaohua fosse stato paragonabile a valanghe e tsunami, allora l'attacco di Lin Ming sembrava un pianeta che calava dall'alto!


Competere con la velocità con la velocità, gli attacchi si incontrarono.


Questi colpi rapidi contenevano così tanta energia che perfino una Vera Divinità ordinaria avrebbe esaurito tutte le sue energie in pochi brevi respiri di tempo!


<em>Bang!</em>


Il Sovrano dei Saggi era stato costretto ad indietreggiare. Emise un ruggito tonante. L'Arte Divina di Zaohua era condensata fino al limite. Tutto questo potenziale di pugno si radunò in un solo punto ed eruttò selvaggiamente!


Questo attacco era simile alle Cento Onde Continue del Manuale del Tiranno Celeste. Radunando la forza di tutti questi pugni insieme, poteva scagliare il suo colpo più formidabile!


"Avanti!"


Lin Ming ruggì. Dietro di lui, la sua personificazione demoniaca brandiva una spessa spina dorsale demoniaca che calò dall'alto!


Questa era una colonna vertebrale che aveva trovato nella tomba del Dio Demoniaco. Era stata lasciata da un antico demone Oltre il Divino ed era stata usata per stabilizzare l'occhio della formazione. Era un oggetto infausto che non avrebbe dovuto portare fuori dalla tomba del Dio Demoniaco.


Ma il potere di questo complesso di ossa aveva attirato l'attenzione di Lin Ming; era un'arma fin troppo perfetta per la sua personificazione demoniaca. Così, dopo aver raggiunto lo stadio di Vera Divinità ed essere andato in isolamento, aveva trascorso una quantità considerevole di tempo per usare la forza del mondo del Mare d'Ossa dell'Imperatore per depurare il complesso d'ossa demoniache e cancellare il marchio demoniaco che conteneva.
Alla fine aveva usato la sua personificazione demoniaca per raffinarlo, trasformandolo in una vera arma!


In quel momento, quando queste ossa apparirono, portarono il potere crudele e terrificante della tomba del Dio Demoniaco. Erano rimaste immerse nel sangue per cento miliardi di anni. Quando apparirono nei 33 Cieli, emisero delle grida tali da sembrare potenti come i ruggiti di diecimila demoni inarrestabili!


<em>Bang!</em>


La potenza del Sovrano dei Saggi radunata si scontrò con l'arma fatta d'ossa e si frantumò completamente!


Tra i flussi d'energia sconvolgenti, Lin Ming strinse la lancia del Drago Nero e usò nuovamente Fiori nella Tempesta!


La luce di lancia scattò. Le pupille del Sovrano dei Saggi si rimpicciolirono e fu costretto a ritirarsi più volte.


Vedendo che non poteva più schivare, Zaohua si morse la punta della lingua e sputò una boccata di sangue. Stimolò più che poteva la sua essenza astrale protettiva, cercando di resistere al colpo di Lin Ming!


<em>Ca!</em>


Una collisione terrificante risuonò nell'aria. Anche se il Sovrano dei Saggi si stava difendendo con tutte le sue forze, non riuscì comunque a bloccare completamente le luci di lancia di Lin Ming.


Diverse luci di lancia alla fine trafissero l'essenza astrale protettiva di Zaohua. Dopo aver superato le fessure, scavarono nel suo corpo!


Queste luci di lancia erano piene di energia delle leggi della vita e della morte. Entrando nel corpo del Sovrano dei Saggi, iniziarono a scatenarsi selvaggiamente, distruggendo tutto ciò che potevano!


Zaohua tossì sangue mentre la vitalità del sangue iniziava ad agitarsi. Un rivolo di sangue colò dall'angolo delle sue labbra!


Il Sovrano dei Saggi era rimasto ferito!


Dal momento in cui era iniziata la battaglia, questa era la sua prima ferita!


Era già passato molto tempo da quando Zaohua era rimasto ferito. E anche l'ultima volta era stato a causa di Lin Ming, quando aveva inseguito la razza degli dei primordiali e aveva cercato di distruggerli.


Ma allora era stato colpito dai Decreti Asura lasciati dal Maestro della Strada Asura. Che sorta di figura era il Maestro della Strada Asura? Poteva essere definito l'esperto più potente mai esistito nella storia dei 33 Cieli. Venire feriti dai Decreti Asura era un risultato accettabile, ma ora era stato Lin Ming a farlo, un membro della giovane generazione. Il Sovrano dei Saggi si riempì di vergogna!


In quel momento, i praticanti di arti marziali della razza dei saggi si ammutolirono.


Non solo Lin Ming poteva affrontare direttamente il Sovrano dei Saggi, ma lo aveva anche ferito!


Una forza del genere era indubbiamente un duro schiaffo per loro. Di fronte alla realtà, non potevano più illudersi e dire che Lin Ming era solo troppo arrogante e stesse bluffando!


Piaoyu e Tiangang guardavano lo scontro ed erano rimasti profondamente scossi da ciò che avevano visto. In quanto Vere Divinità, sapevano bene che livelli terrificanti Zaohua e Lin Ming avessero raggiunto!


"Lin Ming è troppo terrificante. Di questo passo è solo una questione di tempo prima che arrivi allo stadio Oltre il Divino."


Disse il Re Divino Tiangang, pieno di paura. Era sollevato di non aver passato il limite con Lin Ming in passato. Quando si era precipitato nell'universo selvaggio per recuperare i suoi discepoli, non aveva cercato di uccidere Lin Ming a causa della presenza di Sogno Divino. Se allora avesse provato a massacrare la gente di Lin Ming, allora forse sarebbe stato già spacciato.


"Davvero..." La Regina Divina Piaoyu annuì e fece un respiro profondo.


E accanto a lei, Fata Loto Blu mostrò un'espressione piena di emozioni contrastanti. Era rimasta da tempo senza parole.


Quando un praticante di arti marziali raggiungeva lo stadio di Vera Divinità, sconfiggere esperti di livello superiore diventava sempre più arduo. Questo perché non c'erano individui mediocri capaci di raggiungere lo stadio di Vera Divinità.


E l'attuale Sovrano dei Saggi sarebbe stato vicino o anche al picco dello stadio di Vera Divinità. Eppure era rimasto ferito da Lin Ming, una Vera Divinità di livello inferiore. Se avesse aspettato che Lin Ming raggiungesse il picco, allora quanto sarebbe diventato formidabile? Era difficile immaginarlo!


Tra il flusso impetuoso di energia, Zaohua ruggì al cielo con rabbia. Il suo sguardo traboccava di intento omicida mentre fissava Lin Ming. Disse lentamente e chiaramente: "Ti priverò di tutto il tuo sangue e ti ucciderò!"


Gridò il Sovrano dei Saggi. Sollevò una mano e scavò con ferocia tra la pelle del suo petto!


<em>Gugu...</em>


Il sangue colò dal suo petto.


Le pupille di Lin Ming si rimpicciolirono, sapeva già che intenzioni aveva Zaohua.


Era uno scenario che aveva già previsto, ma anche se sapeva cosa stava per succedere, non poteva fermarlo, poteva solo affrontarlo.


"Non mi sarei mai immaginato che avrei dovuto usare questa mossa contro un mero membro della giovane generazione di 10.000 anni!"


Dalla carne e dal sangue del suo cuore, il Sovrano dei Saggi scavò una perla delle dimensioni del pugno di un bambino!


Questa perla era nera come la pece, oscura come l'inchiostro, con delle linee sottili color sangue che scorrevano per la sua superficie.


Era la Perla Primordiale!


Nel momento in cui la Perla Primordiale apparì, il vuoto nelle 100.000 chilometri circostanti era coperta da una densa luce nera. Questo bagliore era simile all'energia del caos primordiale che risaliva alla formazione dell'universo. Quando apparì, i molti praticanti di arti marziali umani e saggi sentirono il loro flusso sanguigno rallentare ed ebbero perfino difficoltà a respirare.


"La Perla Primordiale!"


"Il Sovrano dei Saggi alla fine ha sfoderato la Perla Primordiale!"


Zaohua all'inizio non voleva usare l'artefatto divino. Dopotutto sarebbe stato fin troppo umiliante usarlo per affrontare un membro della giovane generazione di fronte a così tanti esperti dei 33 Cieli.


Eppure adesso non aveva altra scelta. Se non l'avesse fatto, prima o poi sarebbe stato sconfitto da Lin Ming!
                                


                                



