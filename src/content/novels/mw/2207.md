---
title: Capitolo 2207 – Domare il Sovrano
pubDate: 2025-12-15T08:37:10.517Z
tags:
    - mw
---


<em>Capitolo sponsorizzato, ringraziamo Federico!
0 capitoli in coda (0 Federico), 0/5
-Schadenfreude</em>


"Mm?"


Per un po' il Sovrano dei Saggi non riuscì a capire cosa intendeva il suo avversario.


Però in quel momento Lin Ming attaccò; il suo pugno impattò contro il suo petto.


<em>Peng!</em>


Dopo un'esplosione fragorosa, il Sovrano dei Saggi già ferito e impotente non riuscì a sopportare l'attacco di Lin Ming; il suo petto si incavò e vomitò una boccata di sangue.


"Tu!!!"


Il Sovrano dei Saggi si infuriò.


Ma questo pugno fu solo l'inizio. Lin Ming tempestò Zaohua di colpi fino a ricoprirlo di sangue. I suoi meridiani si squarciarono e le sue scaglie dorate iniziarono a volare via!


Le sue ossa e i suoi organi erano stati distrutti da Lin Ming; si poteva dire che fosse completamente a pezzi.


Tuttavia, vista la potente vitalità del Sovrano dei Saggi, non morì.


Nel vuoto circostante, molti Empirei e Re del Mondo saggi rimasero a guardare impotenti la scena. Erano rimasti tutti a bocca aperta per lo shock e indignazione, ma nessuno di loro osò intervenire.


Il Sovrano dei Saggi era stato picchiato in modo così orribile di fronte a così tanti saggi, ma nessuno di loro poteva dire una parola o alzare un dito.


Questa era la soppressione causata dalla forza assoluta.


Non c'era nessuno che potesse opporsi a Lin Ming, avrebbe potuto uccidere all'istante uno qualsiasi di loro!


"Sua maestà..."


I molti praticanti di arti marziali del palazzo di Zaohua sussultarono. Non molto tempo fa, per loro il Sovrano dei Saggi era pari ad un dio, un'esistenza irraggiungibile che controllava il destino di tutte le creatura che governava.


Figuriamoci i discepoli ordinari del palazzo di Zaohua, perfino gli Empirei avevano raramente l'occasione di vederlo.


Eppure un Sovrano dei Saggi del genere era stato rovinato brutalmente da Lin Ming.


"Questo dovrebbe essere sufficiente."


Lin Ming abbassò lo sguardo verso Zaohua. Dopo averlo sondato brevemente, determinò che non poteva più resistere e che perfino un Grande Re del Mondo avrebbe potuto ucciderlo liberamente.


Poi Lin Ming iniziò a muovere le mani. Sigilli volarono dalle sue dita e sprofondarono nel corpo del Sovrano dei Saggi.


Nei sigilli erano infuse le leggi delle Sacre Scritture e del Sutra Celeste; erano una fusione di entrambe le leggi.


Potevano imprigionare completamente la coltivazione del Sovrano dei Saggi.


Dopotutto Zaohua era un guerriero quasi al picco dello stadio di Vera Divinità. Tra tutte le razze dei 33 Cieli, era difficile trovare qualcuno che potesse competere con Zaohua.


Ma ora, con il grande nemico che si profilava all'orizzonte, uccidere il Sovrano dei Saggi sarebbe stato incredibilmente inappropriato!


Sarebbe stato come strappare la spina dorsale ai saggi. Senza il loro capo, la coesione e la forza combattiva della loro razza sarebbe calata precipitosamente.


Ma lasciare andare il Sovrano dei Saggi era impossibile perché probabilmente li avrebbe traditi. In tal caso, era meglio ucciderlo qui ed eliminare ogni problema sul nascere.


Così Lin Ming decise di fare un compresso. Avrebbe imprigionato il Sovrano dei Saggi e avrebbe mantenuto il controllo sui suoi vassalli.


Naturalmente sarebbe stato meglio se fosse stato capace di controllare i pensieri di Zaohua e impiantare un sigillo dello schiavo in lui. Tuttavia, all'attuale livello di Lin Ming, volerlo controllare di forza era impossibile. E impiantare un sigillo dello schiavo in lui era ancora più irrealistico.
Lasciare che qualcun altro controllasse la sua mente e il suo cuore, rinunciare completamente alla sua vita, era qualcosa che nemmeno i praticanti di arti marziali di basso livello avrebbero accettato, figuriamoci il Sovrano dei Saggi che controllava la sua razza.


Zaohua sembrò intuire cosa stava pensando Lin Ming. Lo guardò pieno d'odio, come il serpente più sinistro e letale, desiderando di poterlo fare a pezzi.


"Umpf!"


Lin Ming sbuffò freddamente. Diede un pugno in faccia al Sovrano dei Saggi.


Non provava la minima compassione per questo sovrano che aveva cercato di ucciderlo diverse volte, che l'aveva spinto ad affrontare pericoli mortali e che aveva anche ammazzato o causato la morte di numerosi eroi dell'umanità e delle antiche razze, inclusi il Vecchio Tre Vite, l'Empireo Primordius, l'Imperatrice Celeste Xuanqing, il vecchio patriarca degli dei primordiali e innumerevoli altre persone per le quali Lin Ming provava gratitudine.


Se il Sovrano dei Saggi avesse cercato di mostrare la sua forza dopo essere caduto nelle sue mani, allora Lin Ming avrebbe usato una potenza superiore per schiacciarlo!


"Credi di essere ancora l'onnipotente Sovrano dei Saggi? Non sei nient'altro che un prigioniero!"


Lin Ming guardò Zaohua con fredda indifferenza: "Ai tuoi occhi, ogni vita dev'essere soppressa, umiliata o anche divorata da te. Qualsiasi creatura dovrebbe essere onorata da questo e anche arrendersi ubbidientemente. Tutti coloro che non vogliono essere schiacciati, umiliati o assimilati, dovrebbero essere fatti a pezzi e sterminati! Questa è la tua mentalità, la tua logica!"


"La tua logica può sembrare tirannica, ma non è sbagliata. Perché se sei abbastanza potente, puoi controllare la vita e la morte di ogni creatura vivente! Ma ora la mia forza è ancora superiore alla tua, così dovresti essere onorato che sia io a rovinarti."


Disse Lin Ming dopo aver colpito il Sovrano dei Saggi al volto. Il suo pugno gli aveva rotto le orbite e gli aveva fatto sanguinare gli occhi!


Zaohua non poteva nemmeno aprire gli occhi. Aveva esaurito le forze e perfino le sue ferite si rigeneravano con un ritmo estremamente lento.


Lin Ming continuò a muovere le dita. Riecheggiarono dei picchiettii.


Lin Ming piantò dodici sigilli Asura nel corpo di Zaohua, sigillando i suoi dodici canali di meridiani principali. Poi formò undici sigilli con le Sacre Scritture, sigillando i suoi organi.


In seguito aggiunse 36 punti della morte, i 36.000 pori, tutto era stato bloccato da Lin Ming!


Questi sigilli contenevano le leggi più elevate che poteva usare. A meno che non li avesse sciolti personalmente, sarebbe stato impossibile per gli altri riuscirci.


Naturalmente qualcuno di più potente avrebbe potuto contare sulla forza bruta per cancellarli. Anche così, avrebbe causato dei danni disastrosi al corpo di Zaohua.


Lin Ming sondò con cautela il nemico. Dopo essersi assicurato che fosse andato tutto bene, evocò il Palazzo di Primordius e gettò il Sovrano dei Saggi dentro come se fosse un sacco.


In realtà esisteva anche uno spazio nella Perla Primordiale, ma dato che Lin Ming doveva ancora raffinare pienamente l'artefatto, non voleva usarlo imprudentemente.


Poi Lin Ming si girò verso i molti praticanti di arti marziali saggi.


Li separava uno spazio di 100.000 chilometri. Lin Ming fece un semplice passo noncurante avanti, utilizzando all'istante il grande spostamento del vuoto per arrivare di fronte a loro.


In quel momento tutti i saggi rabbrividirono.


La pressione che Lin Ming emanava era troppo vasta!


Avevano tutti visto personalmente la fine triste e tragica del Sovrano dei Saggi!


Finché avesse voluto, Lin Ming avrebbe potuto massacrarli come galline e cani.


Inoltre nessuno di loro aveva il coraggio di scappare. Forse Lin Ming avrebbe dovuto solo evocare un campo di forza per imprigionarli.


"Tutti voi..." Iniziò Lin Ming. I saggi sussultarono. Avevano rimpianto di aver seguito il Sovrano dei Saggi qui per iniziare queste "trattative".


Che genere di "trattative" erano queste? Era semplicemente un grande festival del massacro!


"La maggior parte delle vostre mani è macchiata del sangue della mia gente!"


Le prime poche parole di Lin Ming raggelarono molti saggi. Era finita! Erano tutti spacciati! Era il momento di sistemare i conti!


Lin Ming non badò alle espressioni scontente dei nemici: "A causa vostra, l'umanità ha subìto innumerevoli perdite. Sono stati costretti a lasciare le loro terre per vagare nelle terre selvagge!"


"Quante famiglie sono state distrutte? Quanti bambini sono morti di fame? Quante persone, per via di questa guerra, non hanno lasciato nemmeno le loro ossa? Molti umani sono nati nel caos della guerra, nati nelle lande selvagge, non hanno mai visto la loro terra natìa nemmeno prima di morire!"


"Se uccidessi uno qualsiasi di voi, sarebbe perfettamente giustificabile!"


I saggi trattennero il respiro. Molti iniziarono a sudare freddo e a tremare.


"Tuttavia... non vi ucciderò. Primo, perché un tempo ho giurato che mi sarei ritirato dalla guerra tra l'umanità e i saggi, affrontando solo il Sovrano dei Saggi Zaohua! Secondo, e aspetto più importante, il motivo per cui non vi ucciderò è perché non voglio che l'umanità, né altre razze dei 33 Cieli sperimentino il caos della guerra. Non voglio che delle vite si rovinino come carbone tra le fiamme..."


"La vita è innocente. Anche tra di voi ci sono piccoli bambini ingenui, sudditi gentili. Questa guerra non è mai stata loro intenzione."


Arrivato fin qui, Lin Ming all'improvviso spostò lo sguardo verso la Regina Divina Piaoyu.


"Piaoyu!"


Piaoyu sussultò. Oggi Lin Ming era diventato il sovrano dei 33 Cieli. Data la sua posizione avrebbe potuto dare ordine a chiunque qui!


Sentendo che la sua maestra era stata chiamata, Fata Loto Blu si innervosì. Osservò Lin Ming con uno sguardo pieno di emozioni contrastanti.


Dopo 2000 anni, Lin Ming ora era ad una posizione incomprensibile.


Ora lei e Lin Ming erano praticamente in mondi diversi. Era solo preoccupata per la sua maestra. Si chiedeva perché Lin Ming avesse chiamato Piaoyu proprio in questo momento.


"Seguimi!"


Il tono di Lin Ming non ammetteva repliche. Con un cenno della mano, un campo di forza lo isolò dal mondo.


Piaoyu esitò per un momento e poi entrò nel campo di energia.


Aveva già intuito ciò che Lin Ming stava per dirle.
                                


                                



