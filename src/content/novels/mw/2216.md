---
title: Capitolo 2216 – Cielo ed Uomo come una cosa sola
pubDate: 2025-12-15T08:37:10.518Z
tags:
    - mw
---


<em>Capitolo regolare,
7 capitoli in coda (7 Matteo), 0/5
-Schadenfreude</em>


Il quartier generale della razza umana aveva ricevuto notizia dello scontro da quando Lin Ming aveva iniziato a combattere contro l'Imperatore Spirituale. Anche se sapevano perfettamente di non poter giocare un ruolo efficace nella battaglia, non potevano rimanere con le mani in mano ed ignorare il pericolo in cui era Lin Ming.


Anche se avessero trascurato il fatto che Lin Ming li aveva salvati diverse volte, se Lin Ming fosse morto, l'umanità presto l'avrebbe seguito.


Lin Ming e l'Imperatore Spirituale non avevano nascosto affatto la posizione della loro battaglia; ovunque andassero, la terra sarebbe tremata e il cielo si sarebbe sbriciolato. Non era difficile per le Vere Divinità umane usare la loro percezione e individuare il percorso in cui Lin Ming stava fuggendo e che l'Imperatore Spirituale stava inseguendo. Così, le figure di alto livello dell'umanità iniziarono a precipitarsi verso Lin Ming e la prima ad arrivare naturalmente era stata la più potente di tutte; Sogno Divino, che aveva appena lasciato l'isolamento.


"Senior Sogno Divino!"


Lin Ming scattò e arrivò a fianco di Sogno Divino per sorreggerla. Dopo essere stata gravemente ferita dall'Imperatore Spirituale, Sogno Divino non riusciva nemmeno a rimanere in piedi.


Mentre vedeva Sogno Divino sanguinare dalla testa e il suo mare spirituale che si oscurava, Lin Ming si morse le labbra, pieno di rabbia!


Durante quella situazione critica, Sogno Divino aveva consumato gran parte della sua energia vitale per bloccare l'attacco catastrofico per lui. Ora poteva sentire che l'aura vitale di Sogno Divino si stava indebolendo rapidamente. Questo riempì di preoccupazione Lin Ming!


"C'è davvero qualcuno venuto a salvarti senza badare alla sua incolumità... e per darti l'occasione di riprendere fiato. In tal caso, lascia che esaudisca i vostri desideri e vi permetta di morire insieme."


Mentre parlava, l'Imperatore Spirituale stese un palmo. La superficie del suo palmo si squarciò e un bastone d'osso scavò dalla sua carne e dal suo sangue.


Il bastone d'osso era lungo dieci piedi ed era lucido, sembrava fatto da agata nera.


Questa era l'arma dell'Imperatore Spirituale!


L'Imperatore Spirituale sembrava un giovane e non era troppo alto. Questo bastone d'osso nascosto nel suo corpo lo superava in altezza.


Era stato creato usando le ossa del Dio Demoniaco di 100 miliardi di anni fa; aveva già raggiunto un livello incredibilmente elevato!


Quando l'Imperatore Spirituale lo brandì, la sua aura divenne molto più terrificante.


Vedendo quest'arma e percependo l'immensa pressione dell'Imperatore Spirituale, Sogno Divino tremò; non era un livello con cui una Vera Divinità poteva contendere.


"Lin Ming... ti darò il resto della mia forza..."


Disse a fatica Sogno Divino tramite una trasmissione di vera essenza. Era già gravemente indebolita. La differenza tra lei e l'Imperatore Spirituale era troppo vasta. Per bloccare il suo colpo, aveva dovuto consumare troppa vitalità del sangue e le ferite che aveva subìto erano troppo gravi. Riusciva a rimanere in piede solo quasi per la sua determinazione.


Ora era impossibile per lei influenzare lo scontro. L'unico modo in cui poteva giocare un ruolo in questa battaglia era bruciare la sua vitalità del sangue e della sua anima divina per trasmettere questa forza a Lin Ming.


Con la potenza della sua anima divina come conduttore, poteva trasmettere le ultime briciole del suo potere a Lin Ming. Poi, combinate con le Nove Stelle del Palazzo del Dao e la sua forza da Vera Divinità, lui avrebbe potuto raggiungere il picco dell'essenza, dell'energia e del divino. Così forse avrebbe potuto bloccare il prossimo attacco dell'Imperatore Spirituale.


Gli occhi di Lin Ming però erano già diventati rossi come il sangue.


Era ben consapevole che Sogno Divino sarebbe morta sicuramente se avesse bruciato la sua vitalità del sangue e la sua anima divina in questo stato!


"Senior Sogno Divino, so che vuoi puntare il tutto per tutto per salvarmi la vita e preservare il futuro dell'umanità e dei 33 Cieli. Ma non posso accettare la tua forza. Non voglio che gli altri muoiano per me. Mentre posso scappare da una catastrofe, non posso fuggire dalla seconda.
Non ci sono vie di fuga per me. In realtà, dal primo giorno in cui ho iniziato a percorrere la via delle arti marziali, non potevo già più ritirarmi. In passato sono stato sconfitto, sono fuggito, hanno tramato contro di me e una volta sono caduto dal picco più alto per finire nella valle più bassa e ho sperimentato la morte. Ma non ho mai pensato di ammettere la sconfitta! Se l'Imperatore Spirituale vuole uccidermi, allora lascia che lo affronti!"


Mentre Lin Ming parlava, bruciò senza riserva la sua vitalità del sangue! Una forza terrificante lo attraversò, così intensa che i suoi meridiani e il suo corpo riuscirono a sopportarla a stento. La sua pelle iniziò a crepitare e squarciarsi a causa della pressione.


Allo stesso tempo però le arti marziali di Lin Ming rivelarono un'energia sempre più potente. Le arti marziali invisibili sembrarono trasformarsi in una lancia impareggiabile che trafisse la vastità dell'universo!


Il cambiamento in Lin Ming sorprese Sogno Divino. In quel momento ebbe difficoltà a resistere alla pressione causata da questa eruzione di potenza.


<em>Bang!</em>


Una tempesta di energia si scatenò con l'Imperatore Spirituale come centro e coprendo Lin Ming e Sogno Divino. Questa tempesta di energia era solo una mossa di apertura, ma era già capace di disintegrare qualsiasi Empireo!


Naturalmente Sogno Divino non poteva resistere a questa forza lacerante.


Lin Ming attivò uno scudo protettivo fatto con il potere del divino e dei demoni, attivando più che poteva la sua forza!


<em>'Forza! Dammi la forza! Più forza! Una forza superiore!'</em>


Lin Ming ruggì. Estrasse la spina dorsale seppellita nella sua carne. Con il supporto della Perla Primordiale, fu divorata forzatamente dal suo corpo!


Un osso del genere sarebbe stato difficile da digerire se fosse stato fuso con la sua carne e il suo sangue, e ci sarebbero stati effetti collaterali. Al momento però Lin Ming non poteva preoccuparsene!


"Mm?" L'Imperatore Spirituale cambiò espressione per la prima volta. Mentre Lin Ming stava bruciando selvaggiamente la sua essenza di sangue, poteva sentire che la sua anima divina stava raggiungendo un picco senza precedenti.


Era una trasformazione che poteva avvenire solo al precipizio tra la vita e la morte. L'espressione dell'Imperatore Spirituale divenne molto più solenne: "Non posso permettere che questo bambino sopravviva!"


In questa battaglia, l'Imperatore Spirituale aveva potuto capire quanto Lin Ming fosse davvero terrificante. Doveva approfittarsi di questo momento per distruggerlo!


L'Imperatore Spirituale attaccò. Il bastone di pietra sfrecciò in avanti, abbattendosi su Lin Ming e Sogno Divino come un'apocalisse!


In quel momento, Lin Ming alzò le mani e ripose Sogno Divino indebolita nella Perla Primordiale.


Lin Ming sollevò le braccia. Un fiore di loto rosso sangue apparì nella sua mano destra e nella sinistra comparì una ruota Asura.


Erano le due leggi più potenti che coltivava Lin Ming: le Sacre Scritture e il Sutra Celeste!


Poi Lin Ming unì le mani. Sulla sua fronte, l'Anima Eterna bruciava come un inferno, come un sole accecante!


Con il supporto di quell'incredibile anima divina, le Sacre Scritture e il Sutra Asura prima incompleti cominciarono a fondersi insieme!


Lin Ming aveva già cominciato le fasi iniziali di fusione dell'universo del mondo e di quello del corpo. In quel momento, il suo organismo, il suo mondo interno e la sua anima si fusero completamente con l'universo dei 33 Cieli!


Il corpo di Lin Ming era come una stella, come ogni materia esistente. L'energia nel suo corpo era simile a quella primaria dell'universo e la sua anima assochilometriva alle leggi del Dao Celeste!


La forza dell'universo dei 33 Cieli cominciò a scorrere in Lin Ming!


La potenza di Lin Ming aumentò all'impazzata. Non era più solo la sua forza, ma l'energia che proveniva da ogni forma di vita e ogni mondo nei 33 Cieli!


Lin Ming attaccò. Non usò di nuovo la lancia del Drago Nero. In quel momento, la sua carne e il suo sangue si erano trasformati in una lancia; la sua volontà era la punta di lancia più affilata!


Lin Ming diventò un raggio di luce abbagliante che puntò dritto verso l'Imperatore Spirituale e si scontrò con il bastone d'osso!


Dopo una collisione silenziosa, il mondo perse ogni colore. Tutto ciò che rimase una luce divina distruttiva che accese l'intero universo selvaggio.


Grandi mondi si infransero e fiumi di stelle furono squarciati. Dopo questo impatto terrificante, il corpo di Lin Ming crepitò e le sue braccia quasi si ridussero ad ossa!


Tuttavia l'Imperatore Spirituale tremò e fu scaraventato via per centinaia di migliaia di chilometri di distanza!


"Com'è... possibile?"


L'Imperatore Spirituale riprese l'equilibrio e si fermò, la sua espressione era completamente irrigidita.


Guardò Lin Ming e poi abbassò la testa. Con un'espressione stordita, vide un buco scioccante nel suo corpo!


Il suo abito bianco come la neve era tinto di cremisi di sangue fresco. Questa ferita aveva quasi trapassato il suo petto. Non poteva ricordare da quanto tempo aveva ricevuto una ferita così grave.


"Mi hai davvero... ferito?"


L'Imperatore Spirituale lo trovò incredibile.


Era un'esistenza Oltre il Divino! E anche tra i guerrieri al di sopra dello stadio di Vera Divinità era comunque un individuo sbalorditivo!


Ora, anche se era solo una personificazione e aveva solo una frazione della potenza del corpo principale, non era comunque ad un livello con cui una Vera Divinità poteva contendere.


L'Imperatore Spirituale si coprì il petto. La sua carne e il suo sangue si contorcevano mentre cercavano di guarire. Tuttavia questa lesione conteneva la forza delle leggi del Grande Dao ed era l'equivalente di una cicatrice creata dal Grande Dao; non si sarebbe rigenerata in breve tempo.


Non solo, ma l'Imperatore Spirituale sentì anche un dolore straziante che assaliva il suo mare spirituale. L'attacco di Lin Ming non aveva solo ferito il suo corpo, ma anche la sua anima divina.


La potenza dell'anima dell'Imperatore Spirituale era insuperabile, eppure era stato ferito da Lin Ming!


"Mi hai davvero... sorpreso! Ma anche così... non puoi cambiare il tuo fato."


L'Imperatore Spirituale avanzò un passo alla volta. In quel momento, non troppo lontano, Lin Ming era già fradicio di sangue. Le braccia che tenevano la Perla Primordiale si erano quasi ridotte in ossa bianche.
                                


                                



