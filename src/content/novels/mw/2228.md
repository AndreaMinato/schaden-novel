---
title: Capitolo 2228 – I tempi cambiano
pubDate: 2025-12-15T08:37:10.520Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il tempo passò. All'entrata dell'Abisso Oscuro, Sheng Mei e Yu'er erano rimaste insieme nello spazio interno del Cristallo d'Ametista dell'Origine già da trent'anni.


Ogni tanto Sheng Mei sentiva l'energia che attraversava il Muro Eterno.


Dopo che l'Imperatore Spirituale aveva lasciato la sua energia nella struttura interna del Muro Eterno, aveva preso radice e aveva iniziato a germinare, crescendo con tenacia.


Sheng Mei non sapeva che metodo stesse utilizzando, ma il marchio d'energia che aveva impiantato non era stato riconosciuto dal Muro Eterno. Cresceva come un tumore maligno, estendendosi sempre di più. Di questo passo una piccola parte della struttura del Muro Eterno sarebbe caduta sotto il controllo dell'Imperatore Spirituale. Allora l'avrebbe fatto collassare attaccandolo dall'interno e dall'esterno.


Dopo altri cinque anni, il marchio dell'Imperatore Spirituale esplose per la prima volta.


Accadde senza nessun preavviso. In quel momento Sheng Mei era in isolamento a coltivare e Yu'er stava mangiando con noncuranza i cristalli d'energia condensati nello spazio d'ametista. Poi, un improvviso tremito nello spazio d'ametista destò Sheng Mei dalla sua meditazione. Queste vibrazioni erano molto più violente rispetto a quando l'Imperatore Spirituale aveva cercato di tentare di lacerare il canale spaziale.


Sheng Mei sbiancò. Sporse la sua percezione per sondare la situazione del Muro Eterno e la sua espressione divenne sempre più solenne.


In questi anni Sheng Mei era riuscita a rimuovere lentamente i vari sigilli che l'imperatore Spirituale aveva posto nel suo corpo. Dopotutto la maggior parte di essi avevano solo effetti a breve termine e con la sua forza poteva rimuoverli finché li avesse cancellati lentamente con la sua energia.


Ora la sua forza era tornata al picco delle sue condizioni e poteva sentire chiaramente lo stato interno della grande formazione del Muro Eterno.


L'Imperatore Spirituale aveva lasciato che il suo marchio d'energia crescesse per trent'anni. Ciò che doveva fare adesso era creare una grande formazione fuori e, sfruttando l'energia esplosiva, avrebbe distrutto parte della struttura del Muro Eterno.


Dopo lo scoppio, parte dell'energia dell'Imperatore Spirituale rimasta dentro sarebbe sopravvissuta nella formazione del Muro Eterno. Questo doveva essere un tentativo dell'Imperatore Spirituale di studiare l'energia residua e come usarla per rompere completamente il Muro Eterno.


"Yu'er, il Muro Eterno non può fermare l'Imperatore Spirituale. Ha studiato il Muro Eterno per innumerevoli anni e ora a causa mia è apparso un difetto nel muro prima perfetto. Abbiamo almeno mille anni di tempo e al massimo diversi millenni, ma prima o poi il Muro Eterno verrà distrutto completamente..."


Sheng Mei sospirò. Anche l'improvvisa comparsa di Yu'er non era riuscita a cambiare il suo fato.


Yu'er inclinò la testa, insicura sul da farsi. Negli ultimi trent'anni, le due avevano passato molto tempo insieme nel Cristallo d'Ametista dell'Origine ed erano diventate amiche. Dato che Yu'er non sapeva cosa fare, si limitò a tenere Sheng Mei per mano per confortarla.


Sheng Mei non era sicura di cosa provare. Accarezzo gentilmente la guancia di Yu'er e disse con tristezza: "Hai provato a salvarmi, ma la sorellona ti ha solo coinvolto in questi guai."


Yu'er le strinse la mano dicendo: "Non importa. La sorellona non ha detto che ci rimangono diversi millenni? Forse possiamo ancora fare qualcosa. Se la sorellona avanzasse di livello, allora potremmo scappare. E anche se ogni nostro sforzo non desse frutto, non importerebbe comunque."


Disse con sincerità Yu'er.


"Avanzare di livello..." Sheng Mei scosse la testa. Nella terra proibita Asura si era fusa con l'anima residua della sua vita passata e aveva destato la maggior parte dei suoi ricordi precedenti. Con esso, aveva ottenuto molte esperienze preziose, leggi e metodi di coltivazione.


Queste comprensioni ed esperienze avevano bisogno di tempo per essere assimilate. Se fosse andata in isolamento per diversi millenni, allora la sua forza sarebbe aumentata sicuramente di un altro livello.


Se non ci fossero stati incidenti, sarebbe riuscita a diventare una Vera Divinità di livello superiore.


Anche così, non sarebbe riuscita a competere con l'Imperatore Spirituale. Era troppo formidabile; era assolutamente invincibile tra le Vere Divinità!


"Yu'er, hai paura di morire?" Chiese Sheng Mei guardando la ragazzina negli occhi.


Yu'er scosse la testa. In realtà aveva vissuto già per molto, molto tempo e c'erano molte questioni del suo glorioso passato che non riusciva a ricordare. Non temeva la morte, ma la solitudine e dimenticare lentamente il passato.


"Mm... allora ascoltami. D'ora in avanti la sorellona andrà in isolamento e cercherà di avanzare di stadio. Tu puoi iniziare a risparmiare le energie così il Cristallo d'Ametista dell'Origine sarà nelle sue condizioni più potenti."


"L'Imperatore Spirituale ci metterà comunque molto tempo ad aprire il Muro Eterno; avremo abbastanza tempo per prepararci. E quando aprirà il Muro Eterno, in realtà sarà anche il momento in cui sarà più debole."


Sheng Mei sapeva che le due personificazioni del maestro della tomba del Dio Demoniaco, Oscuro e Diluvio, dovevano rimanere nel Mare d'Ossa dell'Imperatore per tenerlo stabile, così non avrebbero dovuto affrontare anche loro.


Finché avesse affrontato l'Imperatore Spirituale, allora sarebbe stato fattibile.


Se l'Imperatore Spirituale fosse stato al picco delle sue condizioni, naturalmente Sheng Mei non avrebbe potuto competere con lui. Ma nel momento in cui il Muro Eterno si sarebbe rotto, l'Imperatore Spirituale avrebbe sicuramente consumato un'enorme quantità di energia.


Ora che l'imperatore Spirituale non aveva Sheng Mei da usare come sacrificio di sangue e poteva dipendere solo dal marchio d'energia che aveva impiantato nel Cristallo d'Ametista dell'Origine. Se avesse voluto aprire il Muro Eterno, avrebbe dovuto pagare un prezzo ancora più grande.


In tal caso, allora questa sarebbe stata la sua unica possibilità!


Si sarebbe allenata prendendo tempo. Una volta che avesse raggiunto il picco degli stadi intermedi della Vera Divinità, avrebbe affrontato l'Imperatore Spirituale esausto e sarebbe stata anche accompagnata da Yu'er e dal Cristallo d'Ametista dell'Origine.


Poteva infliggere un enorme colpo all'Imperatore Spirituale usando l'artefatto divino!


Questo era il piano di Sheng Mei, ma sapeva anche che le sue possibilità di successo erano quasi zero.


Ma non importava quanto fosse in svantaggio, doveva comunque fare un tentativo ed impegnarsi!


Perché questa era la sua ultima occasione!


Anche se forse non avrebbe potuto evitare la sua morte, prima avrebbe strappato un pezzo di carne dall'Imperatore Spirituale e l'avrebbe ferito gravemente di nuovo. Avrebbe potuto ritardare la sua fusione con la tomba del Dio Demoniaco e avrebbe dato a Lin Ming e a Jiu'er un periodo di tempo più lungo per diventare più forti.


.....


Il tempo volò, scorrendo con fare spietato. A volte era veloce, a volte era lento, ma non sarebbe mai tornato indietro.


Nel palazzo celeste d'ametista del Mare Asura, il flusso di tempo era accelerato.


Un anno fuori equivaleva a dieci anni dentro il palazzo.


Al livello del maestro della Strada Asura si poteva creare sicuramente un incantesimo temporale perfetto dove le leggi non erano deformate e che quindi era adatto alla coltivazione. La valle della Morte Tragica ne era un esempio.


Tuttavia questo flusso di tempo accelerato non funzionava per tutto.


Lin Ming poteva coltivare le sue reincarnazioni, aprire tutte le Nove Stelle del Palazzo del Dao in un incantesimo temporale, ma non poteva raffinare la Strada Asura e l'Universo del Mondo Akashico in un ritmo di tempo accelerato.


Questo perché fondere insieme la Strada Asura e l'Universo del Mondo Akashico richiedeva una legge superiore perfino alle comprensioni del maestro della Strada Asura. Sarebbe stato impossibile per il maestro della Strada Asura creare un incantesimo temporale e preservare le leggi alla perfezione.


Così, quando arrivò il momento di raffinare la Strada Asura e l'Universo del Mondo Akashico, il tempo sarebbe passato con la stessa velocità di quello del mondo esterno!


Avrebbe dovuto competere in una corsa contro il tempo con l'Imperatore Spirituale!


In quel momento, nel palazzo Celeste d'Ametista, Lin Ming aveva già sperimentato 5000 anni. Ma erano passati solo cinque secoli nel mondo esterno.


In questi ultimi cinque secoli, gli Empirei umani e le Vere Divinità non avevano sprecato tempo.


Avevano stabilito una nuova base nel cielo sopra il Mare Asura.


Tutte le figure importanti dell'umanità si erano spostate nel Mare Asura. Gli individui sbalorditivi tra di loro potevano entrare nella prova finale.


Si stava avvicinando la battaglia finale. Inchiostro e Chiaro avevano messo a disposizione tutte le risorse della prova finale della Strada Asura e quanto avrebbero potuto ottenere sarebbe dipeso dalle loro capacità.


Dopodiché anche i membri d'élite dei saggi arrivarono nel Mare Asura.


Sotto la guida dell'attuale capo dei saggi, la Regina Divina Piaoyu, molte organizzazioni di saggi avevano iniziato a stabilirsi nel Mare Asura. Crearono grandi formazioni, aprirono i loro mondi minori e li portarono nei loro palazzi celesti.


I geni dei saggi: Fata Loto Blu, Aori, Xie Yun, erano tutti entrati nella prova finale per cercare le loro occasioni fortunate.


Tutti coloro che erano entrati nella prova finale riuscirono ad ottenere la loro percentuale di completamento corrispondente. Questi geni erano tutti individui incredibili che avevano il loro orgoglio e la loro arroganza. Specialmente visto che le due razze ora convivevano, miravano alla percentuale di completamento più elevata e cercavano di superare i loro limiti mentre competevano.


Lentamente, il Mare Asura divenne il punto focale dei figli dei 33 Cieli. Tuttavia gli umani e i saggi sapevano che questo momento prospero non poteva continuare per sempre. Probabilmente tra 10.000 anni o meno, sarebbe iniziata la grande calamità.


Che potessero sopravvivere o venissero annientati qui, tutto sarebbe dipeso dall'uomo in isolamento nel palazzo d'Ametista Celeste.


Era l'ultimo azzardo dei 33 Cieli. E ciò che dovevano affrontare era una scommessa che non potevano permettersi di perdere.
                                


                                



