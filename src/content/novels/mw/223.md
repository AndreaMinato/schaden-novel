---
title: Capitolo 223 - Perpetrato da un Maestro Xiantian?
pubDate: 2025-10-16T07:28:18.460Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
-Schadenfreude</em>


"Ouyang Dihua è morto..." Mormorò Bai Yuanpei, come se non fosse in grado di crederci.


"Cosa?!" Urlò per la sorpresa Bai Jingyun. Pensava di aver capito male.


"Ouyang Dihua è stato assassinato nel Quartier Generale dell'Associazione Commerciale, non è rimasto nemmeno il suo cadavere. Il presidente dell'Associazione Commerciale, Zhang Fengxian, è diventato un vegetale, il suo mare spirituale è stato demolito completamente. Anche un maestro con una tecnica di ricerca dell'anima non è riuscito ad ottenere un singolo pensiero coerente da lui..." Bai Yuanpei ripeté le parole che aveva sentito dal talismano di trasmissione del suono. Nonostante non fosse un praticante di arti marziali, capiva comunque la differenza di forza tra i livelli dei coltivatori. Ouyang Dihua era un maestro negli stadi intermedi del Circolazione e aveva numerosi tesori salva vita sul suo corpo. Anche se avesse incontrato un maestro al picco del Circolazione sarebbe riuscito a sopravvivere.


Ma quel potente Ouyang Dihua era stato ucciso nel Quartier Generale dell'Associazione Commerciale, dove c'erano innumerevoli maestri di guardia. Che sorta di concetto era? L'omicidio era stato perpetrato da un maestro Xiantian?


"E le guardie del corpo di Ouyang Dihua? Non aveva quattro guardie del corpo sempre vicino?" Chiese stupita Bai Jingyun.


Bai Yuanpei sorrise con amarezza e disse:"Le sue quattro guardie del corpo erano solo a 200 piedi di distanza; non hanno visto il momento in cui è morto Ouyang Dihua. Non solo, c'era anche un maestro Houtian a sorvegliare l'Associazione Commerciale. Eppure l'assassino è riuscito ad entrare senza attirare l'attenzione e ad andarsene senza lasciare una traccia; nemmeno il maestro Houtian ha notato qualcosa di strano."


Bai Jingyun era sbalordita; questa non era una questione di poco conto. Si era irrigidita sul posto.


Qualcuno era stato in grado di sfuggire all'attenzione delle quattro guardie del corpo e di uccidere silenziosamente Ouyang Dihua, mentre stava anche aggirando la sorveglianza di un maestro Houtian.
Che sorta di coltivazione ci vorrebbe per farlo? Che sorta di esistenza Ouyang Dihua era riuscito ad offendere?


Bai Yuanpei disse:"Questo assassino è troppo potente. Probabilmente era un maestro Xiantian; forse un nemico personale di Ouyang Boyan, che si è vendicato su Ouyang Dihua... un conflitto di questo livello non ha niente a che fare con persone come noi."


Niente a che fare? Come poteva essere così?


Li riguardava eccome!


Bai Jingyun era rimasta sorpresa, ma all'improvviso sogghignò:"Gran bella morte! Meritava di morire."


Bai Yuanpei si spaventò a morte. Le fece gesto di stare in silenzio:"Jingyun, non dire parole del genere troppo avventatamente. Oggi nella città di Fortuna Celeste si applicherà la legge marziale per trovare l'assassino. Lo zio di Ouyang Dihua, Ouyang Boyan arriverà dalle Sette Valli Misteriose. Per questo periodo di tempo non andartene di casa, altrimenti potresti causare un po' di guai."


"Lo so." Disse Bai Jingyun.


Dopo che Bai Yuanpei uscì dalla stanza, Bai Jingyun crollò sul letto. Era stordita, come se stesse sognando ad occhi aperti.


Era libera! Mentre la data del matrimonio si stava avvicinando, Ouyang Dihua era morto!


Aveva maledetto a lungo Ouyang Dihua, sperando che qualcuno lo uccidesse e che lo facesse soffrire fino alla morte. Non aveva mai pensato che questo giorno sarebbe arrivato.


Ma chi lo aveva ucciso?


Un'ondata di emozioni travolse Bai Jingyun. Voleva trovare questa persona e ringraziarla personalmente. Questo misterioso praticante di arti marziali non aveva intenzione di salvarla, ma le sue azioni avevano cambiato per sempre il fato della ragazza.


In realtà in quel momento nella città di Fortuna Celeste, non era solo Bai Jingyun a festeggiare in silenzio la morte di Ouyang Dihua. Lo faceva anche il Principe Ereditario, Yang Lin.


In questi due mesi l'influenza del Decimo Principe era aumentata enormemente a causa del supporto di Ouyang Dihua. D'altra parte, poiché Lin Ming era scomparso all'improvviso, il potere di Yang Lin era calato precipitosamente. Di questo passo la sua posizione come Principe Ereditario sarebbe diventata estremamente precaria.


La vita era piena di risvolti inaspettati e adesso era accaduto un evento così importante.


Si poteva dire che Ouyang Dihua era morto appena in tempo!


Anche Yang Lin voleva esprimere la sua gratitudine a questa misteriosa persona.


............


A causa della morte di Ouyang Dihua, tutte le fazioni principali erano in subbuglio mentre provavano a sopravvivere a questo evento turbolento. Nel frattempo Lin Ming si stava nascondendo in una caverna a diverse centinaia di chilometri dalla città di Fortuna Celeste.


Aveva due anelli spaziali nelle sue mani e anche l'arma di grado Human alta qualità e l'armatura flessibile dello stesso livello che aveva preso dal cadavere di Ouyang Dihua.


Sia Ouyang Dihua sia Zhang Fengxian erano ricchi, trasudavano di ricchezza e denaro. Le loro collezioni naturalmente erano similmente abbondanti.


Lin Ming prese prima l'anello spaziale di Zhang Fengxian. Lo sondò con la sua forza dell'anima e fu subito sbalordito da ciò che vi trovò dentro. <em>'L'Associazione Commerciale è davvero impressionante. Questa è la prima volta che vedo un anello spaziale di grado Human di alta qualità. Solo il materiale per creare un anello spaziale come questo richiede diverse centinaia di migliaia di liang d'oro e può essere prodotto solo da un praticante di arti marziali almeno allo stadio Xiantian. Incluso il costo del lavoro e dei tentativi falliti, questo oggetto deve costare almeno un milione di liang d'oro! Non solo, non è qualcosa che può essere comprato con del denaro; non si può assumere un maestro Xiantian quando si vuole.'</em>


Lin Ming tirò fuori gli oggetti dall'anello spaziale. C'erano tre grandi scrigni, un mucchio di antichità e dipinti e anche dei vestiti.


Dopo aver guardato con noncuranza gli abiti, Lin Ming vide che non erano preziosi e li ridusse in cenere. Dopodiché esaminò i tre scrigni. Il legname usato per costruirli era un legno spirituale di alto livello. Era duro come l'acciaio ed emanava una debole fragranza. In proporzione, valeva ancora di più dell'oro.


Dopo aver aperto il primo scrigno, brillò una luce radiosa. Questo scrigno era ricolmo di gioielli inestimabili.


Anche se era abituato a vedere delle scene incredibili, Lin Ming si lasciò sfuggire un'esclamazione di meraviglia nel vedere uno scrigno così grosso che brillava sotto la luce solare.


Questi tesori erano costosi anche tra i gioielli più preziosi. Erano giade sanguigne incredibilmente spesse, smeraldi brillanti che attiravano lo sguardo, raffinati zaffiri e ogni sorta di raro e prezioso gioiello. Le gemme più piccole erano delle dimensioni di un uovo e perle di così grande qualità potevano essere trovate solo a decine di migliaia di piedi di distanza al di sotto del mare!


Anche se Lin Ming non aveva molta familiarità con i gioielli e i tesori, era comunque in grado di approssimare il valore di questi oggetti. Qualunque gioiello a caso valeva almeno diverse decine di migliaia di liang d'oro. Il loro valore complessivo probabilmente probabilmente raggiungeva decine di milioni di liang d'oro!


<em>'Ci sono anche antichità e dipinti. Sembra che facessero parte della collezione di Zhang Fengxian. Qualcuno come lui, di sicuro gli oggetti che hanno attirato la sua attenzione non erano affatto ordinari.'</em>


Una volta che le persone raggiungevano una certa posizione, più soldi avevano e più avrebbero collezionato degli oggetti inestimabili. Zhang Fengxian non faceva eccezione. Molti dei tesori qui erano stati tramandati dalle generazioni precedenti di capi della famiglia Zhang. Non c'era un solo articolo qui che fosse triviale. Tutti i tesori di così tante generazioni erano stati accumulati in questo scrigno, e ora appartenevano tutti a Lin Ming.


Dopo aver riposto questo scrigno nel suo anello spaziale, Lin Ming si volse verso il secondo forziere.


Al suo interno c'era un tessuto piegato dal color oro scuro; sembrava una toga. Sopra i vestiti c'era una grossa scatola in cui era riposta una grossa pila di banconote di circa sette o ottocentomila liang d'oro.


Non ce n'erano molte. Questo probabilmente perché la maggior parte dei soldi erano depositati nelle banche dell'Associazione Commerciale. Le risorse nella scatola erano usate solo durante le emergenze.


Lin Ming mise da parte le banconote d'oro e sollevò il vestito dorato. L'abito era sottile come l'ala di una cicala. Non sembrava avere niente di speciale; era solo un po' freddo al tocco.


<em>'È tessuto con la seta di un Baco Spirituale del Legno Dorato?'</em>


Quando aveva disegnato il suo primo simbolo di iscrizione, Lin Ming aveva cercato la Seta del Baco Celeste. Era entrato specificatamente nel Dipartimento del Guqin del Palazzo delle Sette Arti per cercare informazioni su questo materiale. Per questo era informato riguardo a tutti i Bachi da Seta Celestiali e sapeva chiaramente cosa fosse un Baco Spirituale del Legno Dorato.


I Bachi Celestiali erano delle creature estremamente rare. Per ottenere solo un briciolo di Seta da un Baco Celestiale, bisognava fare un enorme sforzo. Questo si vedeva chiaramente dal loro prezzo. Tuttavia il Baco Spirituale del Legno Dorato era diverso, ce ne sarebbe stato uno solo tra un chilometriio di Bachi Celestiali e produceva la Seta Spirituale del Legno Dorato; un pollice di questo materiale valeva un pollice d'oro.


Chi sapeva quanta Seta Spirituale del Legno Dorato era stata usata per tessere questo vestito. Se fosse stata convertita in denaro, il suo valore sarebbe stato inestimabile.


<em>'Questo raro abito può essere sottile come un'ala di cicala, ma è praticamente invulnerabile e fino ad un certo punto può anche indebolire gli attacchi di vera essenza! Perché invece di metterlo in uno scrigno non l'ha indossato, ne aveva un altro addosso?'</em>


Pensando a questo Lin Ming sospirò. Era davvero un peccato. Quando aveva trasformato Zhang Fengxian in un idiota aveva solo preso il suo anello spaziale; non aveva controllato cosa indossasse.


<em>'Questo abito è buono, ma è troppo sgargiante. Non posso indossarlo, altrimenti sarà fonte di guai una volta che lo scopriranno. Dovrò metterlo da parte per ora.'</em> Lin Ming si girò e i vestiti furono riposti nell'anello spaziale.


Poi si volse verso l'ultimo scrigno.


Al suo interno c'era un'enorme quantità di pietre di vera essenza riposte con cura una sopra all'altra. A prima vista sembravano circa diverse migliaia.


<em>'Ci sono diverse migliaia di pietre di vera essenza e non solo, sono tutte pure e di alta qualità. Forse queste pietre erano un dono che Zhang Fengxian aveva preparato per un Anziano delle Sette Valli Misteriose. Una pietra di vera essenza vale 1000 liang d'oro. Questo scrigno probabilmente vale diversi milioni di liang d'oro. Perfetto, avevo già consumato tutte le pietre di vera essenza che avevo. Queste dovrebbero durare per un anno o due.'</em>


Per quanto riguardava le antichità e i dipinti rimasti, Lin Ming non capiva bene il loro valore artistico o il loro prezzo. Li ripose nell'anello spaziale. Di questi tre scrigni solo con una stima prudente il loro valore raggiungeva i 20 milioni di liang d'oro!


Poteva usare le pietre di vera essenza. Per il resto avrebbe cercato la giusta opportunità per vendere gli altri oggetti per acquistare pietre di vera essenza o altri materiali e tesori. Questo era sufficiente per mantenerlo per un po'.


Dopo aver rovistato l'anello spaziale di Zhang Fengxian, Lin Ming prese l'altro anello spaziale e tirò fuori gli oggetti al suo interno. Nonostante Ouyang Dihua non fosse ricco come Zhang Fengxian, gli oggetti che possedeva erano molto più utili per un praticante di arti marziali.


C'erano circa venti diverse bottiglie di pillole, medicine guaritive, Succo della Pietra di Sangue capace di far recuperare rapidamente la vera essenza, delle Pillole Raduna Spirito di massima qualità e così via.


Queste pillole non potevano essere comprate con i soldi. Molte di queste potevano essere trovate solo in grandi Sect; non potevano essere portate sul mercato degli uomini comuni.


Inoltre c'erano anche tre tavolette di giada con dei metodi di coltivazione.
Una di loro era un rarissimo metodo di coltivazione di grado Human di alta qualità.


Alla fine c'erano anche delle pietre di vera essenza e molti tesori. In confronto alle pillole e alle tavolette di giada, non erano molto preziosi.


La cosa più preziosa che Ouyang Dihua aveva lasciato era l'armatura flessibile di grado Human di alta qualità e la spada dello stesso livello. Tuttavia questi oggetti erano troppo vistosi e facilmente individuabili. Lin Ming non poteva usarli, né venderli.


Dopo che mise tutto via, il ragazzo non poté non sospirare. Il modo più veloce per diventare ricchi era davvero diventare un bandito, la sua rete di ricchezze era aumentata incredibilmente. Naturalmente questo non contava la Perla del Mondo dei Sogni che gli era stata data da Mu Qianyu.


Non sapeva quanto valesse la Perla del Mondo dei Sogni, ma a giudicare dai suoi effetti incredibili, Lin Ming sapeva che non era un oggetto che poteva essere acquistato dall'oro o dall'argento.


"Rimangono ancora quindici giorni. Coltiverò qui e poi tornerò a porgere visita al Maestro del Palazzo Marziale Qin. Quando arriverà il momento nessuno sospetterà che abbia qualcosa a che fare con la morte di Ouyang Dihua."


