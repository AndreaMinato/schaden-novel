---
title: Capitolo 2233 – Il ritorno dell'Imperatore Spirituale
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Sentendo il grido di Sheng Mei nelle sue orecchie, Yu'er non esitò. Riversò immediatamente tutta la sua forza nel Cristallo d'Ametista dell'Origine.


<em>Chi!</em>


Il Cristallo d'Ametista dell'Origine si accese con una luce divina ardente; volò dritto verso l'altro mondo.


Lo sguardo dell'Imperatore Spirituale emanò una luce fredda. Prima era rimasto sorpreso dalla comparsa di un mondo così misterioso. Perché sarebbe apparso un piano così strano nell'Abisso Oscuro? Tuttavia come poteva permettere loro di scappare come volevano?


<em>Bang!</em>


La forza del mondo dell'Imperatore Spirituale si trasformò in un'enorme mano nera che cercò di afferrare il Cristallo d'Ametista dell'Origine!


In quel momento, Sheng Mei era già in una situazione disperata, si precipitava in avanti senza esitare. Questa era la sua ultima possibilità!


Sconfiggere l'Imperatore Spirituale in una battaglia frontale naturalmente era impossibile e anche cercare di fuggire sarebbe stato incredibilmente rischioso. Ma volare attraverso una fenditura spaziale a 10.000 piedi di distanza era molto più facile.


"Ferme!"


Il palmo dell'Immperatore Spirituale avanzò. Attorno a lui, il campo di forza della tomba del Dio Demoniaco si strinse. La mano nera cercò di afferrare il Cristallo d'Ametista dell'Origine!


La collisione di energia fece tremare il Cristallo d'Ametista dell'Origine. L'impatto fece tremare e sputare una boccata di sangue a Sheng Mei.


Tuttavia in quel momento non poteva preoccuparsene. Senza badare alle conseguenze, usò molta della sua vitalità del sangue, della sua forza vitale e continuò a precipitarsi verso l'entrata per l'altro mondo!


<em>Chi chi chi!</em>


Il Cristallo d'Ametista dell'Origine iniziò a vorticare. I suoi lati taglienti come coltelli squarciarono la mano nera con una forza inarrestabile!


"Cosa?!"


L'Imperatore Spirituale rimase scioccato. Non aveva badato alla stanchezza e aveva consumato un'enorme quantità di forza del mondo per scagliare un palmo verso il Cristallo d'Ametista dell'Origine, ma questo attacco era stato lacerato. Pareva che l'artefatto divino fosse una lama di ferro calda che avesse trapassato un pezzo di grasso, era impossibile bloccarlo!


<em>Woosh!</em>


Il Cristallo d'Ametista dell'Origine affondò nell'entrata di quel mondo diverso. Volò rapidamente tra le tempeste spaziali e svanì dalla sua vista.


L'Imperatore Spirituale ne fu sbalordito. La forza dell'artefatto divino aveva superato lievemente le sue aspettative.


Dieci miliardi di anni fa, l'Imperatore Spirituale aveva combattuto contro il maestro della Strada Asura e aveva affrontato il Cristallo d'Ametista dell'Origine. Allora l'artefatto divino non era sembrato troppo terrificante.


Possibile che durante i dieci miliardi di anni in cui era stato l'incarnazione del Muro Eterno, il Cristallo d'Ametista dell'Origine fosse cambiato in qualche modo a causa dell'enorme accumulo d'energia?


Oppure, quando la vita precedente di Sheng Mei si era sacrificata e aveva riversato la sua forza nel Cristallo d'Ametista dell'Origine, aveva fatto da catalizzatore per accelerare questo cambiamento?


L'Imperatore Spirituale pensò ad ogni sorta di teoria. Aveva la sensazione che il Cristallo d'Ametista dell'Origine probabilmente era evoluta in qualche modo. In effetti non era facile tenere qui Sheng Mei se si fosse nascosta nel Cristallo d'Ametista dell'Origine e avesse cercato di fuggire con tutte le sue forze.


Se fosse stato nell'Abisso Oscuro, allora avrebbe avuto molta più sicurezza di poterlo fare, ma in questo mondo diverso...


L'Imperatore Spirituale guardò l'entrata che si stava rimpicciolendo gradualmente che sembrava sul punto di scomparire. Esitò per un momento e alla fine scelse di non inseguirle...


Questo mondo differente gli dava una strana sensazione. Le tempeste spaziali al suo interno erano molto più feroci di quelle nell'Abisso Oscuro e l'entrata pareva sul punto di scomparire. Entrare in questo mondo sarebbe stato facile, ma forse non sarebbe stato possibile catturare Sheng Mei e tornare indietro sano e salvo prima che il passaggio svanisse.


L'Imperatore Spirituale stimò che avrebbe dovuto consumare una quantità considerevole di energia se avesse voluto catturare Sheng Mei. Se fosse andato tutto liscio, ci avrebbe messo un'ora, ma in caso contrario chissà quanto ci avrebbe messo.


Se fosse entrato in questo mondo differente e l'entrata fosse svanita prima che catturasse Sheng Mei, allora sarebbe potuto tornare indietro?


L'Imperatore Spirituale non era sicuro di esserne in grado.


L'Imperatore Spirituale poteva vagare liberamente sia per i 33 Cieli che per l'Abisso Oscuro. Ma una volta che fosse entrato in un mondo completamente diverso mai scoperto prima ci sarebbero stati troppi fattori incerti. Avrebbe rischiato perdere traccia delle coordinate spaziali del piano di partenza e di non poter tornare indietro.


"Non avrei mai pensato che sarebbe potuta accadere una cosa del genere... Sembra che il cielo non ti abbia ancora abbandonato..." L'Imperatore Spirituale fece un respiro profondo. Anche se era riluttante, aveva deciso di rinunciare ad inseguire Sheng Mei.


La comparsa di questo mondo differente doveva essere accaduta a causa della distruzione del Muro Eterno. L'energia accumulata per dieci miliardi di anni era esplosa tutta in una volta, trapassando lo spazio e rivelando questa entrata.


Tuttavia l'Imperatore Spirituale pensava che potesse essere il destino di Sheng Mei. Se il fato esisteva davvero, allora Sheng Mei non sarebbe dovuta morire.


Inseguire Sheng Mei, una persona dal destino così grande, in un mondo completamente diverso non sarebbe stato saggio, specialmente perché aveva molte altre questioni di cui occuparsi.


Lentamente l'enorme fessura spaziale di oltre diecimila chilometri si rimpicciolì fino a diventare lunga solo diverse chilometri. Poi, dopo solo dieci secondi di tempo, svanì completamente.


Dall'inizio alla fine, Sheng Mei e il Cristallo d'Ametista dell'Origine non riapparirono.


L'Imperatore Spirituale percepì l'entrata sigillarsi, non sarebbe stato facile per Sheng Mei tornare. Forse sarebbe rimasta per sempre intrappolata in questo mondo differente.


Anche se il suo cuore era pieno di risentimento, non perse altro tempo. Volò direttamente verso le profondità dell'Abisso Oscuro.


A parte l'Imperatore Spirituale, le sue altre due personificazioni erano ancora nell'Abisso Oscuro. Ora che il Muro Eterno era scomparso dopo così tanti anni di sforzi, doveva approfittarsi di questo momento per fondersi con la tomba del Dio Demoniaco e gestire il Mare d'Ossa dell'Imperatore quasi collassato. Non poteva permettersi di tardare!


Ci aveva messo 3000 anni solo per distruggere il Muro Eterno. Era praticamente come dare tempo di crescere a Lin Ming per altri tre millenni!


Contando anche il suo futuro isolamento, si poteva arrivare ad oltre 10.000 anni di tempo. L'Imperatore Spirituale non sapeva a che livello sarebbe arrivato Lin Ming, ma non poteva permettergli di continuare a crescere.


Ogni anno in meno significava che Lin Ming sarebbe diventato più potente. Per l'Imperatore Spirituale, Lin Ming era molto più pericoloso del maestro della Strada Asura e del Sovrano Immortale di dieci miliardi di anni fa.


Quando Asura e Immortale avevano incontrato l'Imperatore Spirituale, avevano già coltivato per innumerevoli anni. Potevano essere considerati dei vecchi mostri.


La loro età era troppo alta. Anche se erano forti, il loro potenziale si era quasi esaurito. Per questo l'Imperatore Spirituale non li temeva. Poteva lasciare che coltivassero liberamente senza preoccupazioni.


Ma Lin Ming era diverso, aveva coltivato per poco tempo. In confronto ad Asura e Immortale era un periodo di tempo trascurabile, eppure era riuscito a fare altri progressi. Si poteva dire che avesse raggiunto il picco dello stadio di Vera Divinità.


In soli diecimila anni era diventato così formidabile nonostante fosse agli inizi dello stadio di Vera Divinità. Perfino l'Imperatore Spirituale aveva difficoltà a crederci, né Asura né Immortale erano riusciti ad arrivare ad un tale livello dieci miliardi di anni fa.


Se l'Imperatore Spirituale avesse lasciato crescere liberamente un nemico del genere, sicuramente Lin Ming avrebbe superato Asura e Immortale, forse avrebbe superato anche lui.


Prima o poi questo nemico lo avrebbe ucciso.


L'Imperatore Spirituale naturalmente avrebbe impedito che accadesse.


L'Imperatore Spirituale volò velocemente nelle profondità dell'Abisso Oscuro.


Allo stesso tempo, nel diciassettesimo piano dell'Abisso Oscuro, nel palazzo demoniaco della Strada del Re Oscuro, una voce bassa e sonora risuonò per l'intero edificio.


"Anziani della Strada del Re Oscuro, venite qui!"


Questa voce portava una grande maestà e un'aura imponente. Risuonò per le orecchie di ogni Vera Divinità. Quando questi abissali sentirono la voce, sentirono il flusso sanguigno accelerare e i loro cuori battere freneticamente, come se fossero entrati in risonanza con questo suono.


Molti abissali superiori si inginocchiarono direttamente: "Sì signore."


Tutte le Vere Divinità della Strada del Re Oscuro accorsero al palazzo demoniaco.


In questo posto c'era un mondo indipendente, la terra proibita della Strada del Re Oscuro. Nessuno poteva accedervi senza esplicito permesso.


Ma ora questa terra proibita si era aperta e le Vere Divinità della Strada del Re Oscuro iniziarono ad arrivare una dopo l'altra.


Nel momento in cui entrarono, sentirono una pressione terrificante abbattersi su di loro. Tutte le Vere Divinità si inginocchiarono.


Di fronte a loro, non troppo lontano, c'era l'enorme testa di un demone gigante. Questa testa sembrava fatta di metallo. Fluttuava nel cielo, ampia oltre mille chilometri, simile ad una piccola stella.


Questa testa demoniaca era... Oscuro!


I signori abissali non osavano nemmeno respirare di fronte a lui. Non osarono assolutamente guardarlo in faccia.


Si inginocchiarono rispettosamente, le loro teste toccavano il pavimento mentre aspettavano gli ordini di Oscuro.


Oscuro era silenzioso. Tutti gli abissali aspettavano il suo ordine.


E qualcosa di simile accadde nel regno demoniaco del Grande Diluvio. Nella capitale, una forma di vita lunga mille chilometri, simile ad un pitone, era posata su una montagna divina. Le sue pupille ambrate emisero una luce fredda mentre fissavano gli innumerevoli abissali in ginocchia ai piedi della vetta.


Questo enorme serpente aveva un paio di ali sul suo dorso e quattro artigli. Un corno spuntava dalla sua testa. Assochilometriva un po' ad un Drago dei Fiumi ed era anche il vero sovrano di questo regno demoniaco: Diluvio!


Il regno demoniaco del Grande Diluvio esisteva già da due miliardi di anni. Pochissimi abissali avevano visto il loro capo. Per la maggior parte del tempo, nessuno aveva nemmeno saputo dove fosse. In effetti, nelle ultime diverse centinaia di milioni di anni, Diluvio sembrava essere scomparso completamente e alcuni abissali sospettavano perfino che fosse morto.


Ma oggi Diluvio era apparso e sulla montagna divina del regno. In presenza di trilioni di biliardi di sudditi che vivevano nella capitale. Tutti gli abissali nel raggio di centinaia di migliaia di chilometri potevano vedere questa scena.


Le loro espressioni si riempirono di entusiasmo e timore reverenziale.


Diluvio, il loro Dio Demoniaco, era apparso!


Tutti gli abissali ebbero il presentimento che stesse per accadere un evento decisivo per l'Abisso Oscuro.
                                


                                



