---
title: Capitolo 2236 – Di fronte alla Catastrofe
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nel palazzo celeste d'ametista, l'incarnazione del maestro della Strada Asura era seduta di fronte alla piscina divina, il suo colorito era lievemente pallido.


In confronto a duemila anni fa, era cambiato drasticamente. Il suo viso era ancora brillante e splendido come la giada, ed era ancora pieno di audace spirito eroico, ma i suoi capelli erano diventati argentei!


Lo sguardo del maestro della Strada Asura era vibrante come prima. Anche se aveva aiutato Lin Ming a raffinare le due leggi di più alto livello e nonostante l'attacco del maestro della tomba del Dio Demoniaco avesse consumato la sua vitalità del sangue, la sua espressione era rimasta serena.


"Senior Asura... lei..." Lin Ming poteva sentire che il maestro della Strada Asura era rimasto ferito durante la breve collisione di prima!


Fin dall'inizio questa sessione di coltivazione aveva già costretto il maestro della Strada Asura a spendere un'enorme quantità di energia. Ora, ci si poteva immaginare quanto fosse stato sotto pressione sotto l'attacco della tomba del Dio Demoniaco!


"Non distrarti. Il più grande aiuto che puoi darmi ora è completare il raffinamento il prima possibile. Meno anni ci metterai e meno anni dovrà sopportare questa pressione. Spero che quando finirai di coltivare, il tuo livello sarà uguale al mio!"


Lin Ming sussultò: "Uguale al suo?"


Il maestro della Strada Asura naturalmente era arrivato Oltre il Divino!


Ma Lin Ming pensava che fosse improbabile che arrivasse a questo livello nemmeno se si fosse isolato per altri 10.000 anni.


Anche aggiungendo 10.000 anni, Lin Ming avrebbe coltivato circa per 40.000 anni. Era un periodo di tempo trascurabile in confronto ai praticanti di arti marziali che erano vissuti per centinaia di milioni di anni.


Il maestro della Strada Asura disse: "In termini di coltivazione sei un po' inferiore. Ma quando si tratta di leggi, mi superi in realtà... il cosiddetto stadio Oltre il Divino in realtà non è così netto. Nella strade delle arti marziali, ogni stadio legittimo è diviso in fasi, quella iniziale, intermedia, avanzata e al picco... ma il livello Oltre il Divino non le possiede. Non è uno stadio, è uno stato esistenziale, come i totem che hanno raggiunto il picco dello stadio di Vera Divinità. Quando un praticante di arti marziali comprende il suo sistema perfetto di leggi, lo stadio che raggiunge è definito Oltre il Divino!"


"Oltre il Divino. Quando la coltivazione e una legge raggiunge il picco. Questo è lo stadio più elevato per le arti marziali!"


Il tono del maestro della Strada Asura era gentile, ma scioccò Lin Ming. Questa era la prima volta che sentiva qualcuno descrivere lo stadio Oltre il Divino.


"Capisco!"


Nella piscina della Conversione Divina, Lin Ming si inchinò verso il maestro della Strada Asura. Capiva anche che i praticanti di arti marziali Olte il Divino potevano avere diversi livelli di forza. Dipendeva tutto da quanto fosse stato forte un coltivatore prima di arrivare a quel punto e dal livello delle sue leggi.


Anche se la sua coltivazione non aveva raggiunto il picco dello stadio di Vera Divinità, non importava. Poteva già competere con una Vera Divinità di massimo livello nonostante fosse nelle fasi iniziali! Tra diecimila anni, se fosse diventato una Vera Divinità di livello superiore e le sue leggi avessero raggiunto la perfezione, allora forse sarebbe riuscito a sconfiggere il maestro della tomba del Dio Demoniaco!


.....


Le ipotesi di Sogno Divino e di Piaoyu non erano sbagliate. La luce distruttrice di mondi era solo l'inizio dell'incubo...


Duemila anni dopo riapparì!


Inoltre stavolta erano due raggi, non uno!


Due raggi di luci caddero dal cielo come pilastri che sorreggevano il cielo. Si abbatterono sul palazzo celeste d'ametista!


Dal palazzo, la mano enorme riapparì di nuovo e si scontrò brutalmente con le scie di luce!


Per un po' la terra tremò e le montagne oscillarono. Il Mare Asura si affossò a causa della pressione terrificante, formando un'enorme "fossa" profonda mille piedi. Tutte le nuvole sopra l'acqua furono spazzate via dalle onde d'urto.


Guardando questa scena apocalittica, i praticanti di arti marziali dei 33 Cieli rimasero sbigottiti. "Di... di questo passo, cosa possiamo fare..."


Anche l'ultimo attacco era stato bloccato dal maestro della Strada Asura. Non sapevano quanto fosse stato arduo per il maestro della Strada Asura bloccare le colonne di luce, ma stavolta sembrava che non fosse stato facile per lui!


Dopo che i due raggi erano stati respinti, la mano creata dal maestro della Strada Asura si lacerò!


Parte dell'energia trapelò dalle dita della mano e cadde a cascata sul palazzo celeste d'ametista. Fortunatamente il palazzo era protetto da formazioni, così l'energia non riuscì a raggiungerlo...


"La situazione sta peggiorando!" Sogno Divino si accigliò.


Un altro attacco dopo duemila anni e sembrava che la forza del nemico stesse aumentando!


Questo significava che il maestro della tomba del Dio Demoniaco era in isolamento e non poteva lasciare la tomba, né attaccare liberamente come desiderava. Poteva solo sfruttare piccole pause o usare energia in eccesso per attaccare Lin Ming. Inoltre, con il passare del tempo, stava diventando sempre più forte.


Il maestro della Strada Asura però non si stava rafforzando, forse si stava perfino indebolendo con il passare del tempo.


In tal caso, la situazione sarebbe solo peggiorata.


Sogno Divino e le figure di alto livello dell'umanità e dei saggi erano tutti nervosi.


Non erano in grado di bloccare la luce nera. Inoltre il bagliore attraversava lo spazio e si trasferiva all'istante sopra il palazzo celeste d'ametista; volerlo intercettare era impossibile.


Passarono altri 2000 anni. E in effetti il bagliore distruttore riapparì!


Due raggi di luce calarono dal cielo. Tutti trattennero il respiro vedendoli. Nessuno aveva idea se il maestro della Strada Asura avrebbe formato di nuovo la mano enorme per resistere all'attacco. All'improvviso però, da sopra il palazzo, brillò una luce bianca. Un antico altare bianco apparì, fronteggiando la luce distruttrice di mondi!


Questo altare bianco era alto 100.000 piedi ed era diviso in 33 piani. Questo era il tesoro spirituale che il maestro della Strada Asura aveva raffinato personalmente e che aveva posto nel settimo piano della prova finale: l'Altare di Sigillo Divino!


3,6 miliardi di anni fa, l'Empireo Sigillo Divino un tempo aveva imitato questo altare per raffinare il suo strumento magico. Per questo alla fine il suo nome era diventato Sigillo Divino.


Le luci distruttrici caddero sull'Altare del Sigillo Divino!


<em>Bang!</em>


L'altare tremò. Onde tumultuose si sollevarono nel Mare Asura. Tsunami terrificanti arrivarono a mille chilometri di quota, trafiggendo il cielo!


Questi tsunami sarebbero stati una calamità per la gente, ma le persone comuni della Strada Asura erano state già evacuate. Così, non importava quante onde si abbattessero sulla terra, non seminarono morte.


"Mi chiedo di quanto tempo abbia ancora bisogno Lin Ming..." Xiao Moxian giunse le mani, guardando il palazzo celeste d'ametista con preoccupazione.


Lin Huang tenne per mano Xiao Moxian con gentilezza. Sapeva che questa luce distruttrice era solo l'inizio della grande guerra...
                                


                                



