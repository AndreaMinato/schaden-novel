---
title: Capitolo 2254 – Epilogo (1)
pubDate: 2025-12-15T08:37:10.524Z
tags:
    - mw
---


Capitolo sponsorizzato, ringraziamo Simone!
1 capitoli in coda, 0/5
-Schadenfreude


Nei 33 Cieli, nel punto di intersezione tra il Regno Divino e la Convocazione dei Saggi, esisteva un grande mondo fondato di recente.


Aveva una storia di soli 200.000 anni finora e si chiamava mondo del Sovrano dell'Umanità.


Era stato creato da Lin Ming. Era frutto della sua vita di studi, delle sue leggi del cielo e dell'umanità, insieme all'infinita essenza d'energia radunata dai 33 Cieli e dall'Abisso Oscuro.


Questo mondo era ancora più ampio della Strada Asura del passato. Era una terra sacra che ogni genio dei 33 Cieli desiderava visitare!


Nel mondo del Sovrano dell'Umanità c'erano molte preziose aree di allenamento e terre delle prove popolari desiderate da moltissimi. Quando Lin Ming aveva stabilito il sistema di regole in questo mondo, aveva incluso i meravigliosi misteri della Strada Asura e gli spazi spirituali dell'Universo del Sogno Akashico.


Molti geni affilavano le loro armi e si facevano coraggio, lottando duramente per ottenere un posto per essere ammessi alle prove del mondo del Sovrano dell'Umanità.


Questo era un mondo creato da un'esistenza divina dei 33 Cieli. Era una figura che era ascesa all'apice delle leggi delle arti marziali e gli spazi che aveva creato contenevano ogni sorta di occasione fortunata e tesoro incredibile. Era così ricca di risorse che era difficile immaginarle.


Se un guerriero avesse potuto ottenere anche solo un briciolo di queste risorse, sarebbe stato di enorme beneficio per il suo futuro potenziale.


Figuriamoci i geni della generazione più giovane, perfino Empirei e Vere Divinità desideravano ottenere certe eredità.


Tuttavia i posti per essere ammessi alle prove erano estremamente pochi. Anche se il mondo del Sovrano dell'Umanità era incredibilmente vasto, il numero delle terre delle prove era limitato. Nei 33 Cieli c'erano gli esseri umani, i saggi, gli spirita e anche le antiche razze. Esistevano anche altre innumerevoli razze e voler risaltare tra tutti questi guerrieri era più facile a dirsi che a farsi!


"Finalmente ce l'ho fatta... finalmente ho ottenuto un gettone del Sovrano dell'Umanità!"


Tre giovani in una grande città del mondo del Sovrano dell'Umanità stavano chiacchierando con entusiasmo tra di loro. Indossavano tutti l'uniforme di un Sect.


Dopo essere entrati in questo mondo, si potevano affrontare molte prove e una volta raggiunti risultati di un certo livello, c'era la possibilità di ottenere un gettone del Sovrano dell'Umanità!


Con il gettone si poteva entrare nella pagoda del Sovrano dell'Umanità, la prova finale che Lin Ming aveva creato, simile alla prova della Strada Asura.


La prova finale della Strada Asura utilizzava una percentuale di completamento come strumento di valutazione e la pagoda seguiva lo stesso metodo.


Quando Lin Ming aveva creato questo mondo, aveva imitato l'ambientazione e molte regole della Strada Asura; tutto per commemorare il maestro della Strada Asura.


Aveva speso una grande quantità di energia e tempo a creare questo mondo. Il primo motivo per cui l'aveva fatto era perfezionare la coltivazione del cielo e dell'umanità osservando il processo di creazione di un piano, il secondo era per creare più opportunità e permettere alla giovane generazione dei 33 Cieli di crescere.


Dopo molti anni di coltivazione, Lin Ming aveva compreso molto riguardo alle arti marziali e aveva anche appreso fin troppi metodi di coltivazione. Erano tutti tesori preziosi.


Lin Ming non aveva intenzione di fare discriminazioni. Finché uno avesse posseduto abbastanza talento e determinazione, avrebbe potuto ottenere queste eredità!


Le eredità erano fin troppo importanti. Il motivo per cui la grande calamità di 200.00 anni fa era stata così brutale e tragica era sopratutto per via della vasta differenza di forza tra l'Abisso Oscuro e le razze dei 33 Cieli. Se Lin Ming non avesse potuto ribaltare le sorti della guerra, allora i 33 Cieli sarebbero stati distrutti.


Così Lin Ming voleva riportare la civilizzazione delle arti marziali dei 33 Cieli ai livelli che avevano raggiunto dieci miliardi di anni fa o anche oltre.


Se il mondo marziale fosse stato brillante e forte, allora sarebbero nati moltissimi maestri nei 33 Cieli. Così Lin Ming non avrebbe avuto bisogno di intervenire e i 33 Cieli avrebbero potuto resistere ad altre calamità sconosciute in futuro.


Così Lin Ming si era impegnato duramente a creare questo mondo. In particolare quando aveva formato la pagoda, aveva ideato ogni sorta di prova e fornito ricche ricompense senza esitare.


Questo era il motivo per cui la pagoda del Sovrano dell'Umanità era così ambita da innumerevoli membri d'élite. Al suo interno c'era ogni sorta di metodo di coltivazione incredibilmente prezioso e materiale celeste che poteva fare arrossare gli occhi per la gelosia. Non solo, se la percentuale di completamento fosse stata abbastanza alta, si poteva ottenere l'occasione di ascoltare il Sovrano dell'Umanità in persona fare una lezione riguardo alle leggi o forse anche di diventare il suo discepolo segreto!


In confronto a meri tesori, diventare il discepolo segreto del Sovrano dell'Umanità era un'occasione inimmaginabile.


I tesori prima o poi si sarebbero esauriti, ma diventare il discepolo principale di Lin Ming sarebbe stata una gloria di cui si poteva godere in eterno.


Il Sovrano dell'Umanità non avrebbe badato alle origini del candidato, che fosse un comune praticante di arti marziali o un talento orgoglioso di un grande Sect. Le origini di una persona diventavano insignificanti di fronte ad una persona dal prestigio così enorme. In confronto ad una montagna torreggiante, un granello di sabbia non era molto diverso da della ghiaia.


Diventando il discepolo segreto di Lin Ming, si sarebbe potuto fare un enorme balzo avanti!


Tuttavia questi tre giovani che erano appena riusciti ad ottenere un gettone del Sovrano dell'Umanità non ci stavano nemmeno pensando. Avevano già fatto fatica per ottenere un solo gettone per entrare nella pagoda del Sovrano dell'Umanità, sarebbe stato stupido per loro pensare di poter diventare i discepoli di Lin Ming con il loro talento.


"Apprendista Senior, che percentuale pensi di poter raggiungere?" Disse con entusiasmo un discepolo, pieno di aspettativa.


"Cinquanta per cento circa. Sarà difficile andare oltre..."


L'apprendista senior scosse la testa. Le sue parole sbalordirono gli altri due: "Solo il cinquanta per cento circa? Sarebbe davvero così bassa?"


I tre erano famosi nel loro grande mondo nativo. Anche se non speravano di poter attirare le luci della ribalta una volta che avessero raggiunto il mondo del Sovrano dell'Umanità, circa il cinquanta per cento sembrava un po' troppo poco...


"Dovrebbe essere quel numero circa." L'apprendista senior alzò le spalle: "Yun Bingyue dovrebbe saperlo..."


"Naturalmente."


"Yun Bingyue proveniva dallo stesso grande mondo di questi tre discepoli. Era un talento orgoglioso di quel grande mondo e li superava in forza e talento. Anche il suo aspetto era eccezionale.


Dati tutti questi fattori, la fama di Yun Bingyue superava di gran lunga questi tre discepoli.


"Yun Bingyue è riuscita a stento ad ottenere una percentuale del sessanta per cento. Secondo le regole del mondo del Sovrano dell'Umanità, bisogna ottenere una percentuale di completamento superiore al novanta per cento per diventare un discepolo di sua maestà il Sovrano dell'Umanità. Chi ottiene una percentuale superiore all'85% può diventare il suo discepolo segreto e chi supera il 70% può ascoltare una lezione di sua maestà riguardo al Dao. Di lì in giù non ci sono altre ricompense... l'obiettivo di Yun Bingyue è di entrare nel palazzo del Sovrano dell'umanità e ascoltarlo parlare del Dao."


"Questo è..." Gli altri due discepoli si avvilirono.


Era troppo difficile!


"È così difficile. Anche se uno ottiene una percentuale del 70%, non è affatto facile ascoltare una lezione di sua maestà il Sovrano dell'Umanità. Ho sentito che non ha fatto una lezione riguardo al dao negli ultimi due secoli..."


"Oh? Perché?" I due discepoli rimasero senza parole. Una sola lezione ogni duecento anni sembrava fin troppo infrequente.


"Sua maestà deve coltivare... ho sentito che di recente è andato in isolamento..."


"Coltivare?"


I due discepoli si scambiarono un'occhiata perplessa. Erano un po' sorpresi: "Sua maestà il Sovrano dell'Umanità è già diventato il numero uno nell'universo 200.000 anni fa. Ha annientato perfino il Dio Demoniaco. Nessuno può competere con il suo mignolo. Così perché sta ancora coltivando disperatamente?"


"Mm... la strada delle arti marziali diverge in innumerevoli percorsi. Non è un segreto che sua maestà il Sovrano dell'Umanità abbia continuato a coltivare con impegno per tutto questo tempo. Si dice che abbia solo due desideri e al momento non può esaudirli..."


"Perfino sua maestà ha dei desideri che non può esaudire?"


I due discepoli rimasero sbalorditi. Che sorta di desideri potevano essere visto che nemmeno una divinità poteva esaudirli?
                                


                                



