---
title: Capitolo 23 - Xiantian
pubDate: 2025-10-16T07:28:18.400Z
tags:
    - mw
---


Lin Ming sapeva che era inutile nascondere la sua identità, quindi aveva deciso di inventarsi un maestro per placare qualsiasi domanda.


Non era possibile imparare da soli le tecniche di iscrizione, figuriamoci ad un'età così giovane. Qualsiasi persona ragionevole avrebbe immaginato che ci fosse qualche sorta di leggendario maestro di iscrizioni a sostenerlo.


Naturalmente c'erano alcuni rischi. Nel mondo c'erano dei pazzi che avrebbero ignorato la presenza di una persona del genere. Se Lin Ming li avesse incontrati sarebbe stato in pericolo.


Ma Lin Ming non sarebbe fuggito da questi rischi, li avrebbe affrontati direttamente. Coltivava le arti marziali, come poteva ritirarsi solo perché c'erano dei rischi? Senza un po' di coraggio sarebbe stato impossibile raggiungere l'apice delle arti marziali.


Muyi vide Lin Ming in allerta e disse a tutti quelli dietro di lui: "Andate."


Presto, tutti lasciarono la piccola stanza, incluso Tie Feng. Erano rimasti solo Muyi e Qin Xingxuan.


Muyi fece circolare la sua forza dell'anima e una sorta di bolla invisibile circondò l'intera stanza. "Non ho cattive intenzioni, questa è soltanto una tecnica che isola il suono. All'interno di essa nessuno sarà in grado di sentire ciò che stiamo dicendo. Voglio solo chiederti, sei stato tu a creare quel simbolo di iscrizione di fiamma?"


Era una tradizione per il maestro di iscrizioni avere il proprio marchio personalizzato. Rappresentava la loro identità e lo spirito dietro l'iscrizione. La fiamma ardente di Lin Ming comunicava il suo desiderio di percorrere la via marziale.


Qin Xingxuan trattenne il respiro, i suoi occhi erano spalancati mentre aspettava la sua risposta.


Lin Ming esitò, annuì e disse, "Sono stato io."


Dato che aveva deciso di agire, sarebbe andato fino in fondo.
Solo allora sarebbe stato in una posizione forte e gli altri avrebbero creduto che il misterioso maestro dietro di lui era una figura leggendaria che non poteva essere offesa.


Nonostante se lo aspettassero, dopo aver sentito l'affermazione di Lin Ming, Muyi rimase senza fiato e Qin Xingxuan strabuzzò gli occhi per la sorpresa.


Anche lei era un'iscrizionista, quindi sapeva! Sapeva quanto fosse incredibilmente difficile diventare un maestro di iscrizioni all'età di quindici anni!


Qin Xingxuan si rese conto di quanto erano strette le sue vedute. Il regno di Fortuna Celeste era solo un piccolo stato nell'intero continente Tianyan. Anche se lei era talentuosa ed era considerata la migliore qui, se fosse andata in altre terre, allora forse sarebbe stata solo una tra gli innumerevoli talenti.


Ma Qin Xingxuan non aveva ancora lasciato il paese. Dopotutto anche nei pochi regni circostanti era la migliore; non c'era nessuno della sua stessa generazione che potesse reggere il confronto con lei.


Talento marziale di sesto livello, in più una predisposizione per le iscrizioni che non era seconda a nessuno nel regno di Fortuna Celeste. Qin Xingxuan era stata davvero benedetta dal cielo e non aveva trovato un degno rivale nella sua generazione. Non aveva mai sentito un briciolo di frustrazione finora, quindi Qin Xingxuan era diventata arrogante.


Ma oggi era stata sconfitta da un giovane della stessa età.
Nonostante fosse più potente di lui, il talento e i risultati di Lin Ming nel campo delle iscrizioni erano di gran lunga superiori ai suoi.


Per descrivere meglio questo divario, si poteva dire che lei era un pulcino che non aveva imparato a volare e lui era un'aquila che regnava tra i cieli; la differenza tra i due semplicemente troppo grande!


Era disorientata, ma Qin Xingxuan non era scoraggiata o senza speranze. In realtà era entusiasta perché adesso che aveva trovato un obiettivo a cui puntare per migliorarsi!


Qin Xingxuan era piena di curiosità nei confronti di questo ragazzo. Sperava anche di diventare sua amica e di poter scambiare consigli con lui in futuro. Poteva imparare da lui e approfondire ulteriormente la sua comprensione nelle tecniche di iscrizione!


Ma poi si ricordò che prima il suo invito era stato respinto. Qin Xingxuan sentiva di essere stata trattata ingiustamente. Le ragazze erano naturalmente permalose, timide e orgogliose; le giovani provenienti da famiglie aristocratiche erano tutte così. Anche se voleva diventare sua amica, a causa di quella sola volta, non avrebbe potuto più prendere l'iniziativa di invitarlo di nuovo.


Dopo che Muyi aveva sentito la risposta di Lin Ming, riuscì finalmente a riprendersi dall'incredulità. Era davvero incredibile. Aveva immaginato che il creatore dell'iscrizione non avesse una coltivazione oltre al terzo stadio della Trasformazione del Corpo, ma sembrava si fosse sbagliato.


La coltivazione di Lin Ming era solo all'apice del primo livello, ma a causa della sua solida fondazione, dalla densità e dalla precisione della sua forza dell'anima, aveva dato l'illusione che fosse più alta di quello che era!


A causa di questa densa forza dell'anima, aveva il sospetto che questo giovane si fosse allenato secondo un manuale di arti marziali di massimo livello. Un genere di tecnica che solo i clan più antichi e potenti avrebbero posseduto.


In più questo ragazzo era estremamente diligente e scrupoloso... per esempio si stava esercitando tagliando quella bestia feroce con il dorso del coltello. Forse questo ragazzo proveniva da un antico clan o aveva il sostegno di un maestro impareggiabile!


Pensando a questo, Muyi fece un respiro profondo e chiese in tono rispettoso, "Scusami se te lo chiedo, ma potrei chiedere il nome del tuo rispettabile maestro?"


Muyi aveva una posizione alta e nobile nel regno di Fortuna Celeste. Non avrebbe dovuto inchinarsi nemmeno di fronte all'imperatore. Ma dalla sua espressione rispettosa si vedeva il suo timore reverenziale che aveva per questo misterioso maestro dietro a Lin Ming.


Lin Ming disse, "Questo... mi scusi signore, ma il mio maestro una volta mi ha detto che dire il suo nome è un tabù. La verità è che i miei genitori non sanno che sono diventato il suo apprendista. Quando avevo dodici anni il mio maestro mi ha trovato e mi ha insegnato un po' di tecniche." Lin Ming aveva vissuto nella città di Qingsang fin da piccolo, quindi era facile indagare su di lui. Aveva solo detto il meno possibile per evitare di essere sospettato.


Muyi disse: "Mi scuso per la mia scortesia. Esperti del genere viaggiano in lungo e in largo, quindi è difficile sapere dove sono. Non avrei dovuto fare una domanda così sconsiderata... è solo che la tua tecnica di iscrizione è così sbalorditiva che è improbabile che appartenga a qualcuno del regno di Fortuna Celeste. Probabilmente è qualcuno proveniente da un antico Sect..."


Muyi aveva detto di non voler domandare chi fosse il maestro di Lin Ming, ma stava chiedendo qualche informazione indiretta rimanendo sul vago. Dopotutto era raro vedere anche solo una volta in tutta la vita un maestro così leggendario; incontrarne uno sarebbe stato un enorme colpo di fortuna!


Da molto tempo Muyi era bloccato all'apice del limite Houtian. Aveva sempre voluto avanzare al prossimo stadio.


Ma senza una guida, era un abisso invalicabile!


Negli ottant'anni di storia del regno di Fortuna Celeste erano esistiti molti praticanti di arti marziali Circolazione. E tra loro c'erano stati molti talenti che sarebbero arrivati anche allo stadio Houtian.


Tuttavia, a parte i talenti senza eguali che erano entrati nella Valle dei Sette Misteri, il regno di Fortuna Celeste non aveva avuto alcun maestro Xiantian!


Se il passo dal Forgia delle Ossa al Circolazione era come un piccolo fiume, allora il cammino dall'Houtian allo Xiantian era praticamente un oceano in tempesta! Senza le indicazioni di un Sect, allora le possibilità di entrare nello stadio Xiantian erano quasi zero!


Era già troppo tardi per Muyi per entrare in un Sect. La sua sola speranza era incontrare un potente esperto in grado di fornirgli qualche indicazione, dandogli quindi una speranza.


Alla fine non stava cercando di avanzare al livello Xiantian; voleva solo sapere il cammino da prendere, dandogli un obiettivo per non rimanere ignorante e senza direzione per il resto della sua vita.


Lin Ming disse, "Il mio maestro è un eremita, ma una volta ha detto che è entrato in un Sect."


Sentendo questo Muyi sentì un po' di invidia. Non aveva avuto la buona fortuna di entrare in un Sect, ma il maestro di Lin Ming l'aveva già lasciato. Disse: "La coltivazione del tuo maestro dev'essere molto alta se ha lasciato il suo Sect per viaggiare. Probabilmente ha raggiunto un alto livello.
Forse era oltre lo stadio Xiantian?"


Per Muyi, lo stadio Xiantian era un ideale incredibilmente distante. Per i praticanti di arti marziali che non erano in un Sect, figuriamoci lo stadio Xiantian, gli stadi al di sopra erano ancora più inimmaginabili.


Sentendo la domanda di Muyi, Lin Ming capì finalmente le intenzioni del vecchio. Il suo interesse nel suo cosiddetto 'maestro' era molto forte. Il suo sguardo era entusiasta e pieno di sincerità. Probabilmente stava cercando qualche risposta sulla sua coltivazione. Era molto difficile allenarsi da soli, dopotutto Muyi era ad un'età così avanzata; probabilmente aveva raggiunto il suo limite.


Riflettendo su questo, Lin Ming pensò ai ricordi del frammento spirituale dell'esperto. Questi ricordi, nonostante alcuni riguardassero la coltivazione marziale, non erano completi. Ma non erano così importanti, quindi era facile dire una cosa o due.


Lin Ming disse: "Non so a che livello sia, ma una volta il mio maestro ha detto che la via marziale è divisa in due parti. Ora sta contemplando la seconda parte."


"Oh? Quali parti?" Lo sguardo di Muyi si illuminò. Temeva di perdere anche una sola parola, sapeva che l'opportunità di ascoltare le parole di un esperto era davvero preziosa.


Anche lo sguardo di Qin Xingxuan si era illuminato e non batté nemmeno gli occhi mentre ascoltava Lin Ming nella più completa attenzione.
                                


                                



