---
title: Capitolo 231 - Lama Punizione Divina
pubDate: 2025-10-16T07:28:18.462Z
tags:
    - mw
---


CAPITOLO SPONSORIZZATO ringraziamo Kuba!
Buone feste!
-Schadenfreude


Quando Qin Ziya vide questa scena, la sua espressione cambiò: "Il Dominio Assassino di Ling Sen è stato distrutto da Lin Ming!"


Nel mondo illusorio il tempo fluiva ad una velocità diversa. Nel momento in cui Lin Ming si era fermato, si era svolta una feroce battaglia nel Dominio Assassino.


"Com'è potuto accadere... il Dominio Assassinio dipende dal suo intento marziale e dall'aura omicida accumulata negli anni. Nonostante si rischi di creare un demone nel proprio cuore, in termini di capacità d'attacco, dovrebbe essere molto potente. L'intento marziale Ashura è selvaggio e brutale; aiuta solo a coltivare il proprio potere d'attacco. Invece l'intento etereo di Lin Ming crea uno stato meditativo; è un intento marziale di supporto. Com'è possibile che Ling Sen abbia perso?"


Nonostante la coltivazione non fosse troppo alta, Sun Youdao aveva molta esperienza. In poche parole aveva indicato le caratteristiche degli intenti marziali di Ling Sen e Lin Ming.


Qin Ziya disse pensosamente: "Anche io credevo che il suo intento marziale etereo potesse essere usato solo per coltivare. Se può utilizzarlo anche per attaccare, allora posso dire che la percezione di Lin Ming è fin troppo terrificante."


Il metodo di utilizzo di un intento marziale non dipendeva solo dallo studio e dalla comprensione, ma anche dalla percezione.


"Forse non è un attacco, ma è riuscito a stabilizzare la sua mente e quindi a distruggere il mondo illusorio di Ling Sen. In ogni caso Lin Ming è davvero un genio."


I due Maestro del Palazzo Marziale credevano che il ragazzo avesse compreso diversi metodi di utilizzo dell'intento marziale. Non si sognavano nemmeno che Lin Ming avesse compreso un altro intento marziale.


Se l'avessero saputo sarebbero rimasti senza parole. Un praticante di arti marziali che poteva comprendere due diversi tipi di intenti marziali esisteva solo nelle antiche leggende e nelle favole. Figuriamoci nel Regno di Fortuna Celeste, perfino nei 36 regni delle Sette Valli Misteriose non c'era stato nessuno ad aver compreso due diversi intenti marziali.


Nonostante avesse distrutto il Dominio Assassino di Ling Sen, Lin Ming si sentiva un po' insoddisfatto. Il solo motivo per cui era riuscito a farlo era perché il suo intento marziale Samsara era di grado superiore rispetto all'intento marziale Ashura.


Tuttavia in termini di sviluppo e utilizzo era di gran lunga inferiore a Ling Sen.


Ling Sen aveva studiato ed esaminato il suo intento marziale Ashura fino al limite, tirando fuori tutto il suo potenziale latente. Al contrario Lin Ming conosceva poco il suo intento marziale Samsara, sapeva solo che poteva coltivare l'anima. Inoltre, visto che aveva a stento usato la sua forza dell'anima, non aveva esaminato con attenzione il suo intento marziale Samsara.


<em>'In termini di comprensione sono inferiore a Ling Sen.'</em>


Lin Ming sospirò con emozione. In realtà aveva dimenticato che in questi ultimi sei mesi aveva ottenuto troppe abilità che dovevano essere percepite e studiate con attenzione. C'erano i Meridiani Chaotic Virtues Combat, Forza Penetrante, le tecniche di iscrizione, la Forza del Dio Blasfemo, l'intento marziale etereo, il Roc Dorato che Squarcia il Vuoto, l'intento marziale Samsara e molte altre cose da considerare con attenzione. Era difficile trovare un equilibrio.


Il fatto che era riuscito a coltivare Forza Penetrante fino 5000 filamenti, mentre aveva ottenuto tali risultati con la Forza del Dio Blasfemo e il Roc Dorato che Squarcia il Vuoto era a causa dell'aiuto dei ricordi del potente anziano. Comunque questo significava anche che la percezione di Lin Ming poteva essere considerata ottima.


Ma Ling Sen aveva ottenuto l'intento marziale Ashura da tempo e l'aveva raffinato per tutti questi anni. In termini di comprensione naturalmente Lin Ming non poteva paragonarsi a lui.


In quel momento Ling Sen si rialzò. Aveva recuperato le forze e stava brandendo diagonalmente lo spadone di fronte a sé. Sospirò e disse: "Per tutti questi anni sei il praticante di arti marziali che ammiro di più nell'intera giovane generazione del regno di Fortuna Celeste. Non vedevo l'ora di combattere contro di te. Ora che il mio Dominio Assassino è stato distrutto, ho già perso metà delle mie forze. Comunque spero che non ci andrai piano con me; voglio vedere quanta forza hai nascosto."


"Bene! Avanti!"


Lin Ming provava solo ammirazione sincera contro avversari come Ling Sen. Questo era un vero maestro che perseguiva il cammino delle arti marziali. Persone come Zhang Guanyu e Ouyang Dihua invece si allenavano solo per mantenere la loro posizione, cos avrebbero avuto potere e più tempo per godersi ricchezze, bellezze e autorità.


Un fulmine viola balzò lungo la Lancia Pesante d'Argento Flessibile  per arrivare alla punta dell'arma!


Le scariche elettriche si contorsero come serpenti, strisciavano per l'asta!


Dato che stava evocando il potere del fulmine, evidentemente Lin Ming non si stava trattenendo più. Avrebbe sconfitto il suo avversario con tutte le sue forze!


Questo era il rispetto di un praticante di arti marziali.


Quando vide questa scena, Ling Sen strizzò gli occhi. Questo era... un controllo sul potere del fulmine?


Qin Ziya e Sun Youdao non poterono non sussultare. Nemmeno Qin Xinguxuan, Qin Xiao, Muyi o Bai Jingyun riuscirono a rimanere impassibili. Guardarono con gli occhi spalancati.


Un praticante di arti marziali di tipo fulmine?


La maggior parte dei maestri di arti marziali non avevano un attributo particolare, ma c'erano alcune eccezioni. Ad esempio l'elemento di Bai Jingyun era l'acqua e quello di Zhu Yan era il fuoco.


In confronto alla vera essenza priva di attributo, queste vere essenze elementali avevano molte abilità particolari. Tuttavia potevano solo coltivare certi metodi e tecniche, era difficile dire se fosse un vantaggio o uno svantaggio.


A parte i cinque elementi c'erano anche le forze del vento e del fulmine.


Pochissimi possedevano questi due tipi di vera essenza, ma erano anche molto più forti dei cinque elementi.


In particolare il fulmine. In termini di velocità d'attacco, violava le leggi della natura.
Non c'erano molti praticanti di arti marziali di tipo fulmine nel regno di Fortuna Celeste. E non solo, anche così, non significava che avessero buoni metodi di coltivazione di tipo fulmine che avrebbero permesso di sfruttare il loro elemento.


Ma Lin Ming sembrava controllare facilmente il potere del fulmine.
Non solo, emanava un'energia incredibile. Chiaramente l'aveva coltivata fino a raggiungere il Gran Successo.


Com'era possibile? In soli sei mesi Lin Ming era riuscito a comprendere un metodo di coltivazione di tipo fulmine?


"Sembra che durante la sua avventura, Lin Ming abbia sperimentato un altro incontro fortuito." Elogiò Qin Ziya, invidiandolo un po'. C'erano molte opportunità fortunate nel continente di Sky Spill, tuttavia erano anche piene di pericoli. C'era una fortuna che stava aspettando di essere raccolta, tuttavia se uno avesse desiderato ottenerla doveva avere il coraggio e la forza di farlo.


Queste opportunità erano effimere; solo chi era preparato poteva sfruttarle.


Sun Youdao sospirò con emozione: "Questo ragazzino è troppo spaventoso. Se coltivasse soltanto, con il suo talento raggiungerebbe certamente lo stadio Xiantian, arrivando perfino negli stadi finali. Ma se è capace di cogliere queste occasioni, allora potrebbe raggiungere lo stadio Revolving Dan o perfino un livello ancora superiore!"


"Questo genere di praticante di arti marziali non deve solo coltivare e avere talento. Deve anche essere risoluto e incredibilmente calmo. Deve agire con audacia e osare fare ciò che nessun altro ha il coraggio di fare! Di fronte agli incontri fortuiti, solo un briciolo di esitazione potrebbe far sfuggire un'occasione."


Ling Sen guardò le scariche elettriche che serpeggiavano per la punta della lancia e rise all'improvviso: "Apprendista Junior Lin, oggi io, Ling Sen, ho fatto davvero esperienza. È una rara opportunità e un onore poter combattere contro un praticante di arti marziali che ha raggiunto il Gran Successo nella coltivazione del fulmine!"


"Puoi aver distrutto il mio Dominio Assassino, ma ho anche una tecnica marziale!"


Mentre diceva questo, Ling Sen tenne il suo spadone di cinque piedi orizzontalmente. L'impugnatura dello spadone era molto lunga; ci sarebbero volute almeno 4 o 5 mani per ricoprirla.


"Lama Punizione Divina - Aura Viola dell'Est!"


<em>Bang!</em>


Ling Sen percorse il terreno trascinando lo spadone attorno a lui, disegnando un arco perfetto sul terreno. La vera essenza si manifestò come uno squalo d'argento che si stava facendo strada in un mare di ghiaccio.


In quel momento Ling Sen aveva radunato tutto il suo intento omicida, il suo slancio era diventato estremo.


"È l'Aura Viola dell'Est! Questa è la tecnica più forte dell'Apprendista Senior Ling!"


"Questa è una tecnica marziale di grado Human di alta qualità. Inoltre è al pinnacolo. Ho sentito che ci sono sei diverse fasi nella Lama Punizione Divina e questa Aura Viola dell'Est è la sesta mossa più forte. Non pensavo che sarei stato così fortunato di vedere vederla oggi!"


Sentendo il nome di Aura Viola dell'Est, i praticanti di arti marziali estranei non mostrarono alcuna reazione, mentre i discepoli del Palazzo delle sette arti erano diventati così entusiasti che stavano quasi sbavando. Una persona al di sotto dei primi 100 posti, poteva scegliere solo una tecnica marziale di grado Human bassa qualità. Se fossero entrati tra i primi 100 allora avrebbero potuto selezionare una tecnica marziale di grado Human media qualità.


C'erano poche tecniche marziali di alta qualità. Ling Sen aveva ricevuto il permesso di allenare la 'Lama Punizione Divina', che era l'apice di tutte le tecniche marziali di grado Human!


La maggior parte dei discepoli aveva solo sentito voci al riguardo, quando avrebbero avuto l'opportunità di vederlo?


Ora avrebbero assistito personalmente alla sua maestosità. Non solo sarebbero riusciti a vedere la sesta mossa più forte della Lama Punizione Divina; come potevano non essere entusiasti?


Lin Ming mostrò la sua posizione salda come una montagna, il 'Ponte di ferro blocca il fiume'. Questo stile non era elaborato; era una semplice posa, la più fondamentale delle tecniche di lancia. Ciò su cui Lin Ming contava era la sua vera essenza pura e densa.


In quel momento lo spadone di cinque piedi di Ling Sen aveva già assunto un vibrante color viola, sembrava che stesse bruciando una fiamma sulla spada. In quel momento lo slancio di Lin Ming aveva raggiunto il suo picco.


"Ricevi il mio colpo di spada!"


Ling Sen avanzò. La sua arma sembrava un fulmine nero; portava un vasto potere che ruggì verso Lin Ming. In un batter d'occhio si aveva percorso i 200 piedi di distanza che li separava!


La vera essenza fluttuava selvaggiamente. Le fiamme viola bruciavano nell'aria. La spada di Ling Sen sembrava una montagna mentre si precipitava verso il basso.


Lin Ming si accigliò e attivò la Forza del Dio Blasfemo. La vera essenza altamente compressa e il potere del fulmine eruttarono in avanti; il Fulmine Divino del Drago del Fiume Viola ruggì di entusiasmo. Spesse scariche elettriche balzarono sulla lancia d'argento, avvolgendosi attorno all'asta come un pitone, lanciandosi contro la spada di Ling Sen.


La Forza del Dio Blasfemo era stata attivata e il potere del fulmine era galvanizzato; questa era una potenza non inferiore ad un maestro al picco del Circolazione!


<em>Bang!</em>


La terra sotto di loro tremò e l'Aura Viola dell'Est di Ling Sen fu colpita dal fulmine. Si sciolse rapidamente come neve al sole!


"Cosa?"


Ling Sen era scioccato. Il suo colpo più forte era stato distrutto in questo modo?


In quell'attimo di secondo Ling Sen esitò. Le scariche elettriche trapassarono la nuvola viola e colpirono Ling Sen. In quel momento l'uomo sentì il suo corpo intorpidirsi, perfino il suo cuore aveva smesso di battere.


In quell'attimo pensò perfino di stare per morire.


Tuttavia quella sensazione passò in fretta. Quella scarica elettrica uscì dal suo corpo e ronzò mentre trapassava il cielo. In pochi secondi si infiltrò nelle nuvole.


In quel momento stava ancora nevicando e nuvole nere stavano coprendo il campo di arti marziali. Dopo che quel grosso serpente elettrico trapassò le nuvole, spuntarono delle scintille e iniziò a risuonare un tuono.


Era una tempesta di neve!


Non c'era neve d'estate, né fulmini d'inverno.


Il pubblico era rimasto stordito. Lin Ming aveva influenzato il cielo e creato un fulmine, cambiando perfino le leggi della natura. Che sorta di assurdità era questa?


Era davvero qualcosa che una persona nello stadio della Trasformazione del Corpo poteva ottenere?


Qin Ziya guardò il cielo sospirò. Questo era lontano dal cambiare le leggi naturali, ma era davvero sbalorditivo poter creare fulmini così intensi.
                                


                                



