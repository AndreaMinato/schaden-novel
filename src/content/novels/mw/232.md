---
title: Capitolo 232 - Fulmine nel Cielo
pubDate: 2025-10-16T07:28:18.462Z
tags:
    - mw
---


CAPITOLO SPONSORIZZATO ringraziamo Kuba!
da editare
Buone feste!
-Schadenfreude


"Fratello Sun, il nostro Palazzo delle sette arti ha davvero trovato una gemma. La fusione di Lin Ming con il fulmine probabilmente ha raggiunto il quinto o perfino il sesto grado..."


Il talento marziale aveva un grado e anche la compatibilità che una persona aveva con il metallo, il legno, l'acqua, il fuoco, la terra, il vento e il fulmine era divisa in livelli, uno corrispondente all'altro. Una fusione di sesto livello era qualcosa che il regno di Fortuna Celeste non aveva visto per un millennio!


Sun Youdao annuì: "Se è davvero una fusione di quinto o sesto livello, lo è davvero. Credo che sia strano comunque che non abbia mai notato il potenziale di Lin Ming nella coltivazione del fulmine. Più esamino questo Lin Ming e meno ne capisco."


.....


"Ho perso." Ling Sen sospirò malinconico. Il divario tra loro era troppo vasto.
Poco prima se non fosse stato per il controllo sbalorditivo di Lin Ming, il suo cuore avrebbe smesso di battere e il suo corpo sarebbe stato carbonizzato.


Il suo colpo più forte non poteva fermare nemmeno metà dell'attacco del suo avversario. Ammise la sua sconfitta con sincerità.


"Bel combattimento." Disse con umiltà Lin Ming mettendo da parte la sua lancia e mettendo le mani a coppa in segno di rispetto.


Ling Sen rimase in silenzio per un momento e poi chiese: "Quello era il tuo colpo più forte?"


Lin Ming aveva attivato leggermente la Forza del Dio Blasfemo insieme al Fulmine Divino del Drago del Fiume Viola. In effetti aveva usato la maggior parte della sua forza. Naturalmente aveva l'Annientamento Thunderfire e l'ago d'acciaio, ma queste due mosse erano letali. A meno che non fosse disperato, normalmente non le avrebbe usate.


Lin Ming annuì e disse: "Sì."


Dopo aver sentito la risposta un po' incerta di Lin Ming, Ling Sen sospirò con emozione.  Bisognava sempre puntare verso il pinnacolo e ci sarebbe sempre stato qualcuno più forte di lui. All'improvviso sentì che la scelta di unirsi all'esercito dopo essersi diplomato, probabilmente non sarebbe stata così saggia.


Quando Lin Ming aveva lasciato il Palazzo delle sette arti per andare all'avventura, evidentemente aveva trovato un'occasione fortunata. Altrimenti sarebbe stato impossibile che la sua forza crescesse così rapidamente.


Nonostante le capacità combattive di Ling Sen fossero superiori a quelle di un maestro di arti marziali al suo stesso livello, il suo telento era limitato e avrebbe avuto difficoltà nel raggiungere lo stadio Xiantian. Ma c'era un divario troppo grande tra lo Xiantian e l'Houtian. Sconfiggere un debole maestro al Circolazione con una coltivazione al Forgia delle Ossa era sbalorditivo, ma nel paese c'erano diversi talenti che potevano fare la stessa cosa.


Ma un maestro al picco dell'Houtian che potesse battere un maestro Xiantian, probabilmente non ne esisteva nemmeno uno in tutti i 36 paesi delle Sette Valli Misteriose!


Dopo essersi unito all'esercito, Ling Sen sarebbe riuscito a diventare uno dei Dieci Grandi Generali. Poteva anche diventare Maresciallo di Stato come Qin Xiao. Ma limitandosi a questo, sarebbe stato impossibile per lui avanzare e raggiungere lo stadio Xiantian.


Dopo il suo incontro con Lin Ming, Ling Sen decise di lasciare il regno di Fortuna Celeste per cercare il suo incontro fortuito!


............


Il gruppo dei vincitori aveva concluso l'incontro e, secondo le regole iniziali, il gruppo dei perdenti avrebbero dovuto iniziare a combattere. Ma Ta Ku era stato il primo ad arrendersi. Zhao Jifeng e Jiang Bin si guardarono a vicenda e sorrisero con amarezza per poi rinunciare allo stesso modo. Nonostante fosse stato sconfitto da Lin Ming, Ling Sen poteva comunque batterli con la stessa facilità con cui si ammazza una gallina. Non c'era motivo di umiliarsi.


Così gli ultimi posti per partecipare all'Incontro di Arti Marziali tra le Fazioni erano stati assegnati a Ling Sen e a Lin Ming.


I candidati erano: Qin Xingxuan, Zhou Yu, Liang Long, Ling Sen e Lin Ming.


Questa notizia si diffuse come il vento. Ling Sen e Lin Ming erano stati entrambi riconosciuti come i più forti nel gruppo.


Anche le notizie riguardo all'incontro tra Lin Ming e Ling Sen si diffusero come un incendio.
Tutti gli spettatori non vedevano l'ora di raccontarlo agli altri. Le persone che non avevano guardato la battaglia, dopo aver ascoltato i racconti torcendo le mani, si sarebbero battuti il petto e avrebbero pestato i piedi. Molti avrebbero rimpianto di non avere i requisiti per entrare nel Palazzo delle sette arti e assistere personalmente alla competizione. Altrimenti come si sarebbero potuti perdere un evento del genere?


Anche i bardi e i cantastorie del regno di Fortuna Celeste ripetevano questa storia. All'inizio i racconti erano fedeli a ciò che era accaduto, ma col passare del tempo ogni versione diventava sempre più esagerata. Comunque non importava quale versione fosse, la scena che non avrebbero mai dimenticato era il temporale che aveva creato Lin Ming.


Con la sua potenza aveva provocato un fulmine!


Le parole dei cantastorie sembravano fantasiose, ma in quel giorno la gente di Fortuna Celeste aveva visto il temporale d'inverno. Nonostante questo comunque la gente lo trovava difficile da accettare. Usare il proprio potere per alterare le leggi della natura? Che sorta di concetto era?


Non c'era neve d'estate e nessun fulmine d'inverno, questo era risaputo.


Si diceva che il giorno prima c'era stato un amante che aveva fatto una promessa solenne: "Se tuonerà un fulmine durante l'inverno, allora il mio amore sarà eterno e senza rimpianto."


La ragazza che l'aveva sentito ne fu incredibilmente commossa vista la promessa, ma nonostante fosse romantico, sapeva che era frivolo...


Dopo questo giuramento, quindici minuti dopo il cielo tuonò.


L'amante perplesso rimase a bocca spalancata.


In quel momento pensò solo: "Ca**o, il cielo si sta prendendo gioco di me?!"


In realtà le persone comuni non capivano la differenza di forza tra i praticanti di arti marziali. Tuttavia creare un fulmine in inverno era troppo scioccante. Non era proprio come un dio?


Prima il nome di Lin Ming era conosciuto principalmente tra gli aristocratici, ma ora perfino la gente comune sapeva che c'era un giovane nel regno di Fortuna Celeste di nome Lin Ming che poteva evocare un fulmine dal cielo.


..............


Picco della Montagna Zhou, Sala Principale del Palazzo Marziale -


Qin Ziya era seduto nel posto principale, davanti a lui c'erano Lin Ming, Ling Sen, Qin Xingxuan, Zhou Yu e Liang Long messi in fila. Inoltre c'era un vecchio vestito di blu, era il Vice Maestro del Palazzo Marziale, Sun Youdao.


Qin Ziya osservò i cinque giovani per poi concentrarsi su Lin Ming. Nonostante sapesse che il ragazzo avrebbe avuto un futuro luminoso, non credeva che avrebbe fatto così tanti progressi in così poco tempo. Era troppo scioccante. Figuriamoci il regno di Fortuna Celeste, sarebbe una figura di spicco perfino in un grande Sect.


Ovviamente Lin Ming aveva colto un'opportunità incredibile quando era andato all'avventura. Era raro per un praticante di arti marziali avere un incontro del genere, ma non era così fuori dal comune. Quindi Qin Ziya non insistette per avere dei dettagli. Ognuno aveva i suoi segreti. Finché non fosse stato un traditore sarebbe andato bene.


Se non fosse stato così giovane, Lin Ming avrebbe potuto conquistare il primo posto!


Se fosse davvero riuscito ad arrivare al primo posto, quello sarebbe stato un record senza precedenti nelle Sette Valli Misteriose. Qin Ziya non aveva mai sentito parlare di un discepolo al di fuori delle Fazioni in grado di ottenere il primo posto all'Incontro di Arti Marziali.


Tuttavia l'attuale Lin Ming probabilmente sarebbe riuscito ad arrivare tra i primi venti.


Qin Ziya non stava sottovalutando Lin Ming. I geni delle Fazioni erano troppo forti. Questi grandi talenti avevano tutti i requisiti per conquistare il primo posto. A 19 o 20 anni sarebbero arrivati al picco del Circolazione e avrebbero potuto tenere testa ad un maestro Houtian. Secondo Qin Ziya, Lin Ming era ben lontano da un livello del genere.


Tuttavia non era preoccupato, il ragazzo aveva ancora tempo. In futuro le possibilità di vittoria sarebbero state incredibili.


Qin Ziya tossì lievemente e disse: "Il motivo per cui vi ho chiamato qui oggi è per discutere dell'Incontro di Arti Marziali tra le Fazioni. L'incontro di Arti Marziali inizierà tra quindici giorni. I paesi di secondo grado sotto la giurisdizione delle Sette Valli Misteriose possono presentare 5 partecipanti."


Nel continente di Sky Spill non erano solo i Sect ad essere divisi per grado. Anche le grandi famiglie di coltivatori e i paesi erano suddivisi per grado. Le Sette Valli Misteriose erano un Sect di terz'ordine ed erano anche tra i migliori nella categoria.


Il regno di Fortuna Celeste era di secondo grado. Le famiglie Zhao, Jiang, Liang e Zhou che vivevano nei confini del regno di Fortuna Celeste erano tutte di primo grado. Per una gestione più facile, le Sette Valli Misteriose ponevano delle entità di primo grado all'interno di paesi di secondo grado. Questo era il motivo per cui questa settimana, le famiglie Liang, Jiang, Zhou e Zhao avevano mandato i loro successori nel Palazzo delle sette arti del regno di Fortuna Celeste per allenarsi.


Qin Ziya continuò: "Voi cinque discepoli siete coloro che il mio Palazzo delle sette arti del Regno di Fortuna Celeste hanno deciso di mandare all'Incontro di Arti Marziali tra le Fazioni. Ci saranno innumerevoli maestri e geni lì. Potete essere dei massimi talenti nel regno di Fortuna Celeste, ma nelle Sette Valli Misteriose siete solo persone comuni!"


Mentre diceva questo, Qin Ziya notò uno sguardo pieno di disapprovazione da parte di Liang Long. Si accigliò e disse gelidamente: "Liang Long, non sei convinto?"


Liang Long sussultò. Si alzò subito e si scusò: "Non oserei!" Ma riflettendo un po', sussurrò: "Maestro del Palazzo Marziale. Nonostante non credo che potremo arrivare al primo posto, non è eccessivo dire che siamo 'ordinari'?"


Qin Ziya disse con severità: "Sì ordinari. Liang Long, qual è il tuo talento marziale?"


"Grado cinque di bassa qualità..." Disse Liang Long. Nel regno di Fortuna Celeste questo talento era ottimo.


"Un talento di grado cinque bassa qualità è splendido nel regno di Fortuna Celeste e sei sbalorditivo nella tua famiglia Liang. Ma le Sette Valli Misteriose hanno un'eredità di 600 anni.
Fin dalla fondazione hanno continuato a setacciare e a far sposare talenti. Un talento di quinto grado non è niente! Perfino uno spazzino dovrebbe essere almeno un talento di grado quattro di alta qualità. Non solo i discepoli delle fazioni hanno delle origini e delle risorse di molto superiori alle tue. Quindi la loro velocità di coltivazione naturalmente è più grande della tua. È già buono che tu possa arrivare al livello 'ordinario'! Ora torna a sederti!"


"Sì Maestro del Palazzo Marziale." Liang Long si sedette un po' avvilito. Bisognava essere un talento di grado quattro di alta qualità solo per spazzare il pavimento. Anche se fosse andato alle Sette Valli Misteriose non sarebbe stato più di un discepolo che faceva lo spazzino e cucinava.


Lin Ming sospirò con il cuore pieno di amarezza. Le risorse erano semplicemente troppo importanti per la coltivazione. Erano necessari dei metodi, dei posti per coltivare, delle pillole e così via. Si poteva dire che i discepoli nati in un grande Sect erano già ad un livello che un normale praticante di arti marziali non sarebbe mai riuscito a raggiungere. Potevano essere come Ouyang Dihua, che ciondolava senza fare nulla, e comunque raggiungere l'Houtian. Mentre per un normale praticante di arti marziali era difficile perfino raggiungere lo stadio Circolazione!


Un normale praticante di arti marziali sarebbe stato entusiasta di poter entrare per un'ora nelle Sette formazioni d'assalto principali del Palazzo delle sette arti. Avrebbero sacrificato diversi anni della loro vita per poterle usare come volevano.


Ma i discepoli delle Sette Valli Misteriose probabilmente non li degnerebbero nemmeno di uno sguardo.


Qin Ziya continuò: "Stavolta ci saranno 36 paesi e anche 16 famiglie di coltivatori di secondo grado. In tutto sono 52 diversi gruppi, ognuno può portare cinque persone, in totale ci dovrebbero essere 260 partecipanti. Ma vista la loro potenza e la loro ricchezza, la Nazione Huoluo, la Nazione Jingchan e altri grandi paesi, hanno una quota aggiuntiva. Così ci saranno 280 discepoli in totale. Inoltre le Sette Fazioni delle Sette Valli Misteriose manderanno 240 dei loro discepoli. In tutto ci saranno 520 partecipanti!


"Tra questi ce ne saranno almeno 200 che avranno raggiunto il Circolazione! Potrebbero essere anche negli stadi intermedi o anche al picco del Circolazione! Capirete da soli quanto sarà difficile risaltare in questo gruppo!"
                                


                                



