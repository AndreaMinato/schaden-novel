---
title: Capitolo 234 - Città del Cielo Misterioso
pubDate: 2025-10-16T07:28:18.463Z
tags:
    - mw
---


CAPITOLO SPONSORIZZATO ringraziamo Kuba!
da editare
Buone feste!
-Schadenfreude


Le fazioni erano collocate nella Catena Montuosa del Cielo Misterioso, che non apparteneva ad alcun paese; aveva una posizione molto particolare tra i 36 paesi del territorio.


Il picco più alto della Catena Montuosa del Cielo Misterioso arrivava a 60.000 piedi. La montagna stessa conteneva un'enorme quantità di Ferro Misterioso, così l'intera montagna era completamente nera. Aveva una scarsa vegetazione, era rocciosa e aveva delle rupi pericolose e scoscese. Non si sapeva perché ma l'intera montagna emanava un'aura minacciosa che inquietava chi la guardava. Una persona normale che scalava la montagna si sarebbe intimidita e perfino un praticante di arti marziali avrebbe provato a fare una deviazione.


Ai piedi della Catena Montuosa del Cielo Misterioso c'era un'enorme città. Le sue mura erano alte 50 piedi e si estendevano per centinaia di chilometri.


Questa città si chiamava Città del Cielo Misterioso ed era qui che si teneva ogni tre anni l'Incontro di Arti Marziali tra le Fazioni.


C'era il divieto di volo attorno alla città e questo valeva per le centinaia di chilometri attorno. Lin Ming vide questa magnifica città mentre una fila di persone scendeva dalle Aquile Celesti per andare a piedi verso la Città del Cielo Misterioso.


Lungo la via c'erano molti praticanti di arti marziali che andavano e venivano. La maggior parte di loro possedeva una coltivazione uguale o superiore all'Alterazione dei Muscoli; con le loro tecniche di movimento potevano coprire centinaia di chilometri in un quarto d'ora.


Al di fuori del cancello della Città del Cielo Misterioso c'era una squadra di sorveglianti. Vedendo la coltivazione di queste persone Lin Ming sussultò, erano tutti praticanti di arti marziali al Forgia delle Ossa. Il capitano di questo gruppo era al picco della Forgia delle Ossa.


Le Sette Valli Misteriose erano proprio degne di essere chiamate un grande Sect. Se un maestro al picco della Forgia delle Ossa si fosse recato nel Regno di Fortuna Celeste sarebbe diventato un comandante dell'esercito conosciuto e rispettato, ma nelle Sette Valli Misteriose erano soltanto delle guardie.


Molti praticanti di arti marziali andavano nelle Sette Valli Misteriose a causa della loro reputazione. Le Montagne del Cielo Misterioso contenevano un'energia Heaven Earth Origin particolarmente ricca. Questo era il motivo per cui le guardie avevano preferito vivere qui. Ad esempio alcuni avrebbero scelto di vivere nella capitale e lavorare sodo invece che vivere in campagna e farsi una famiglia. Finché fossero rimasti nella capitale avrebbero potuto sperare di avanzare di livello. Ma se fossero vissuti in un piccolo paese, allora sarebbero rimasti dei meri comandanti e non sarebbero mai entrati nello stadio Circolazione.


La Città del Cielo Misterioso era gigantesca, ma c'erano troppe persone che stavano cercando di entrare, sembrava davvero affollata.
In particolare, a causa dell'Incontro di Arti Marziali c'erano molte persone che stavano accompagnando i discepoli principali.


Entrare in città costava 10 liang d'oro. Questa tariffa faceva ritirare molti praticanti di arti marziali di basso livello e gente comune, scoraggiata dal prezzo.


Una volta che pagò questa tariffa, Lin Ming scoprì che oltre il 90% dei residenti della Città del Cielo Misterioso erano praticanti di arti marziali. Perfino un comune venditore ambulante che vendeva la sua merce per strada o i camerieri nei ristoranti erano praticanti di arti marziali. Nonostante la loro coltivazione era al primo o al secondo stadio della Trasformazione del Corpo, se fossero venute nella Città di Fortuna Celeste, sarebbero potuti diventare domestici o servitori di una famiglia rispettabile, ricevendo un alto introito e ottenendo una buona reputazione.


Mentre il gruppo camminava, Lin Ming vide ogni sorta di tesoro. C'erano negozi di pillole e di simboli di iscrizione ovunque. Se questi negozi si fossero trasferiti nella città di Fortuna Celeste sarebbero arrivati al livello dei Padiglioni Cento Tesori. Ciò che vendevano sarebbe stato considerato così prezioso da essere al di fuori della portata di un comune praticante di arti marziali.


Tutto questo fece sospirare Lin Ming. In un posto diverso, si facevano esperienze differenti. Se non avesse raggiunto il suo attuale livello, allora non sarebbe mai venuto nella Città del Cielo Misterioso.


Anche Zhou Yu e Liang Long notarono questi negozi. Sbavavano per molti degli oggetti all'interno; c'erano molti tesori che erano difficili da acquistare nel Regno di Fortuna Celeste.


Qin Ziya capì cosa stava passando per la mente del gruppo. Aspettò finché non raggiunsero la locanda e poi disse a tutti: "Ora potete andare dove volete. Tornate nella locanda prima che faccia buio e cercate di non causare trambusto."


"Va bene." Zhou Yu e Liang Long furono molto contenti della notizia. Se ne andarono insieme, c'erano molti negozi che volevano controllare.


Lin Ming voleva rimanere nella locanda e coltivare con calma, ma Qin Xingxuan gli tirò la manica all'improvviso e disse: "Lin Ming, non vuoi fare una passaggiata in giro? Questa è la prima volta che visito la Città del Cielo Misterioso, voglio dare un'occhiata attorno..."


Questo era un invito implicito, naturalmente Lin Ming non avrebbe rifiutato. Rise e disse sorridendo: "Vero. Che ne dici se ci andiamo insieme?"


"Va bene!" Qin Xingxuan sorrise; era un'espressione incantevole e ultraterrena, l'epitomo della bellezza e dell'eleganza.


Dopo che i due se ne andarono, Sun Youdao sospirò e disse: "Ahh, è bello essere giovani. Quei due bei ragazzini sono proprio una coppia perfetta. Spero davvero che si mettano insieme."


Qin Ziya lo sentì e si limitò a sorridere. Se i due fossero stati contenti della loro attuale posizione, allora stare insieme sarebbe stato molto facile. Ma se entrambi avessero avuto la risoluzione e la determinazione per perseguire il picco delle arti marziali, allora purtroppo si sarebbero dovuti separare in futuro.


............


I due giovani passeggiarono per la città. Qin Xingxuan comprò molti oggetti. Acquistò gioielli, alcuni tessuti preziosi per creare dei vestiti bellissimi, dei souvenir particolari, oggetti fatti a mano e altri ninnoli vari.


La merce della Città del Cielo Misterioso era preziosa, c'erano anche alcuni oggetti che potevano essere comprati solo con delle pietre di vera essenza. Ad esempio Qin Xingxuan aveva speso una pietra di vera essenza per un vestito in cui c'era anche della Seta del Baco Celestiale, che dava una protezione contro il fuoco e l'acqua.


Fortunatamente per lei, Qin Xingxuan era la figlia di una famiglia ricca. Un normale praticante di arti marziali non avrebbe potuto comprare un abito a 1000 liang d'oro. Questo era metà del prezzo di un tesoro.


Mentre camminavano, all'improvviso videro un ristorante dall'atmosfera piacevole. Si chiamava Sala del Fiore del Deserto. C'era un cartello di fronte che elencava alcuni piatti speciali che attirarono l'attenzione di Lin Ming.


Nelle ricette era compresa anche la carne di una bestia feroce di livello quattro.


Si doveva sapere che una creatura del genere equivaleva ad un maestro Houtian. Nel regno di Fortuna Celeste questa forza poteva essere considerata al pinnacolo. Anche se Lin Ming incontrasse una bestia feroce di quarto livello, sarebbe scappato via.


Il corpo di una bestia feroce di quarto livello era praticamente un tesoro. C'erano molte parti che potevano essere usate per raffinare pillole ed elisir, ma qui era diventato cibo per un ristorante. Quanto sarebbe stato incredibilmente costoso questo cibo?


"Abbiamo viaggiato di fretta in questi ultimi giorni e abbiamo mangiato cibo secco e carni stagionate. Dato che siamo qui diamo un'occhiata." Disse Lin Ming. Provava emozioni particolari per i ristoranti, dato che era cresciuto in un posto del genere. Dato che era venuto nella città del Cielo Misterioso, doveva assolutamente assaggiare il cibo del miglior ristorante qui.


Qin Xingxuan lesse il cartello. Esitò e disse: "Qui... è molto costoso..."


Se in passato Lin Ming avesse sentito che Qin Xingxuan era intimorita dai prezzi di un ristorante, allora avrebbe pensato che fosse solo uno scherzo. Ma, osservando i prezzi di questo ristorante, non sarebbe stato strano se il cibo preparato con una la carne di una bestia feroce di quarto livello costasse 20 o 30 pietre di vera essenza. Questo però era un prezzo equivalente ad un tesoro di grado Human media qualità, quasi circa 20 o 30.000 liang d'oro. Perfino Qin Xingxuan sarebbe stata agitata da un costo del genere.


Dopo che Lin Ming aveva derubato Ouyang Dihua e Zhang Fengxian si poteva definire schifosamente ricco; naturalmente non gli importava di prezzi del genere. Sorrise e disse: "Durante la mia avventura ho trovato un piccolo posto pieno di tesori e ho ottenuto delle pietre di vera essenza. Lascia che offra io."


"Ma..."


Prima che Qin Xingxuan potesse dire altro, Lin Ming l'aveva già trascinata per mano ed era entrato nella Sala del Fiore del Deserto.


Dopo che trovarono un angolo del ristorante in cui sedersi, il cameriere consegnò loro due menu. Qin Xingxuan guardò i prezzi e rimase sbalordita. Ogni piatto costava pietre di vera essenza. La portata più economica costava 2 pietre di vera essenza.


<em>'Se mangio il cibo qui potrò diventare un'immortale?'</em> Pensò contrariata Qin Xingxuan. Si era portata 80.000 liang d'oro dietro. Doveva usare questi soldi per comprarsi pillole e tesori. Se ne avesse speso un quarto in cibo allora sarebbe stato esilarante.


"Quali sono le vostre specialità?" Chiese Lin Ming dopo aver dato un'occhiata al menu. Se mangia in un ristorante famoso, allora naturalmente doveva mangiare i piatti migliori.


Il cameriere sorrise sentendo queste parole. Disse: "Abbiamo molte specialità. Ad esempio abbiamo zuppa di pesce fatta con il midollo di una bestia feroce di quarto livello con il sangue di un Drago Cornuto e anche preparata con diverse decine di erbe preziose. Il sapore è dolce e zuppa ha un sapore morbido. Dopo aver bevuto può aiutare a consolidare la vera essenza e influenzare positivamente il corpo. La zuppa di pesce costa 25 pietre di vera essenza."


<em>25 pietre di vera essenza? 25.000 liang d'oro? Questo era praticamente un furto!</em>


Qin Xingxuan sussultò. Nonostante non credesse che valesse questo prezzo, rimase impassibile di fronte al cameriere.


Il cameriere sorrise e disse: "Signorino, giovane signora, capisco con una sola occhiata che siete dei giovani talentuosi di una grande famiglia aristocratica. Se un praticante di arti marziali coltiva ogni giorno, sarà facile sovraccaricare il proprio corpo. Senza del cibo adatto poi sarà molto difficile raggiungere lo stadio Xiantian."


Un mero cameriere con una coltivazione al Terzo Stadio della Trasformazione del Corpo aveva parlato di come avanzare allo stadio Xiantian. Era davvero piuttosto esagerato. La Sala del Fiore del Deserto probabilmente non intratteneva spesso dei veri maestri Xiantian.


"Allora prenderò una pentola di zuppa di pesce e un po' di piatti di contorno, due ciotole di riso valle spirituale e una teiera di tè verde."


Anche se era ricco, Lin Ming avrebbe fatto raramente un banchetto così lussuoso. Se avesse mangiato così troppo spesso, perfino lui non sarebbe riuscito a permetterselo.


Presto arrivarono i piatti. La zuppa di pesce era bianca come una perla lucida e densa come il latte. Solo guardarla faceva aumentare l'appetito.


Mentre vide arrivare la zuppa, Qin Xingxuan prima servì una grossa porzione a Lin Ming e poi ne prese una cucchiaiata per sé. La zuppa cremosa nella scodella di cristallo sembrava un'opera d'arte.


Qin Xingxuan disse con amarezza: "Questa piccola scodella vale due o tre pietre di vera essenza. Mi basta per due settimane. Dovrò gustarmela per bene e vedere se c'è qualcosa di diverso."


Qin Xingxuan sollevò la scodella e bevve un piccolo sorso. Non appena passò oltre le sue labbra si trasformò velocemente in un flusso caldo che entrò nel suo stomaco. Sembrava esserci una debole traccia di energia origin che fluiva nei suoi meridiani, temprando lentamente e gentilmente i meridiani del suo corpo.


Nonostante l'energia origin fosse molto debole, era incredibilmente pura!


Le pillole avevano tossine. Mangiandole si poteva aumentare la coltivazione, ma questo avrebbe reso impura la vera essenza e bisognava spendere energie per raffinarla. Ma questa zuppa di pesce, nonostante contenesse tracce di energia origin era molto tenue e gentile. Bevendola a lungo termine avrebbe consolidato la vera essenza e dato un effetto miracoloso sui meridiani. E l'aspetto migliore era che non c'erano effetti collaterali.


Qin Xingxuan era scioccata. Potrebbero non esserci effetti con una o due porzioni, ma se uno la bevesse ogni giorno si sarebbero accumulati!


Dopo che gustò il riso valle spirituale, scoprì che aveva degli effetti simili. Anche la teiera di tè verde conteneva una ricca energia origin di tipo legno ed era estremamente rinfrescante. Dopo averlo bevuto la forza dell'anima del suo mare spirituale era stata rinforzata lievemente.


"Com'è?" Lin Ming chiese a Qin Xingxuan dopo aver posato i suoi bastoncini.


Qin Xingxuan aggrottò un po' le sopracciglia dopo aver assaporato il retrogusto. Sospirò e disse: "Non c'è da meravigliarsi che il loro cibo sia più costoso dei nostri tesori. Se lo mangiassi ogni giorno, allora anche senza allenarti potresti avanzare allo stadio Circolazione..."
                                


                                



