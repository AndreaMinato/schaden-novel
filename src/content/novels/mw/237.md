---
title: Capitolo 237 - Genio nella Forza dell'Anima
pubDate: 2025-10-16T07:28:18.463Z
tags:
    - mw
---


CAPITOLO SPONSORIZZATO ringraziamo Kuba!
da editare
Buone feste!
-Schadenfreude


Lin Ming si mise di fronte a Qin Xingxuan, poi posò lentamente la scodella nelle sue mani. "Un momento fa ho sentito che volevi spazzare via i 36 paesi. Non vedo l'ora. Dato che sono qui, perché non provi a spazzarmi via?"


"Ahah, questo stupido crede di essere speciale. Fratelli esaudiamo il suo desiderio e spazziamo via questo idiota come se fosse spazzatura." La persona che stava dicendo questo era un praticante di arti marziali vestito di nero. Non credeva di poter vincere da solo, ma con tutti insieme era sicuro di potercela fare.


Con un grido dell'uomo vestito di nero, i quattro scagnozzi si precipitarono tutti insieme. Lin Ming rimase dov'era. Non solo schivò, ma chiuse anche gli occhi.


Il praticante di arti marziali vestito di nero non sapeva cosa stesse cercando di fare, ma vedendo che la sua lama stava per colpire il volto di Lin Ming, sorrise in modo sinistro.
<em>'Oggi ti farò soffrire!'</em>


Mentre i loro attacchi stavano per andare a segno, Lin Ming aprì gli occhi.


Il vortice nero fiorì come un bellissimo loto di ossidiana, divorando tutto ciò che incontrava. L'intento marziale Samsara si manifestò e innumerevoli illusioni travolsero le menti dei quattro praticanti di arti marziali. I loro corpi tremarono e, come se delle onde turbolente stessero scuotendo il loro mare spirituale, diventarono confusi. Le loro mani si immobilizzarono. Il loro sguardo si appannò.


<em>Plop plop plop plop!</em>


I quattro caddero a terra come un branco di cani morti, schiumando dalla bocca. I loro corpi tremavano come se fossero in preda ad un attacco epilettico.


Ouyang Ziyun li guardò confuso. Erano stati sconfitti con una sola occhiata? Che aveva fatto?


Ouyang Ziyun strinse la presa sulla sua spada mentre guardava Lin Ming con una vena di paura nel suo sgaurdo.


Anche gli ospiti della sala che si stavano godendo lo spettacolo notarono Lin Ming. Da dove proveniva questo ragazzo? Nonostante questo gruppo non fosse un granché, erano comunque maestri al picco della Forgia delle Ossa, perché erano crollati a terra all'improvviso?


"Le cose si stanno facendo interessanti." Commentò un giovane agli inizi del Circolazione mentre beveva tranquillamente il suo vino. Guardava Lin Ming con curiosità. Era inconcepibile che qualcuno così forte provenisse da uno dei 36 paesi.


Lin Ming si era trattenuto, certamente non poteva trasformarli in idioti. Ma questo era sufficiente. I loro mari spirituali erano stati feriti e ci avrebbero messo almeno un po' di settimane, se non un mese, per recuperare.


Ouyang Ziyun era scontento, come se avesse appena dato un calcio ad una porta di ferro, ma non poteva ritirarsi. C'erano molti spettatori nella Sala del Fiore del Deserto, chi sapeva quanti discepoli delle Sette Valli Misteriose erano presenti? Se si fosse tirato indietro oggi, allora queste persone avrebbero subito detto a tutti che era come una tartaruga. Nelle Sette Fazioni ogni discepolo competeva l'uno contro l'altro. La Fazione Acacia permetteva ai suoi discepoli di agire in modo arrogante ovunque andassero, se uno invece si fosse comportato da codardo, quella sarebbe stata una vera disgrazia.


Ouyang Ziyun si preparò e disse: "Ragazzo, non usare dei trucchetti così insignificanti di fronte a me! Hai appena usato un attacco dell'anima? Con un po' di abilità e un divario di forze non troppo vasto, allora puoi sistemare facilmente una persona, ma se incontri qualcuno più potente di te, allora la tua tecnica sarà inutile. Anzi si ritorcerà contro di te. Non significa che tu sia forte."


Dopotutto Ouyang Ziyun proveniva da un grande Sect e aveva una discreta conoscenza. In poche parole era riuscito ad indovinare qualcosa, tuttavia gli effetti dell'intento marziale Samsara erano molto più formidabili di quello che immaginava, era solo che Lin Ming non era riuscito a svilupparli a pieno.


"Se puoi ricevere il mio attacco, allora ammetterò la sconfitta."


Mentre Ouyang Ziyun diceva questo, n fuoco purpureo avvolse tutto il suo corpo. Stranamente il fuoco non era caldo, anzi aveva provocato una brezza gelida che percorse tutta la stanza. Dopo che questo vento freddo toccò il tavolo e il pavimento dietro di lui, li ricoprì di uno strato di ghiaccio viola. Dopo un po' il mobilio avvolto da questo gelo fu ridotto in cenere, come se il ghiaccio avesse un fuoco ardente al suo interno.


Questa era una tecnica che Ouyang Ziyun aveva compreso dopo aver raggiunto il quarto strato del 'Divino Potere Acacia' - la Lancia d'Osso della Fiamma Purpurea. Usarla richiedeva un consumo di vera essenza incredibile. Aveva intenzione di usarla come mossa finale nell'Incontro di Arti Marziali tra le Fazioni, ma in questo momento non aveva altra scelta se non utilizzarla.


Lin Ming rimase fermo e incrociò le braccia dietro la schiena. Contro qualcuno come Ouyang Ziyun, non c'era bisogno di agire.


In pochi respiri di tempo le fiamme brillanti cominciarono a condensarsi in una lancia viola che iniziò ad emettere dei gemiti spettrali.


Il volto di Ouyang Ziyun era diventato esangue. Tutte le capacità del 'Divino Potere Acacia' possedevano un estremo Yin. Usare una qualunque mossa richiedeva un consumo incredibile di essenza e di sangue, ecco perché avrebbero preso l'energia Yin di una donna per recuperare.


Produrre questa Lancia d'Osso Purpurea stava già spingendo al limite Ouyang Ziyun. Sembrava un vecchio esile che stava cercando di brandire un martello di diverse decine di jin; era a malapena in grado di controllarla.


"Muori!" Ouyang Ziyun riuscì a stento a pronunciare questa parola. Le fiamme della sua lancia stavano tremando, sarebbe stato molto difficile lanciarla in questo momento.


Lin Ming scosse la testa e disse: "Hai finito? Ti ho aspettato per così tanto tempo che il mio cibo si sta raffreddando. Credi di poter uccidere qualcuno usando una mossa del genere? Saresti già stato ucciso dal tuo nemico."


"Tu...!" Ouyang Ziyun quasi perse il controllo della sua Lancia d'Osso. Questa mossa non era ancora pronta per essere usata in un vero combattimento, Ouyang Ziyun era appena avanzato al quarto strato del 'Divino Potere Acacia' ed era difficile per lui controllare la Lancia d'Osso della Fiamma Purpurea. Se un vecchio avesse usato un martello per combattere, ci avrebbe messo del tempo per raccoglierlo. Non solo, probabilmente avrebbe mancato il bersaglio e avrebbe perfino rischiato di perdere l'equilibrio e colpirsi il piede per sbaglio.


Ouyang sperava che Lin Ming avrebbe ricevuto direttamente la sua mossa a causa della sua arroganza. Così avrebbe avuto un'occasione per sconfiggerlo.


"Non... non osi ricevere la mia mossa?" Ouyang Ziyun provò a provocare Lin Ming, riuscendo a pronunciare a stento queste parole. Il suo volto stava diventando sempre più pallido e per lui era difficile perfino parlare.


Lin Ming rise come se avesse sentito una battuta divertentissima: "Perché dovrei ricevere il tuo attacco?"


Non appena smise di parlare, nel suo sguardo brillò della luce nera. Nei suoi occhi apparve un vortice che avvolse silenziosamente Ouyang Ziyun, risucchiandolo completamente.


<em>Bang!</em>


Ouyang Ziyun si sentì esplodere la testa. Innumerevoli immagini e fantasmi affondarono nel suo mare spirituale. Era già quasi esausto, così non riuscì nemmeno a resistere. Non tremò nemmeno, crollò direttamente sul pavimento. La Lancia d'Osso della Fiamma viola perse il controllo della forza dell'anima di Ouyang Ziyun e si dissipò.


La lancia ossea si trasformò in una nuvola di fuoco purpureo che si disperse in tutte le direzioni.


Se queste fiamme gelide fossero divampate, sarebbero riuscite a distruggere l'intero ristorante. Ouyang Ziyun avrebbe incontrato un grande disastro visto che era privo di sensi.


Ma in quel momento un uomo vestito di nero volò dal secondo piano e fece un cenno con la mano. Un potente vortice apparve e risucchiò tutte le fiamme viola nella sua mano, condensandole in un nucleo purpureo. L'uomo vestito ondeggiò con noncuranza la mano e la sfera sfrecciò via rompendo una finestra e continuò a volare all'orizzonte per poi scomparire dalla loro vista.


Lin Ming aveva già scoperto quest'uomo vestito di nero all'inizio del conflitto quando era apparso nel secondo piano. Il ragazzo aveva pensato che fosse un maestro che lavorava per la Sala del Fiore del Deserto. Questo ristorante era così grosso ed era in una posizione così delicata, come poteva non avere un maestro di guardia?


Il pubblico non si era nemmeno aspettato un risultato del genere. Credevano che avrebbero visto Lin Ming gestire la Lancia d'Osso della Fiamma Purpurea; nessuno aveva notato l'uomo vestito di nero. Una volta che Ouyang Ziyun avesse perso il controllo della sua arma, se non fosse stato per l'uomo con l'abito nero, sarebbe rimasto bruciato dalle sue stesse fiamme.


L'uomo con l'abito nero si accigliò mentre guardava Lin Ming. La coltivazione di quest'uomo era al picco dell'Houtian, non era di molto inferiore a Qin Ziya.


"Ragazzo, sei piuttosto crudele. Se non avessi agito in tempo, allora non avresti mai lasciato la Sala del Fiore del Deserto."


Lin Ming sorrise e disse con tono di scusa: "Il Senior era da tempo pronto ad intervenire. Non avrebbe mai lasciato che un importante discepolo della Fazione Acacia morisse nella Sala del Fiore del Deserto, altrimenti i guai che avrebbe non sarebbero inferiori ai miei."


L'uomo con l'abito nero si irrigidì, incapace di contraddire la dichiarazione di Lin Ming.
Poté solo grugnire con insoddisfazione. Questo ragazzo era matto, come poteva essere certo che sarebbe intervenuto? Non credeva che Lin Ming sapesse che sarebbe entrato in azione una volta che le fiamme purpuree avessero perso il controllo.


<em>'Se questo ragazzo è riuscito a trovarmi, allora è abbastanza bravo. La sua forza dell'anima dev'essere incredibilmente potente. Potrebbe essere nato con un talento dell'anima di livello cinque d'alta qualità o anche di livello sei.'</em> La coltivazione dell'uomo era al picco dell'Houtian. Nonostante non avesse raggiunto lo stadio di ritorno alle origini, sapeva comunque come nascondersi. Un momento fa aveva trattenuto il suo respiro per non essere scoperto da Lin Ming.


L'uomo con l'abito nero guardò a lingo Lin Ming prima di andarsene.


In quel momento i compagni di Ouyang Ziyun stavano già cominciando a svegliarsi. Videro che Ouyang Ziyun giaceva a terra come un cane morto e indietreggiarono. Sopportando i loro mal di testa raccolsero Ouyang Ziyun e se ne andarono di fretta senza osare guardare Lin Ming negli occhi.


I praticanti di arti marziali avevano già rivolto lo sguardo su Lin Ming, le loro espressioni erano varie.


"Un praticante di arti marziali specializzato nella forza dell'anima è piuttosto raro. Non credevo che i 36 paesi avrebbero prodotto un talento decente."


L'uomo che aveva parlato era al Circolazione ed era un po' orgoglioso della sua conoscenza. L'attacco dell'anima usato contro Ouyang Ziyun poteva essere utilizzato per sconfiggere istantaneamente un avversario di livello inferiore, ma contro una persona più potente avrebbe causato un contraccolpo.


"Non sottovalutarlo, è riuscito a sconfiggere quattro ragazzi al picco della Forgia delle Ossa allo stesso tempo. Il potere della sua forza dell'anima è semplicemente formidabile, potrebbe avere perfino un talento dell'anima di grado sei. Credo che potrebbe sconfiggere perfino un maestro agli inizi del Circolazione."


"Sì, ma così al massimo può raggiungere i primi 150 posti. E prima  ci sono moltissimi praticanti di arti marziali agli inizi del Circolazione e anche talenti che sorpassavano il livello della loro coltivazione."


Gli ospiti della Sala del Fiore del Deserto stava discutendo della situazione usando delle trasmissioni di vera essenza. Alcuni si stavano già annotando l'aspetto di Lin Ming ed erano pronti ad informare la loro famiglia o il loro Sect.


Allo stesso tempo in una stanza privata del secondo piano della Sala del Fiore del Deserto, un uomo vestito di nero stava bevendo con calma una coppa di vino. Era impassibile, come se il trambusto accaduto di sotto non lo riguardasse minimamente.


"Questo ragazzo è un po' interessante."


Di fronte all'uomo con l'abito nero c'era un uomo vestito di viola con una coltivazione negli stadi intermedi del Circolazione. Portava una spada lunga quattro piedi alle spalle. Molti spadaccini, anche se avevano un anello spaziale, preferivano portare la loro spada sulla schiena per aumentare la connessione con la loro arma.
                                


                                



