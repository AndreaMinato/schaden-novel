---
title: Capitolo 245 - []
pubDate: 2025-10-16T07:28:18.464Z
tags:
    - mw
---


CAPITOLO SPONSORIZZATO ringraziamo Andrea F.!
da editare
-Schadenfreude


Gli attacchi con la forza dell'anima avevano dei risultati incredibili se fossero stati usati contro avversari impreparati. In circostanze dove la differenza in forza e coltivazione non fosse troppo vasta, si poteva sconfiggere istantaneamente un avversario in un secondo. Ma se si fosse preparato, allora la situazione sarebbe diversa.


Tuttavia i normali praticanti di arti marziali non avrebbero allenato questo genere di tecnica, perché gli attacchi con la forza dell'anima erano troppo rari. Solo quando si raggiungeva lo Xiantian e si iniziava a coltivare l'anima sarebbero stati usati degli attacchi del genere. Prima i praticanti di arti marziali coltivavano solo la loro vera essenza e il loro corpo.


"Mmh, questo è un po' interessante. Sembra che Wang Mu abbia già preparato una tecnica per gestire gli attacchi con la forza dell'anima. Come gestirà la situazione Lin Ming?"


"Non credo che abbia altri metodi d'attacco. Dal suo aspetto sembra avere 16 o 17 anni. Gli attacchi con la forza dell'anima sono difficili da imparare e padroneggiare. Solo coltivarne uno è sufficiente per occupare tutto il suo tempo; dove avrebbe trovato l'energia per studiare altro?"


"Ho sentito che Lin Ming è anche capace di controllare il fulmine. Mi chiedo a che grado sia la sua fusione con il fulmine. Se è alta potrebbe essere utile."


Mentre la gente discuteva, Lin Ming e Wang Mu avevano già attirato l'attenzione. C'erano molti spettatori; alcuni erano arrivati dagli altri palchi per osservare lo scontro. Era praticamente certo che Lin Ming e Wang Mu si sarebbero qualificati. In futuro avrebbero potuto incontrare uno di loro, così era meglio osservarli in anticipo per comprendere le loro forze.


...


Nell'arena era già cominciato l'incontro, ma Wang Mu non si era ancora mosso. Invece rafforzò la sua protezione difensiva.


"Ora i tuoi attacchi non funzioneranno più, mi chiedo come combatterai!" Disse rozzamente Wang Mu.


"Ho visto che hai fatto una sgobbata finale per imparare una difesa del genere; sembri piuttosto sicuro."
Lin Ming non aveva ancora tirato fuori la sua lancia. Dato che la gente credeva che fosse un genio in quanto a forza dell'anima, allora glielo avrebbe lasciato credere. Aveva deciso già che, a meno che non incontrasse un maestro contro cui era inutile la forza dell'anima, allora avrebbe usato il suo intento marziale Samsara per attaccare; questo non era solo per nascondere la sua forza. Se l'avesse usato costantemente, allora avrebbe approfondito la sua comprensione.


Lin Ming si stava avvicinando sempre di più allo stadio Houtian e Xiantian. Prima o poi avrebbe dovuto coltivare la sua anima. Se avesse aspettato per comprendere come il suo intento marziale Samsara fosse collegato all'anima, allora sarebbe stato troppo tardi. Quindi non si sarebbe perso l'opportunità di allenare il suo intento marziale.


Wang Mu era arrossito. Sbuffò freddamente: "Anche se non ho una difesa dell'anima, posso comunque distruggerti con la mia coltivazione. Non ho paura di te!"


Mentre finiva questa frase, Wang Mu tirò fuori due spade dal suo anello spaziale. Strinse una lunga spada nella sua mano destra e un pugnale nell'altra.


"Usa due lame?"


Lo sguardo degli spettatori si accese. Non si aspettavano che Wang Mu usasse due lame. Fino ad ora aveva combattuto solo con la mano sinistra. Usarne due era molto più difficile, ma una volta padroneggiato questo potere, sarebbe stata una forza temibile.


"I due stili della spada si combinano e si complementano l'un l'altro!"


La vera essenza di Wang Mu iniziò a circolare rapidamente nel suo corpo. Un colore viola brillò sulla spada lunga e sul pugnale, mentre la luce scintillò sulle punte delle due armi.


Wang Mu avanzò e attaccò, un suono acuto squarciò l'aria.


Lin Ming rimase immobile. I suoi occhi brillarono di una luce nera.


Aveva attivato l'intento marziale Samsara.


<em>Bang!</em>


Wang Mu si sentiva come se fosse stato colpito da un potente impatto. Il vento di spada che stava avvolgendo le sue lame si disperse nel nulla dato che non avevano più il supporto della forza dell'anima.


Wang Mu impallidì mentre arretrava, era pieno di una rabbia sorpresa. La forza dell'anima del suo avversario era proprio come la luce di una spada. Nonostante fosse riuscito a penetrare la difesa della sua forza dell'anima, si era indebolito nel processo. Anche così aveva fatto tremare il suo mare spirituale. In quell'istante aveva visto innumerevoli illusioni e si era quasi perso in quel vortice immaginario.


E cosa peggiore di tutte, una volta che il suo mare spirituale fosse stato colpito, non sarebbe riuscito a controllare la sua vera essenza. Qualsiasi magnifica tecnica marziale stesse usando sarebbe stata completamente sprecata.


"Devo rafforzare la mia difesa, ma la mia vera essenza è limitata. Se rafforzo la mia difesa, allora il mio attacco si indebolirà. Se non ho abbastanza vera essenza come potrò usare quella mossa?"


"A questo punto non ho altra scelta." Wang Mu strinse i denti e fece circolare al massimo la sua vera essenza. Le due lame iniziarono a roteare ad una velocità sbalorditiva.


"Vortice Doppia Lama!"


La vera essenza formata dalla corrente d'aria cominciò a vorticare attorno alle lame. Un mulinello nero emerse dalle due spade, circolando e diventando sempre più grande. Un'aria fredda e malvagia cominciò a sussurrare al vento, emanata costantemente dal vortice.


Tuttavia quando Wang Mu stava per scatenare questo vortice, rimase sbalordito mentre guardava gli spettatori svanire nel nulla. I cieli evaporarono e la terra sparì; era una persona di fronte ad un infinito spazio vuoto. Nel cielo c'erano due enormi vortici neri che stavano vorticando furiosamente. A Wang Mu sembrò di vedere un profondo vuoto e un infinito universo contenuto in quei due mulinelli.


In confronto a quei titanici vortici, la sua mossa non era assolutamente nulla.


In quel momento un barlume di orrore apparve nella mente di Wang Mu.


In una battaglia con la forza dell'anima, un solo momentaneo difetto avrebbe decretato la sconfitta.


<em>Bang!</em>


La difesa di Wang Mu si ruppe completamente. Innumerevoli ombre e immagini travolsero la mente dell'uomo, inondando il suo mare spirituale e tagliando completamente ogni contatto che aveva con il mondo esterno.


<em>Bang!</em>


<em>Bang!</em>


Entrambe le lame di Wang Mu caddero a terra emettendo un suono metallico. Le sue pupille si dilatarono, il suo sguardo si appannò, il suo volto impallidì e schiumò dalla bocca e, un momento dopo, crollò a terra.


In questo duello era stato completamente sconfitto.


Vedendo l'esito del combattimento, il Maestro del Palazzo Marziale Luo mostrò un'espressione estremamente scontenta. Qin Ziya mise la mani a coppa e sorrise mandando una trasmissione del suono con la vera essenza che diceva: "La ringrazio Maestro del Palazzo Marziale Luo per averci donato così generosamente la Sorgente Celeste, è stato un bell'incontro."


Nonostante queste parole sembrassero cortesi, in realtà erano piene di sarcasmo e irritarono il Maestro del Palazzo Marziale Luo. Wang Mu era stato sconfitto senza nemmeno poter usare la sua tecnica marziale! Ma Lin Ming non si era nemmeno mosso, aveva solo guardato due volte Wang Mu.


Com'era possibile? Come poteva un ragazzo al picco della Forgia delle Ossa battere qualcuno negli stadi intermedi del Circolazione? Non solo, Wang Mu non era un normale praticante di arti marziali. Perfino nelle Sette Valli Misteriose non c'erano molti come lui. Quanto era alto il talento dell'anima di Lin Ming?


Sesto grado media qualità? O forse sesto di qualità superiore di cui si parlava solo negli antichi testi?


Un talento di sesto grado era molto più raro di un talento marziale di sesto livello. Era semplicemente inimmaginabile!


"Vittoria per Lin Ming!"


L'arbitrò annunciò subito. Dopo aver sconfitto Wang Mu, Lin Ming era già in testa al gruppo. Era dietro solo a Jiang Lanjian e Bi Tinghua, era quasi certo che avrebbe superato la fase del gruppo.


"Questo Lin Ming è proprio terrificante; è davvero in grado di battere un maestro negli stadi intermedi del Circolazione con solo la sua forza dell'anima. Che riesca a fare lo stesso zon uno negli stadi avanzati?"


"Agli stadi avanzati del Circolazione... dovrebbe essere impossibile... perfino un grande talento delle Sette Valli Misteriose non potrebbe farlo. Perfino i diretti discepoli delle sette fazioni non riuscirebbero a sconfiggere un maestro negli ultimi stadi del Circolazione con una coltivazione al picco della Forgia delle Ossa."


"Beh, è diverso. Dopotutto è un esperto negli attacchi con la forza dell'anima. Alla fine non è il cammino giusto da percorrere. Nonostante abbia grandi effetti ora, dopo creerà un enorme ostacolo, specialmente dopo lo Xiantian dove tutti inizieranno a coltivare l'anima. In quel momento la forza dell'anima degli altri non sarà così debole, rendendo gli attacchi dell'anima inutili."


"Devono raggiungere lo Xiantian prima. quanti dei geni presenti riuscirebbero a farlo? 1 su 20? 1 su 30? In ogni caso non sono pronto ad affrontare questo scherzo della natura. Se lo incontrerò ammetterò la sconfitta. Dato che sono solo uno agli inizi del Circolazione, probabilmente sarei sconfitto in un secondo. Risparmierò le forze per affrontare gli altri."


Questo modo di pensare del discepolo delle Sette Valli Misteriose era simile a quello di molti altri praticanti di arti marziali. 10 potevano superare questa fase. La maggior parte di loro non era sicura di poter affrontare Lin Ming, così potevano solo arrendersi se l'avessero incontrato.


............


Nella Grande Sala della Montagna del Cielo Misterioso, Mu Qinghong stava guardando da lontano l'incontro.


Aveva già determinato che questo giovane che usava gli attacchi dell'anima era Lin Ming, il ragazzo di cui aveva parlato Qianyu... a meno che Lin Ming non si fosse presentato all'Incontro di Arti Marziali delle Sette Valli Misteriose.


<em>'Questo Lin Ming non ha ancora usato un'arma, né ha evocato la sua vera essenza di tipo fulmine. Sembra che sia pronto a raggiungere il primo posto di questo gruppo.'</em> 


Mu Qinghong aveva visto che nel gruppo c'erano un po' di discepoli delle Sette Valli Misteriose abbastanza discreti. Non sarebbe stato facile per Lin Ming batterli con la sua giovane età.


<em>'È così giovane, eppure emana un'aura misteriosa, come se stessi osservando un pozzo profondo. Anche se Qianyu l'ha descritto, non so ancora quanti assi nella manica abbia...</em>


.........


In quel momento, nel Palazzo delle sette arti del regno di Fortuna Celeste.


L'esame di ingresso di metà anno del Palazzo Marziale era appena finito e un gruppo di fortunati ragazzi era entrato nel Palazzo delle sette arti. Questi giovani potevano essere considerati come talenti favoriti dal cielo, pieni di successo. Se non ci fosse stato qualche incidente, avrebbero fatto grandi cose una volta diplomati. Potevano unirsi all'esercito e diventare comandanti o potevano rimanere nelle loro rispettabili famiglie e diventare delle importanti figure politiche.


Indipendentemente dal cammino che avessero scelto, avevano ottenuto gloria per la loro famiglia. Non solo, avrebbero anche ottenuto un introito incredibilmente alto. Una famiglia normale poteva lottare per un intero anno, lavorando duramente per guadagnare solo 10 liang d'oro, ma questi talenti potevano rilassarsi e guadagnare diverse centinaia di liang d'oro all'anno.


Pensando al loro futuro pieno di abbondanza, questi giovani, che erano stati considerati dei geni fin da giovani, non poterono trattenere i loro sorrisi arroganti.


Secondo le regole, i nuovi discepoli del Palazzo Marziale dovevano visitare la Formazione Ten Thuosand Killing e la Pietra di Valutazione sotto la guida del loro nuovo istruttore. Questo permetteva loro di vedere i migliori talenti e li motivava ad allenarsi bene.


Prima di raggiungere la Pietra, videro che molti si erano radunati in una costruzione simile ad un tempio; era piena di attività. C'era anche un giovane uomo dagli abiti costosi seduto vicino alla costruzione, sembrava che stesse aspettando qualcosa.


"Cos'è?" Chiese una sedicenne mentre puntava il dito verso lo strano altare al centro del tempio. Il centro dell'altare era pieno di bellissime pietre di cristallo: "Che bei cristalli."


Gli occhi della ragazza brillarono.


"Quali cristalli? Sei un idiota? Quelle sono pietre di vera essenza, ciascuna di loro vale 1000 liang d'oro!" Molti dei discepoli del Palazzo Marziale provenivano da grandi famiglie rispettabili, per questo sapevano cos'erano quei misteriosi oggetti.


"1000 liang d'oro... ce ne sono così tante, devono essere diverse decine di migliaia di liang d'oro!" La ragazza si coprì la bocca spalancata. Nel mondo comune, una famiglia ordinaria guadagnava solo 10 liang di introito all'anno. Ma ora sentiva parlare di questa cifra astronomica; era un numero che non poteva nemmeno capire.


"Mmmh... Mi chiedo che sorta di formazione usi così tante pietre di vera essenza. Questo è troppo lussuoso..." Il giovane che aveva parlato increspò le labbra. Nonostante provenisse da una grande famiglia, era agitato di fronte a così tante pietre di vera essenza.


"È una formazione di trasmissione del suono." Disse l'istruttore di mezz'età. "È una formazione per mandare messaggi dalle Sette Valli Misteriose. La formazione è separata da diverse centinaia di migliaia di chilometri. Per trasmettere un messaggio si consumano 36 pietre di vera essenza."


"Cosa?! Bisogna usare così tante pietre di vera essenza per mandare un messaggio?" Perfino i discepoli che provenivano da grandi famiglie rimasero esterrefatti. Un messaggio che costava diverse decine di migliaia di liang d'oro? Che scherzo era?


Che notizia era? Solo un Imperatore poteva ascoltarlo?



