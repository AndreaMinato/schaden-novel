---
title: Capitolo 246 - Speranza
pubDate: 2025-10-16T07:28:18.465Z
tags:
    - mw
---


CAPITOLO SPONSORIZZATO ringraziamo Andrea F.!
da editare
-Schadenfreude


"Istruttore, che genere di notizia può costare 36 pietre di vera essenza? È un rapporto da un campo di battaglia?" Chiese un giovane che proveniva da una famiglia di soldati. Secondo lui solo un rapporto del genere era degno di questo costo. Dopotutto la vittoria e la sconfitta determinavano il destino di una nazione."


L'istruttore scosse la testa e disse: "Un rapporto non userebbe una formazione di trasmissione. Il nostro Palazzo delle sette arti non sono messaggeri del regno di Fortuna Celeste."


Una formazione che poteva mandare un messaggio per diverse centinaia di migliaia di chilometri non era qualcosa che si poteva creare per capriccio. Nemmeno il Palazzo Imperiale del regno di Fortuna Celeste potevano sperare di costruire qualcosa del genere.


"Allora che sorta di notizia sta mandando?" Questi giovani erano ad un'età dove si era particolarmente curiosi.


"Questa formazione manderà un rapporto riguardo all'Incontro di Arti Marziali tra le Fazioni. Verrà mandato stasera." Rispose l'istruttore di mezz'età.


"Uh... Incontro di Arti Marziali tra le Fazioni?" Molti discepoli diventarono confusi; nessuno di loro sapeva cos'era. Dopotutto raramente una persona comune sarebbe venuta a sapere di un'esistenza così importante. Perfino le Sette Valli Misteriose che stavano dietro il Palazzo delle sette arti erano un concetto vago per loro. Non sapevano nemmeno quanto fossero forti.


"Le Sette Valli Misteriose hanno organizzato un Incontro di Arti Marziali tra le Fazioni e hanno radunato i talenti di tutti i paesi per partecipare e confrontare la loro forza." Nonostante l'istruttore sapesse che questo non riguardava i nuovi discepoli, né importava per loro, lo spiegò pazientemente.


"Oh? I geni di tutti i paesi?" Sentendo queste parole, il giovane si animò. Era finito al primo posto durante questo esame di ingresso - il nuovo studente di nome Huayu. Anche lui proveniva da una grande rispettabile famiglia e, a 15 anni, la sua coltivazione era allo Stadio delle Viscere; la sua forza era discreta. Quando l'istruttore aveva detto che tutti i talenti si sarebbero radunati lì, Huayu si entusiasmò e si riempì di spirito combattivo. Disse: "Istruttore, quando posso partecipare? A quale posizione potrei arrivare?"


L'istruttore non sapeva se ridere o piangere. Disse: "Non puoi andarci..."


"Perché?" Huayu si sentì come se fosse stato appena schiaffeggiato. Era il candidato numero uno nell'esame di ingresso. Poteva essere considerato il talento più giovane del regno di Fortuna Celeste negli ultimi sei mesi. Con un titolo così orgoglioso, come poteva non partecipare?


L'istruttore sospirò con emozione. Questo ragazzo era soltanto un talento di grado quattro d'alta qualità. Solo se fosse stato una sorpresa incredibile come Ling Sen o Lin Ming sarebbe riuscito ad entrare in contatto con le Sette Valli Misteriose.


Non voleva distruggere la sicurezza di questi giovani, così provò una tattica diversa. "Vedete quell'uomo ben vestito vicino alla formazione?"


"Mh? Sì." Huayu si girò e vide l'uomo vestito di broccato. Era seduto su una sedia di mogano vicino all'altare e sembrava un po' agitato al momento.


"È il Principe Ereditario dell'attuale dinastia. Le notizie riguardo all'Incontro di Arti Marziali tra le Fazioni arriveranno solo di sera, eppure sta già aspettando qui di pomeriggio. Sapete cosa significa?"


"Cosa? Il Principe Ereditario?"


"Sua altezza il Principe Ereditario?!"


Tutti i giovani sussultarono, spalancarono gli occhi come se non potessero credere a ciò che avevano sentito. Per la gente comune il Principe Ereditario era una figura leggendaria di cui avevano solo sentito parlare.


Il Principe Ereditario stava aspettando qui anche se le notizie sarebbero arrivate di sera. Non solo, il prezzo per trasmettere un messaggio era di 36 pietre di vera essenza. Tutto questo implicava quanto fosse importante la notizia!


Questo significava anche che questo misterioso Incontro di Arti Marziali tra le Fazioni avesse un'importanza straordinaria!


L'uomo di mezz'età sospirò. Non invidiava questi talenti favoriti dal cielo visto che c'erano innumerevoli talenti che regnavano sopra di loro; quello era il vero mondo. Uno a caso di questi talenti avrebbe potuto sbaragliarli tutti.


"Capite ora? Questo Incontro di Arti Marziali tra le Fazioni è molto più grande di quello che potete immaginare. Tutti i talenti, i geni e i giovani eroi di tutti i paesi e numerose famiglie di coltivatori si raduneranno lì. È impossibile per voi andarci! Figuriamoci voi, perfino i discepoli principali del Palazzo Marziale non possono. Ci sono anche molti talenti di grado cinque di bassa e media qualità che non hanno speranza di andarci."


"Nemmeno un talento di grado cinque di media qualità può farlo?" Huayu era scioccato. Lui era solo un talento di grado quattro d'alta qualità. Uno di livello cinque nasceva una volta ogni dieci anni nell'interno regno di Fortuna Celeste. Questa esistenza secondo lui sarebbe stato come il figlio di un dio.


"Ma... dato che questo torneo è così importante, allora perché non ne ho mai sentito parlare?" Huayu fece la domanda che tutti gli altri discepoli si stavano chiedendo. Se questo Incontro di Arti Marziali era davvero così incredibile, allora perché nessuno ne aveva mai sentito parlare?


L'istruttore di mezz'età spiegò: "Questo perché, in tutti questi anni, questo Incontro di Arti Marziali non aveva alcuna importanza per il nostro regno di Fortuna Celeste. Ogni tre anni avremmo mandato 5 discepoli per partecipare, tutavia, di solito quattro di loro provenivano dalle famiglie di coltivatori che vivevano ai confini del regno di Fortuna Celeste. Ogni tanto perfino tutti e cinque, per questo non riguardava minimamente il nostro regno di Fortuna Celeste."


"Ho detto che perfino un talento di grado cinque di media qualità potrebbe non riuscire a partecipare all'Incontro di Arti Marziali. È lo stesso per gli altri paesi e le altre famiglie di coltivatori. Il nostro regno di Fortuna Celeste produce un talento di quinto livello ogni dieci anni. Hanno più possibilità di partecipare ma..."


L'istruttore si fermò per poi scuotere la testa e continuare: "Questo solo per per raggiungere la quota di persone da mandare. In realtà c'è una prova che la maggior parte non riesce nemmeno a superare e sono eliminati dall'Incontro di Arti Marziali. Pochi anni fa, le quattro famiglie di coltivatori hanno prodotto un discepolo di nome Mu Yinzhou che è riuscito a raggiungere i primi 100.
Quello è stato il momento più gioioso per il nostro Palazzo delle sette arti. Tuttavia quello è stato solo l'orgoglio del Palazzo Marziale e delle quattro famiglie di coltivatori, non ha avuto niente a che fare con il nostro regno di Fortuna Celeste."


Una famiglia di coltivatori non avrebbe avuto un solo cognome. Un bambino avrebbe ottenuto il cognome del padre e se una figlia avesse voluto sposare qualcun altro, i suoi bambini avrebbero avuto il cognome del marito. Mu Yinzhou era talentuoso perché aveva il sangue di suo padre, un praticante di arti marziali errante che non era un cittadino del regno di Fortuna Celeste.


Un discepolo esterno non poteva paragonarsi a qualcuno della linea principale di una famiglia di coltivatori. Perfino Mu Yinzhou non poteva essere considerato un vero membro delle quattro famiglie di coltivatori.


"Orgoglioso di aver raggiunto i primi 100? Il nostro regno di Fortuna Celeste ha così tanti talenti, come fanno a non raggiungere i primi 100? Quanti altri paesi partecipano all'Incontro di Arti Marziali?"


Non dipende da quanti paesi partecipano. È solo che il nostro regno di Fortuna Celeste è di molto inferiore a quelle antiche famiglie di coltivatori e ai Sect. Per i discepoli delle Sette Valli Misteriose avere una coltivazione al picco dell'Alterazione dei Muscoli è considerato estremamente comune.


"Eh..." Huayu fissò ad occhi spalancati. Non aveva ancora 16 anni e la sua coltivazione era negli stadi intermedi dello Stadio delle Viscere. Questo era già considerato molto buono, aveva anche ricevuto la lode del capofamiglia. Ma... picco dell'Alterazione dei Muscoli a 15 anni? Che concetto era? E quello era solo ordinario? Che scherzo era? Stava mentendo?


L'istruttore di mezz'età sospirò: "È vergognoso dirlo, ma sono passati 50 anni dall'ultima volta che qualcuno nato nel regno di Fortuna Celeste ha raggiunto i primi 100 posti. 15 anni da quando una persona è riuscita a superare la prova dell'ingresso della montagna. Questo è davvero vergognoso per il nostro regno di Fortuna Celeste e anche per il nostro Palazzo delle sette arti! Sono l'istruttore del Palazzo Marziale e perfino io sento vergogna nel menzionarlo. Ecco perché non volevo parlare dell'Incontro di Arti Marziali tra le Fazioni."


Mentre conversavano erano finalmente arrivati davanti alla Pietra di Valutazione. Guardando verso l'alto videro diversi nomi incisi sulla grossa Pietra di Valutazione. Questi erano i talenti del Palazzo delle sette arti del regno di Fortuna Celeste.


Più alto era di posizione, più grande sarebbe stato il suo nome. La prima fila aveva solo un nome - Lin Ming.


Subito dopo c'era Ling Sen e Ta Ku. Tra due settimane questi tre nomi sarebbero stati rimossi da questa Pietra di Valutazione. Ling Sen e Ta Ku si sarebbero diplomati e Lin Ming sarebbe diventato un discepolo principale.


Pensando a questo, l'istruttore divenne molto malinconico. Lin Ming una volta era stato suo studente.
Nonostante lo avesse istruito per un po' di giorni, Lin Ming era stato lo studente più sbalorditivo che avesse mai avuto; gli aveva lasciato un'impressione profonda.


"Lin Ming! È Lin Ming!"


"Wow, sono così entusiasta! Posso vedere il nome del mio idolo al primo posto!"


"Esatto, Istruttore Hong, Lin Ming ha partecipato all'Incontro di Arti Marziali tra le Fazioni di quest'anno?"


Il nome di Lin Ming risuonava com un tuono nelle orecchie di questi talenti. Era senza dubbio l'ispirazione per ogni giovane praticante di arti marziali.
Questi ragazzi non riuscirono a trattenersi dal fare questa domanda.


"Ha partecipato! Naturalmente ha partecipato!"


Hong Xi fece un respiro profondo e il suo sguardo un po' malinconico iniziò a brillare, come un leone dormiente che si era svegliato.


"Lin Ming potrà raggiungere i primi 100?" Sussurrò una ragazza.


"Naturalmente può farlo, lo farà sicuramente! Non solo arrivera tra i primi 100, ma anche tra i primi 50 o anche 30!" Hong Xi strinse i pugni, pieno di emozioni.
Era come se la persona che partecipava all'Incontro di Arti Marziali non fosse Lin Ming, ma lui stesso.
Aveva riposto tutte le sue speranze in Lin Ming.


Volse lo sguardo in direzione delle Sette Valli Misteriose. Oltre le infinite chilometri, superando fiumi e valli, Lin Ming e il suo gruppo rappresentavano una grande speranza. Non solo quella degli istruttori del Palazzo delle sette arti, ma anche di tutte le generazioni di praticanti di arti marziali nel regno di Fortuna Celeste...


...............


Quando la terza fase iniziò, tre avversari di Lin Ming si arresero. Non solo con lui, anche Jiang Lanjian e Bi Tinghua incontrarono avversari che si arresero subito. Nel gruppo bastava essere tra i primi dieci per superare il turno; non c'era bisogno di combattere ogni incontro.


Poi arrivò l'ora di pranzo.


Lin Ming cinque incontri, cinque vittorie.


Ling Sen, cinque incontri, cinque vittorie.


Qin Xingxuan fu piuttosto sfortunata. Le sue possibilità di qualificarsi per la prossima fase stavano diventando precarie.


Nonostante si fosse aspettata questo risultato e sapesse perché aveva perso solo a causa della sua minore età, Qin Xingxuan rimase comunque un po' delusa. Probabilmente si sarebbe fermata qui, ma tra tre anni avrebbe brillato.


Dopo cinque incontri Lin Ming aveva già accumulato un po' di fama. Per quanto riguarda Ling Sen, gli incontri che aveva avuto erano stati un po' meno intensi, così la sua fama era lievemente minore.


C'erano anche alcuni che stavano cercando di avvantaggiarsi della situazione e stavano cominciando a valutare come sarebbe stata la classifica finale; alcuni avevano anche aperto delle case da gioco.


Le Sette Valli Misteriose non si sarebbero intromessi. In realtà le persone che aprivano queste case da gioco di solito erano figli di Anziani; le loro origini non erano trascurabili. Per loro la casa da gioco era un passatempo divertente. Era difficile valutare la forza di un partecipante alla fase dei gruppi, così la casa da gioco non avrebbe fatto necessariamente profitti.


Durante l'ora di pranzo, Qin Xingxuan sorrise e lodò Lin Ming: "Sei stato scelto come uno dei favoriti nella casa da gioco. Le tue probabilità di vincere non sono male."


"Oh? Quali sono le mie possibilità di vincere al torneo?" Chiese con noncuranza Lin Ming. Se il compenso fosse stato grande, poteva considerare di scommettere su di sé.


"Uh, beh... hai... umh, nessuna possibilità di vincere al torneo..." Qin Xingxuan non pensava che la prima domanda che le avrebbe fatta sarebbe stata questa. Perfino lei che aveva piena fiducia in Lin Ming non era molto ottimista al riguardo.
                                


                                



