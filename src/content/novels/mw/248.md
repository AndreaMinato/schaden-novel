---
title: Capitolo 248 - Inizia la Seconda Fase
pubDate: 2025-10-16T07:28:18.465Z
tags:
    - mw
---


CAPITOLO SPONSORIZZATO ringraziamo Andrea F.!
da editare
-Schadenfreude


La neve scendeva accompagnata da un vento che gelava le ossa. Il Principe Ereditario Yang Lin aveva uno spesso mantello oro-viola sul suo corpo, stava aspettando pazientemente su una spessa sedia di legno.


In realtà Yang Lin non doveva rimanere qui per ascoltare il messaggio. Non appena il rapporto fosse arrivato, migliaia di talismani di trasmissione del suono si sarebbero illuminati istantaneamente, riferendo tutto alle figure più importanti. Domani il giornale nazionale della città di Fortuna Celeste avrebbe pubblicato i risultati.


Il motivo per cui Yang Lin aveva insistito personalmente ad aspettare qui era che, a parte Qin Ziya, non c'era nessun altro più preoccupato di lui per i risultati di Lin Ming.


Il suo destino era già legato fermamente a quello del ragazzo. Ora che Ouyang Dihua era morto, se l'influenza di Lin Ming fosse aumentata solo un poco, le sue possibilità di ottenere il trono sarebbero aumentato molto di più.


Al di fuori del tempio molti discepoli del Palazzo delle sette arti stavano aspettando, molti erano novizi che avevano appena passato l'esame di ingresso del Palazzo delle sette arti. Le parole che l'Istruttore Hong Xi aveva detto loro avevano lasciato un profondo segno sulle loro giovani menti e avevano affrontato il freddo pungente perché credevano che avrebbero assistito ad un momento storico.


I risultati dell'Incontro di Arti Marziali tra le Fazioni non riguardava solo la gloria del Palazzo Marziale del regno di Fortuna Celeste, aveva anche un importantissimo significato politico e rappresentava la forza dei praticanti di arti marziali del paese. I successi di un giovane simboleggiavano la forza di una nazione. Se potessero raggiungere un buon risultato, le Sette Valli Misteriose avrebbero aumentato le risorse assegnate al regno di Fortuna Celeste.


Nonostante le Sette Valli Misteriose fossero un vampiro succhiasangue, non erano completamente stupidi o spietati. Se un paese poteva provare il suo valore, allora sarebbero stati disposti ad aiutarlo, proprio come avevano fatto con la Nazione Huoluo, alcune delle 16 famiglie di coltivatori e la Nazione Jingchan.


Riassumendo, le Sette Valli Misteriose avrebbero usato le loro risorse per massimizzare la loro efficienza. Non avrebbero sprecato risorse per il più debole.


Durante il tramonto, le nuvole erano spesse e il cielo si oscurò in fretta.
C'erano alcune domestiche vicino all'altare che avevano acceso delle candele. Con un clima così freddo, queste donne senza coltivazione non potevano rimanere calde, non importava quanti vestiti indossassero.


Anche se c'era un riparo, la luce era incostante e a volte nevicava, bagnando la lampada di carta.


Proprio quando la gente stava iniziando ad innervosirsi, la formazione si attivò e le 36 pietre di vera essenza cominciarono ad accendersi una alla volta.


Yang Lin si alzò immediatamente, guardando senza battere ciglio la formazione, aveva drizzato le orecchie.


Una formazione di trasmissione del suono era diversa da un talismano, tutti attorno sarebbero riusciti a sentire il messaggio. Mentre la formazione raggiunse il picco della sua energia, risuonò la voce di Qin Ziya.


"Qin Xingxuan non ha passato il turno perché le mancavano due vittorie."


"Ling Sen ha vinto 12 incontri e ne ha persi 3. I suoi risultati l'hanno fatto qualificare ed è entrato tra i primi 100."


"Lin Ming... ha vinto tutti gli incontri. È il primo nel gruppo ed è entrato tra i primi 100!"


Anche se di solito Qin Ziya era tranquillo, la sua voce tremò quando pronunciò i risultati di Lin Ming.


Ha vinto tutti gli incontri!


Questa era una gloria che non era accaduta fin dalla fondazione del regno di Fortuna Celeste!


Per i paesi di livello intermedio, era già incredibile che un loro talento potesse superare la prova dell'ingresso della montagna ogni 2 o 3 incontri. Non era accaduto da 15 anni!


Ma ora tre discepoli, Lin Ming, Ling Sen e Qin Xingxuan avevano superato la prova. Non solo, Lin Ming e Ling Sen avevano superato la prima fase.


Cosa ancora più sbalorditivo, aveva vinto tutti gli incontri!


Che gloria era questa? Perfino la Nazione Huoluo non era riuscita ad ottenere un risultato del genere!


"Ha vinto tutti gli incontri? Se è davvero così, allora Lin Ming ha appena creato un record!" Rise allegramente l'Anziano Sun Sifan. Era probabilmente l'Anziano che aveva il miglior rapporto con Lin Ming. L'aveva sostenuto quando aveva superato l'esame di ingresso e aveva ottenuto il primo posto. Ora Sun Sifan era convinto che quella fosse stata la decisione migliore che avesse fatto in tutta la sua vita.


In confronto al ridente Sun Sifan, Yang Lin ripiombò sulla sua sedia. Le sue mani stavano tremando mentre aveva afferrato i bracioli della sedia. Questo rivelava il suo entusiasmo e le sue emozioni.


Yang Lin era la persona più contenta qui. Qualcuno come Lin Ming con un cuore delle arti marziali così puro e forte non sarebbe mai stato ingrato, né avrebbe rinnegato una promessa. Finché non ci fossero stati incidenti, Yang Lin sarebbe riuscito ad ereditare il trono senza problemi.


Yang Lin aveva già aspettato da tempo questo giorno. Nonostante tutti lo rispettassero per la sua posizione, in realtà nessuno capiva il dolore, il dubbio e la paura nel cuore di Yang Lin. Una volta iniziata la lotta per il trono non si sarebbe potuto ritirare. Una volta percorso questo cammino difficile, non ci sarebbe stata alcuna possibilità di salvarsi se fosse caduto. Perfino la vita di sua madre e di sua sorella erano legate alla sua.


Era come se stesse camminando su una corda da acrobata ogni giorno, vivendo pieno di terrore per il futuro, ma ora aveva visto finalmente una via di salvezza, come poteva non essere entusiasta?


Anche i novizi del Palazzo delle sette arti esultarono quando sentirono la notizia. Avevano affrontato questo freddo vento perché facevano parte dei Linmaniaci che adoravano Lin Ming. Loro non avrebbero mai invidiato la sua gloria, l'avrebbero soltanto ammirato e rispettato.


<em>Hu! Hu! Hu!</em>


Diverse decine di talismani di trasmissione del suono si accesero tutti insieme, facendo circolare rapidamente la notizia gioiosa.


A causa della vasta distanza, era stata usata una serie di talismani di trasmissione del suono. Quelli comuni potevano raggiungere solo un raggio di cento chilometri. Un grande Sect avrebbe usato talismani di qualità più alta che avrebbero mandato messaggi a decine di migliaia di chilometri, ma naturalmente il regno di Fortuna Celeste non aveva questo genere di talismano.


Dopo che il primo gruppo di talismani finirono di bruciare, si accese il secondo!


Nella notte scura, le fiamme danzanti dei talismani divennero sempre più splendide e brillanti.


Yang Lin fece un respiro profondo. Guardando questo fuoco ardente, pensò che questo spettacolo fosse davvero bello.


............


Il giorno dopo, Montagna del Cielo Misterioso.


Nuovo giorno, nuovo campo di arti marziali, c'erano meno incontri, ma erano molto più intensi.


I duelli erano ancora stati disposti senza usare sorteggi, era l'arbitro ad organizzare le fasce. Questo per disporre i vari partecipanti in base alla loro forza, così i partecipanti più favoriti non si sarebbero incontrati prima del tempo.


Lin Ming era stato posto nel settimo gruppo e in esso c'erano dieci persone.


Tra di loro c'era un diretto discepolo della Fazione delle Formazioni, Fang Qi.


Inoltre c'era anche Bi Tinghua della Fazione Miraggio.


In questo gruppo di dieci, ogni discepolo doveva fare otto incontri, ci sarebbe stata solo una persona che non avrebbe combattuto. Lo scontro tra Lin Ming e Bi Tinghua era inevitabile.


Anche se due forti partecipanti come loro si sarebbero incontrati, questo sarebbe accaduto in molti altri campi di arti marziali. I partecipanti sarebbero stati divisi in base al loro risultato finale. I migliori tre sarebbero entrati nel primo livello, i tre successivi nel secondo livello e gli altri quattro nel terzo.


Nel primo livello ci sarebbero state 30 persone contando che c'erano dieci gruppi. Nonostante queste trenta persone non fossero considerati i migliori 30, non c'era molta differenza. In tal caso il partecipante al primo posto del primo livello sarebbe diventato il campione dell'Incontro di Arti Marziali tra le Fazioni.


Anche il secondo livello avrebbe svolto un torneo round robin. I migliori dieci del secondo livello avrebbero potuto sfidare i discepoli del primo livello. Se avessero vinto sarebbero potuti avanzare tra i primi trenta. Ma sarebbe stato impossibile per loro raggiungere i primi 20.


Valeva la stessa cosa per il terzo livello,però i migliori avrebbero potuto sfidare i talenti del secondo livello.


In breve, questa fase era estremamente importante, avrebbe deciso il risultato finale di un partecipante.


Se uno voleva arrivare i primi 20, allora avrebbe dovuto almeno raggiungere il primo livello!


Stavolta, a meno che uno non fosse un talento alla pari con un diretto discepolo, era impossibile nascondere la propria forza. Il primo livello di ciascun gruppo aveva solo tre persone.
Dopo aver tolto un posto per il candidato favorito, rimanevano solo due posti per lottare.


Nove persone stavano competendo per due posti e, non solo, questi 9 discepoli erano geni che avevano superato una prova dopo l'altra, si poteva immaginare quanto fosse intensa la competizione.


"Primo incontro! Jing Chanyu contro Zi Ling!"


Dopo l'annuncio dell'arbitro, una donna attivò la sua tecnica di movimento e saltò sul palco, i suoi vestiti svolazzavano nel vento come se fosse una fata celeste che cavalcava le onde. Il volto della donna era ricoperto da un velo sottile,a ma era comunque possibile vedere i tratti del suo volto. Nonostante non fosse considerata una bellezza incredibile, c'era qualcosa di misterioso e affascinante in lei.


Qin Xingxuan rimase un po' sbalordita e disse a bassa voce a Lin Ming: "Quella è Jing Chanyu della Nazione Jingchan. È la sorella della coppia di fratelli della Nazione Huoluo, si chiamano il Duo Jingchan e sono più famosi di te al momento."


La Nazione Jingchan era un paese misterioso. Non sarebbe sbagliato dire che era anche quello più potente tra i 36 paesi. L'intera popolazione della Nazione Jingchan credeva in una dea di nome Chan. Nel paese vigeva la teocrazia, se un Imperatore fosse asceso al trono, doveva anche farsi incoronare come capo della chiesa.


Lin Ming ipotizzò che questa 'dea' di nome Chan potesse essere qualcuno come lo Stregone della Landa Selvaggia del Sud. Potrebbe essere statauna Potentissima Entità che era apparsa nei tempi antichi e aveva lasciato delle eredità dopo essere ascesa per arrivare al Regno degli Dei. La fortuna che aveva lasciato doveva essere il motivo del potere della Nazione Jingchan.


Il tasso di compensazione per diventare campione dei 36 paesi era 1:2 per il Duo Jingchan. Per Lin Ming era 1:6, dopo aver sconfitto Sun Dong della Fazione dei Raffinatori era diminuito a 1:3. Nonostante le sue probabilità fossero buone, erano ancora inferiori a quelle del Duo Jingchan.


Questo faceva incuriosire Lin Ming riguardo ai due fratelli. Cosa c'era di così grandioso riguardo a loro?


Il pubblico si agitò vedendo Jing Chanyu entrare in campo, specialmente i discepoli maschi, il loro interesse per Jing Chanyu superava quello di tutti gli altri. La loro forte attrazione trapelava dai loro sguardi. 


"Ho sentito che ha solo 18 anni e questa è la prima volta che partecipa all'Incontro di Arti Marziali tra le Fazioni. Mi chiedo che posizione raggiungerà!"


"Potrebbe essere il prossimo Zhang Yanzhao!"


"Fino ad ora non c'è stato un avversario che ha disturbato la sua calma, né è riuscito a toglierle il velo, è davvero indescrivibile. Una ragazzo così bella, è un peccato che stia indossando un velo..."


Mentre il pubblico stava gridando per l'entusiasmo, lo sguardo della gente era concentrato su Jing Chanyu. All'improvviso l'arbitro annunciò: "Che l'incontro abbia inizio!", sbalordendo il pubblico. Uh? Non era ancora apparso un avversario, dov'era Zi Ling?


"Perché c'è solo Jing Chanyu sul campo?" Chiese Qin Xingxuan, anche lei perplessa. Guardava confusa il campo di arti marziali.


Lin Ming sorrise e disse: "Zi Ling è già sul campo, solo che è arrivata prima e si sta nascondendo tra la luce distorta e non è facilmente visibile."


"Cosa? Com'è possibile?" Qin Xingxuan era scioccata. Non era invisibilità? Il cammino delle arti marziali divergeva e convergeva in innumerevoli cammini, poteva capitare qualsiasi evento strano e meraviglioso.


In quel momento si sentì una voce indifferente provenire da dietro di loro: "Zi Ling è una discepola talentuosa della Fazione Miraggio. Può manipolare la luce per ingannare l'occhio. Durante l'ultimo Incontro di Arti Marziali tra le Fazioni ha ottenuto la 56esima posizione. Ora dopo tre anni, sembra proprio che arriverà tra i primi 30."
                                


                                



