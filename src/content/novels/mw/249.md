---
title: Capitolo 249 - Duo Jingchan
pubDate: 2025-10-16T07:28:18.465Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.!</em>
Con questo sono finiti quelli sponsorizzati, comunque questa settimana cercherò di fare un po' più di capitoli regolari per compensare quelli della settimana scorsa.
Dovrò anche editare questa marea di capitoli, li ho scritti di getto senza rileggerli e sicuramente avrò fatto delle boiate, abbiate pazienza.
Secondo me è già un miracolo che siano di senso compiuto...
-Schadenfreude


Lin Ming si girò, era stato proprio Jiang Lanjian a parlare. Nonostante non lo conoscesse, Lin Ming capiva che era una persona con una capacità di valutazione accurata; non avrebbe definito qualcuno un talento con così tanta facilità.


Lin Ming rise e disse sorridendo: "Interessante. Se la prima fase sembrava una lite tra marito e moglie, allora la seconda è davvero un raduno di maestri!"


Jiang Lanjian guardò sorpreso Lin Ming e rispose: "Il tuo gruppo è piuttosto forte, ma sembri molto sicuro di te."


Nel settimo gruppo c'erano Fang Qi, Bi Tinghua, Jing Chanyu e Zi Ling. Con Lin Ming facevano cinque. Questi cinque avrebbero lottato per tre posti, ma quello di Fang Qi era praticamente assicurato. Jiang Lanjian pensava che Lin Ming sarebbe stato estremamente serio di fronte a questi esperti, non si aspettava che invece avrebbe riso allegramente.
O Lin Ming aveva rinunciato completamente ad entrare nel primo livello o era estremamente sicuro delle sue capacità. Jiang Langjian pensava che fosse più valida la seconda ipotesi.


Lin Ming chiese: "Chi credi che vincerà, Jing Chanyu o Zi Ling?"


Jiang Lanjian scosse la testa: "Non hanno ancora rivelato le loro vere capacità. Non solo, ma dato che hanno raggiunto questa fase con una serie imbattuta, non so cosa aspettarmi."


C'erano quattro o cinque persone in ogni gruppo che avevano vinto tutti gli incontri.
Nel settimo gruppo ce n'erano cinque: Lin Ming, Fang Qi, Bi Tinghua, Jing Chanyu e Zi Ling.


Tuttavia, dopo questa fase, probabilmente solo due partecipanti sarebbero rimasti imbattuti.


Mentre i due conversavano, la battaglia sul campo era già iniziata.


Era un combattimento estremamente strano. Fin dall'inizio il pubblico non era riuscito a vedere dove fosse Zi Ling. Videro solo delle luci brillare, come se delle bellezze celesti stessero disperdendo dei fiori nell'aria, accecandoli.


Tuttavia Lin Ming riuscì a contare sulla sua potente percezione per vedere chiaramente cosa stava accadendo. Zi Ling aveva fatto un cenno, creando sei lame che sembravano emettere una luce gentile, ma ognuna di essere era in grado di distruggere istantaneamente un maestro agli inizi del Circolazione.


Visto che la loro velocità era troppo grande, i raggi di luce disegnarono una serie di arcobaleni nell'aria mentre fischiavano in un modo così acuto da far formicolare il cuoio capelluto.


"Manipolare il potere della luce è un'abilità davvero misteriosa e formidabile." Lin Ming sentì che, nonostante queste lame fossero composte da vera essenza, contenevano anche una traccia di essenza di luce. Questo era un potere mistico ancora più elusivo delle sette energie naturali Heaven Earth Origin del metallo, legno, acqua, fuoco, terra, vento e fulmine.


In un istante 36 lame di luce galleggiarono nel cielo ululando mentre danzavano nell'aria, ma ancora non attaccarono Jing Chanyu. All'improvviso Zi Ling strinse le mani e gridò: "Esecuzione delle 36 Lame di Luce!"


Le 36 lame di luce si concentrarono in una sola direzione e si precipitarono verso Jing Chanyu.


Di fronte a questo attacco che non lasciava alcuna via di fuga, Jing Chanyu non sollevò nemmeno una mano. Invece le sue mani si stesero e il suo petto emanò una debole luce, formando attorno al suo corpo una spessa copertura che sembrava proprio un guscio.


<em>Chi chi chi chi!</em>


Le lame furono fermate da questa spessa barriera e dalla sua enorme resistenza. Nel frattempo le lame di luce avevano sciolto rapidamente il guscio.


"Sereno Riflesso: 1000 Mani d'Ombra."


Jing Chanyu girò entrambe le mani e una serie di ombre si condensarono dalle sue dita per poi volare in aria, ricoprendo il cielo.


<em>Bang!</em>


Zi Ling, che si stava nascondendo nella luce distorta, all'improvviso tossì e fu costretta ad uscire allo scoperto dal colpo di Jing Chanyu. Stava tenendo una spada di luce ardente in mano e aveva un'espressione scioccata.


"Sei spacciata!"


Jing Chanyu iniziò a cantare a bassa voce un inno. Un'enorme mano dorata si manifestò di fronte a lei.


"Sereno Riflesso: Palmo della Grande Saggezza!"


<em>Bang!</em>


L'enorme palmo dorato colpì Zi Ling. La spada di luce nelle sue mani si ruppe e la ragazza schizzò una boccata di sangue prima di essere sbalzata via, atterrando nella rete di sicurezza al di fuori del palco.


"Vittoria per Jing Chanyu!"


Gli spettatori non ebbero nemmeno il tempo di reagire dopo l'annuncio dell'arbitro. Fin dall'inizio erano passati solo dieci respiri di tempo.


Jing Chanyu aveva usato solo tre mosse. Una difensiva e due d'attacco. Dopo tre mosse Zi Ling era stata sconfitta! Tuttavia Jing Chanyu non si era mossa di un solo passo. Il velo che era di fronte al suo volto non era stato nemmeno scosso dalla brezza. Era rimasta incredibilmente tranquilla.


Zi Ling non era una persona qualunque. Quando era giovane era stata scelta come discepola principale della Fazione Miraggio. Il suo talento era sbalorditivo e nell'ultimo Incontro di Arti Marziali tra le Fazioni aveva raggiunto la 56esima posizione. Finora era anche rimasta imbattuta nella prima fase ed era avanzata facilmente tra i primi 30. Ma ora aveva perso contro Jing Chanyu! E in sole tre mosse!


Questa Jing Chanyu era troppo forte!


Jiang Lanjian alzò le sopracciglia. Non pensava che tra Jing Chanyu e Zi Ling ci sarebbe stato così tanto divario, ma Jing Chanyu aveva ottenuto una vittoria schiacciante. Questo era sufficiente per provare che aveva le capacità per raggiungere i primi 20 posti!


Se avesse potuto farlo allora sarebbe diventata una persona importante. Da quanto sapeva Jiang Lanjian, Jing Chanyu non era troppo grande. Tre anni dopo poteva tornare al prossimo Incontro di Arti Marziali.


In quel momento avrebbe avuto ancora più successo di Zhang Yanzhao!


Se uno dei discepoli dei 36 paesi fosse entrato tra i primi 10, questo sarebbe stato un record negli annali della storia delle Sette Valli Misteriose. Sarebbe stato un risultato straordinario!


Inoltre... Jing Chanyu aveva un fratello più grande, Jing Chanshi; non dovrebbe essere più debole di lei. La piccola Nazione Jingchan aveva davvero prodotto due talenti capaci di arrivare ai primi 10 posti nell'Incontro di Arti Marziali tra le Fazioni nei prossimi tre anni; questo era un evento senza precedenti negli ultimi 100 anni!


Jiang Lanjian non poté non guardare Lin Ming e rimase sorpreso dal suo sguardo annoiato. Nonostante fosse stato sorpreso dalla forza di Jing Chanyu, ovviamente non era troppo preoccupato per sé stesso.


<em>Questo tipo è così sicuro di sé! La qualità dei talenti di quest'anno è incredibilmente promettente. I 36 paesi e le 16 famiglie di coltivatori sono riuscite a produrre Zhang Yanzhao, il duo Jingchan e Lin Ming, quattro talenti impareggiabili. Non solo, il duo Jingchan e Lin Ming sono ancora giovani, potranno crescere ulteriormente nei prossimi tre anni...</em>


Jiang Lianjian spalancò gli occhi. Lin Ming sembrava avere 16 o 17 anni, ma quanti anni aveva di preciso?


Nonostante ci fosse solo un anno di differenza tra 16 e 17 anni, in realtà questo creava un'enorme differenza per la coltivazione di un praticante di arti marziali.


Normalmente un bambino allevato in un grande Sect avrebbe praticato le arti marziali fin da quando poteva camminare. Durante la sua infanzia avrebbe praticato le arti marziali per gettare una solida base per i loro risultati futuri. Avrebbe potenziato il suo corpi con rare e preziose medicine, ma non avrebbe ancora coltivato.


Per farlo bisognava crescere. A partire da 12 anni d'età, un praticante di arti marziali avrebbe iniziato a coltivare i Sei Stadi della Trasformazione del Corpo.


Un sedicenne aveva coltivato per quattro anni, mentre un diciassettenne per cinque. Questa differenza non era così trascurabile.


Se Lin Ming avesse 17 anni allora potrebbe essere considerato un talento di primo livello, ma se ne avesse 16 allora sarebbe stato un talento incredibile che non sarebbe stato inferiore a nessuno dei diretti discepoli delle sette Fazioni!


...............


"Secondo incontro, Fang Qi contro Zhou Yan."


Sentendo il nome di Fang Qi, Lin Ming non poté non prestare un po' di attenzione. Le Sette Valli Misteriose erano divise in sette parti: le fazioni della Spada, delle Formazioni, delle Marionette, del Guqin, dei Raffinatori e le Fazione Miraggio e Acacia.


Di queste, la Fazione della Spada era quella con il più forte potere d'attacco.
Tuttavia non significava che fosse la più potente. Ognuna delle altre sei aveva le sue abilità e capacità. Ad esempio la Fazione delle Marionette, Miraggio e delle Formazioni avevano delle tecniche peculiari; potevano usare un'infinità varietà di mosse bizzarre. Nonostante non fossero forti come la Fazione della Spada, erano molto più ardui da affrontare.


Tra le sette Fazioni Lin Ming era interessato di più a quella delle Formazioni. Quando aveva ottenuto il secondo frammento dell'anima dall'Anziano Esperto, aveva anche ottenuto i suoi ricordi come maestro di formazioni. Sfortunatamente la coltivazione del ragazzo era troppo bassa per utilizzare queste risorse, così non poteva allenarle.


Lin Ming credeva che avrebbe dovuto avere una coltivazione allo stadio Xiantian per creare le formazioni in larga scala. Tuttavia la Fazione delle Formazioni delle Sette Valli Misteriose gli aveva insegnato un'ottima lezione.


La piccola Perla del Fulmine e del Fuoco Malvagio aveva salvato la vita a Lin Ming.


Il ragazzo non si era nemmeno sognato di sigillare una piccola formazione in una perla.


Lin Ming aveva anche considerato che, se fosse entrato nelle Sette Valli Misteriose, sarebbe stato meglio unirsi alla Fazione delle Formazioni.


Dall'inizio dell'incontro, Zhou Yan aveva usato una tecnica marziale difensiva per ricoprire il suo corpo con uno strato dopo l'altro di vera essenza protettiva. Tuttavia nessuno lo derise, anzi, era già coraggioso affrontare un diretto discepolo delle Sette Fazioni.


Zhou Yan non era un discepolo qualunque, durante l'ultimo Incontro di Arti Marziali tra le Fazioni era arrivato alla 70esima posizione. Aveva perso solo uno degli incontri precedenti. Nonostante probabilmente non potesse entrare nel primo livello, sarebbe stato facile per lui arrivare nel secondo.


"Fiamma Scarlatta!"


Dopo essersi avvolto con la sua protezione, Zhou Yan sferrò il suo ultimo colpo finale. Era un discepolo della Fazione Raffinatori e nel suo corpo c'era un'Essenza di Fuoco Falsa. Riversò tutte le sue energie in essa e un vivido drago di fuoco emerse dal suo corpo.


Il campo di arti marziali era circondato da una formazione fantastica, così gli spettatori non sentivano quanto fosse ardente quel drago. Comunque dal modo in cui la luce si contorceva attorno al fuoco, si poteva immaginare quanto fosse caldo.


Questo strano drago era sufficiente per far evaporare un intero lago. Se avesse colpito un maestro di arti marziali, perfino uno negli stadi intermedi al Circolazione sarebbe rimasto carbonizzato.


Ma Fang Qi si limitò a sollevare la mano destra e a disegnare un simbolo dorato nell'aria. Poi accadde l'impossibile. Il drago si infranse sul simbolo dorato e scomparve senza lasciare traccia. Era come se quella runa dorata fosse connessa ad uno spazio alternativo che aveva trasportato il drago in una terra sconosciuta.


Vedendo una scena così bizzarra, Zhou Yan sospirò avvilito e mormorò: "Ammetto la sconfitta."


La Fiamma Scarlatta era la sua tecnica più forte, ma nemmeno una sua scintilla aveva sfiorato Fang Qi. Il suo attacco era scomparso nel nulla. Questo fece sentire inadeguato Zhou Yan; il divario tra lui e il suo avversario era troppo grande, così tanto che non poteva nemmeno calcolarlo.


"Vittoria per Fang Qi!"


Questo era prevedibile. Gli spettatori si limitarono a commentare la forza del discepolo diretto e aspettarono il prossimo incontro.


Lin Ming stava ripensando al simbolo. Come poteva una piccola runa inghiottire le fiamme scarlatte che Zhou Yan aveva scatenato usando tutte le sue forze?


Sentì che c'era un'enorme differenza tra il sistema di formazioni del Regno degli Dei e quello delle Sette Valli Misteriose. Si poteva dire che fossero due abilità completamente differenti!


Per Lin Ming, sembrava che il metodo della Fazione delle Formazioni potesse giocare un ruolo molto più importante per lui.


In quel momento la voce dell'arbitro interruppe il flusso di pensieri del ragazzo.


"Terzo incontro, Lin Ming contro Bi Tinghua!"


Lin Ming alzò la testa e vide che Bi Tinghua lo stava guardando con un sorriso.
                                


                                



