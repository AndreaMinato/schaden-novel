---
title: Capitolo 250 -Lin Ming VS Bi Tinghua
pubDate: 2025-10-16T07:28:18.466Z
tags:
    - mw
---


<em>CAPITOLO SPONSORIZZATO ringraziamo H. Yu!
-Schadenfreude</em>


L'incontro tra Lin Ming e Bi Tinghua era considerato uno scontro tra due pezzi grossi. Inoltre alla fine ci sarebbe anche stato un contendente in meno con una serie imbattuta.


Questa battaglia aveva destato molto interesse, non solo perché Lin Ming era forte, ma anche perché questo incontro era direttamente connesso al titolo di più forte tra i 36 paesi.


Dopo che Jing Chanyu aveva sconfitto Zi Ling, aveva conquistato la posizione numero uno tra i discepoli dei 36 paesi ed al momento la sua quota era di 1:1,1.
Suo fratello Jing Chanshi invece aveva una quota di 1:1,3.


Questo aveva fatto pentire amaramente tutti quelli che non avevano scommesso sul duo Jingchan, mentre le persone che l'avevano fatto gongolavano.


Era quasi impossibile guadagnare con una quota di 1:1,1. Comunque, anche così, molti scommisero su Jing Chanyu.


Per quanto riguarda Lin Ming, la sua quota tornò a 1:6. Nonostante fosse il terzo candidato con la possibilità più alta di vincere il titolo di campione tra i 36 paesi, la sua quota era ancora ben lontana da quella del duo Jingchan.


Questo incontro tra Lin Ming e Bi Tinghua era molto importante. Avrebbe determinato a chi apparteneva il titolo di primo tra i 36 paesi.


Senza dubbio la forza di Bi Tinghua sorpassava di gran lunga quella di Zi Ling, comunque molti pensavano che fosse più forte Jing Chanyu di Bi Tinghua. Se non l'avesse sconfitto, allora Lin Ming avrebbe perso ogni possibilità di diventare il campione dei 36 paesi.


Tuttavia la coltivazione del ragazzo era solo al picco della Forgia delle Ossa, mentre quella di Bi Tinghua era negli stadi avanzati del Circolazione. Era una differenza di quasi uno stadio; come poteva vincere Lin Ming?


Figuriamoci gli spettatori, nemmeno Qin Xingxuan ne era assolutamente certa.


"Ho aspettato questo incontro per molto, molto tempo, è un peccato che non ti ho incontrato nella prima fase." Bi Tinghua era un po' femmineo, così quando sorrideva sembrava radioso come una margherita che sbocciava. Strinse gli occhi mentre guardava Qin Xingxuan, che stava aspettando Lin Ming ad un lato del campo di arti marziali. Disse: "La tua giovane amica probabilmente sta sperando che tu vinca. Sarei lieto di poterla deludere."


"Anche io credo sia un peccato che non ti abbia incontrato nella fase del gruppo. Per quanto riguarda la mia amica, non ti preoccupare, non rimarrà delusa." Lin Ming sapeva di poter vincere contro Bi Tinghua.
Tuttavia non sapeva se sarebbe riuscito a farlo contando sul suo intento marziale Samsara, non era completamente sicuro al riguardo.


Mentre gli spettatori sentirono questo discorso, rimasero senza parole. Questo Lin Ming era davvero sicuro di sé.


Bi Tinghua era uno dei tre migliori discepoli principali della Fazione Miraggio. La sua coltivazione era negli stadi avanzati del Circolazione, ma in termini di capacità combattive, poteva paragonarsi ad un maestro ad un passo dall'Houtian.


Durante questo Incontro di Arti Marziali tra le Fazioni, Bi Tinghua aveva la possibilità di raggiungere i primi 20 posti. Lin Ming invece non era un favorito visto che usava dei bizzarri attacchi dell'anima e che c'erano ancora Fang Qi, Jing Chanyu, e Bi Tinghua ad ostacolare il suo percorso.


Bi tinghua rise e disse: "Sei piuttosto sicuro di te. Che sfortuna. Lascia che ti dica questo: anche io conosco attacchi dell'anima. Mi chiedo, i tuoi sono più deboli o più forti dei miei?"


"All'inizio non ne ero sicuro, ma visto lo stato pietoso in cui sei, credo che le mie possibilità siano appena aumentate."


"Umpf! Che ridicola assurdità!" Bi Tinghua sbuffò freddamente e all'improvviso il paesaggio circostante cambiò. Gli spettatori, il cielo e la terra scomparvero e i due contendenti si ritrovarono in un'infinita landa selvaggia, una prateria che si estendeva ai confini della terra. Il suolo sotto i loro piedi era ricoperto di erba soffice, piccoli fiori e piante fragranti.


"Questo è il mondo dei sogni della mia Fazione Miraggio combinata con il mio attacco dell'anima; voglio vedere come riuscirai ad affrontarlo!"


Anche un'illusione poteva essere un tipo di attacco dell'anima; poteva uccidere qualcuno rimanendo praticamente invisibile.


Un illusionista poteva creare il suo mondo dei sogni e lì sarebbe stato un'esistenza simile ad un dio. Poteva creare qualsiasi cosa e uccidere chiunque volesse.


Se un praticante di arti marziali avesse creduto alle illusioni e fosse stato ucciso nel mondo dei sogni, allora sarebbe morto veramente. Un'illusione era capace di uccidere una persona. Le abilità ordinarie ammazzavano distruggendo il corpo, mentre un attacco illusorio era capace di distruggere l'anima umana.


"Muori!"


Bi Tinghua gridò e dietro di lui apparì una bellissima naga. La creatura aveva la parte superiore del corpo di una bellissima donna nuda e dalle proporzioni quasi perfette, ma la parte inferiore del corpo era quella di un enorme pitone.


"Sarai anche fortunato di morire nella pancia di questa bellissima donna serpente! Vai, divoralo!"


Con un pensiero di Bi Tinghua, la naga sorrise in un modo affascinante. All'improvviso si appiattì sul terreno e sfrecciò verso Lin Ming come un fulmine.


"Rahh!"


La bellissima naga ringhiò e aprì la bocca rivelando file di denti affilati che si estendevano da un orecchio all'altro. In quell'istante il suo splendido volto era diventato orripilante.


Una battaglia in un mondo dei sogni?


Un incontro qui era proprio l'ideale per Lin Ming. Recentemente stava cercando di approfondire la sua comprensione del suo intento marziale Samsara. Dato che aveva un'opportunità del genere, di sicuro non se la sarebbe fatta sfuggire.


Lin Ming chiuse gli occhi e poi li riaprì, in quel momento non aveva più delle pupille, ma solo dei vortici neri.


Mentre l'intento marziale Samsara si attivava, apparì una tempesta nera che avvolse tutto il mondo dei sogni, inghiottendolo.


L'erba e i fiori furono fatti a pezzi e gli alberi furono sradicati. La terra e le rocce ruotavano nell'aria mentre tutto iniziava a sollevarsi verso il vortice. Anche la bellissima naga fu travolta dalla tempesta. Dopo un grido miserabile venne fatta a pezzi.


"Uh? I tuoi occhi?"


Bi Tinghua aveva appena reagito quando sentì la sua mente tremare. Vide innumerevoli fantasmi e immagini che travolsero la sua mente mentre il suo mare spirituale quasi collassava.


<em>Bang!</em>


La prateria sconfinata crollò, svanendo nel nulla a causa del potere del vortice. Al suo posto si formò un vasto spazio nero. Nel cielo innumerevoli stelle brillavano come diamanti, mentre il terreno divenne una roccia spoglia color nero.


"Muori!"


Lo sguardo di Lin Ming si accese e un vortice nero si avventò sul suo avversario, facendolo a pezzi!


Tuttavia il corpo distrutto di Bi Tinghua si trasformò in milioni di farfalle nere che si dispersero in tutte le direzioni.


"Uh?"


Lin Ming si inquietò; questo Bi Tinghua era davvero difficile da sconfiggere.


Lo sciame di milioni di farfalle ricoprì il cielo. Dopo un po' si precipitòo verso Lin Ming, trasformandosi in uno stormo falchi, che piombavano verso il basso, i loro artigli brillavano di una luce fredda.


<em>Pah pah pah pah!</em>


I milioni di falchi si schiantarono su Lin Ming, fondendosi col suo corpo come se fossero fatti solo di pensieri e si diressero verso il suo mare spirituale. In quel momento il mare spirituale di Lin Ming era oscurato da innumerevoli falchi spirituali!


"Fuori!"


Gli occhi di Lin Ming brillarono con un fulmine viola. All'improvviso delle scariche elettriche esplosero nel mare spirituale del ragazzo. Un'enorme Drago del Fiume Viola si fece largo tra le nuvole, emanando fulmini come se fosse una tempesta invernale. I tuoni erano ampi come pilastri ricoprivano l'intero mare e i falchi colpiti poterono solo gridare pietosamente mentre venivano ridotti in cenere, le loro piume nere ricoprivano il cielo.


Il fulmine era l'elemento che più tratteneva fantasmi e illusioni. Questo attacco non poteva affatto ferire il mare spirituale di Lin Ming.


"Uh? Il suo intero mare spirituale è ricoperto di fulmine viola?"


Bi Tinghua era scioccato oltre ogni immaginazione. Questo era un genere di difesa dell'anima assoluta.
Solo se la differenza di coltivazione fosse troppo alta sarebbe riuscito a fare qualcosa, altrimenti nessuno sarebbe riuscito a danneggiare il mare spirituale di Lin Ming.


Un praticante di arti marziali aveva un attributo di fulmine quando il tuono scorreva nella sua vera essenza. Se avesse potuto ottenere un tasso di fusione del 60% tra fulmine e vera essenza sarebbe stato già ottimo. Poteva essere considerata una fusione di quarto grado e aveva un enorme importanza per il potenziale della persona.


Una fusione del 100% sarebbe stata una fusione di grado cinque d'alta qualità; questa persona poteva essere ritenuta un genio mostruoso!


Se uno sorpassasse il 100%, allora non solo il potere del fulmine si sarebbe fuso con la vera essenza, ma sarebbe entrato anche nella carne e nel sangue, temprando ogni cosa con il tuono. Ogni gesto o passo sarebbe stato percorso da un fulmine. Questa era una fusione di livello sei.


Ma maggiore era il grado di integrazione tra il fulmine e il corpo, più era perfetta la fusione.


Una fusione di grado sei d'alta qualità era il limite assoluto per quanto ne sapeva Bi Tinghua. Non aveva mai sentito di un potere del tuono capace di entrare nel mare spirituale; questo poteva essere ottenuto da una fusione con il fulmine impareggiabile. Com'era riuscito a farlo?


Era la leggendaria fusione di grado sette?


Se fosse davvero così, allora Lin Ming non avrebbe nemmeno avuto bisogno di usare un attacco dell'anima. Avrebbe solo dovuto usare il potere del fulmine per sconfiggerlo...


Impossibile.


Questo era semplicemente impossibile!


<em>O aveva capito male qualcosa o questo ragazzino aveva usato una tecnica segreta per riuscirci.</em>


Bi Tinghua si consolò ripetendosi questo, ma inevitabilmente si spaventò.
Il suo principale metodo d'attacco era l'uso di illusioni, eppure con un mare spirituale del genere si poteva dire che Lin Ming era in una posizione invincibile.


Un duello con la forza dell'anima era fluido e in continua evoluzione. Era un difetto fatale farsi invadere della paura. Con l'acuta percezione di Lin Ming, capì subito che c'era un punto debole nel mare spirituale di Bi Tinghua.


L'intento marziale Samsara si scatenò istantaneamente!


............


"C'è qualcosa di sbagliato? Sono appena tornato dal gabinetto e questi due non si sono ancora mossi? Combatteranno o no?"


"Idiota, l'incontro è già iniziato. Stanno facendo una battaglia illusoria!"


"Cosa?" Il praticante di arti marziali sorpreso proveniva da una famiglia di coltivatori; non capiva assolutamente gli attacchi illusori delle Sette Valli Misteriose.


"La Fazione Miraggio ha due scuole d'attacco, una usa attacchi mistici, l'altra illusioni. Zi Ling faceva parte della prima, mentre questo Bi Tinghua fa parte della scuola delle illusioni. In un mondo dei sogni si può distruggere istantaneamente l'anima dell'altro. Tuttavia anche Lin Ming usa gli attacchi dell'anima, ecco perché sono lì immobili. Non notare solo la loro assenza di movimento, in realtà questo tipo di battaglia è estremamente rischiosa; una mossa sbagliata e puoi diventare un idiota."


"Che duello di me**a; non posso vedere nulla. Che utilità ha?!"


Dopo aver detto il suo commento, se ne andò subito. Era già stato eliminato e, non importava quanto fosse intenso l'incontro o chi stesse vincendo, non gli interessava più.


Tuttavia non erano tutti così. C'era qualcuno che era venuto a guardare per divertirsi. Tra gli spettatori c'erano molti discepoli della Fazione Miraggio e anche esperti della scuola degli attacchi illusori. Erano venuti apposta per osservare questo scontro a base di attacchi dell'anima.


Nonostante Bi Tinghua non potesse essere considerato il discepolo più forte nella giovane generazione della Fazione Miraggio, era comunque abile nelle illusioni. Si poteva dire che i suoi attacchi dell'anima e del mondo dei sogni avevano raggiunto il pinnacolo tra la giovane generazione.


Questo incontro era tra Lin Ming e il giovane specializzato in attacchi dell'anima più forte delle Sette Valli Misteriose. Se Bi Tinghua avesse perso, allora nessuno della giovane generazione avrebbe superato Lin Ming in termini di forza dell'anima.


Questa era una questione d'orgoglio per la Fazione Miraggio. Se avessero perso allora non sarebbero nemmeno riusciti ad alzare la testa per la vergogna!


Per qualcuno con i migliori metodi di coltivazione, i migliori maestri, che aveva mangiato cibo spirituale fin dall'infanzia e aveva goduto di una grande varietà di risorse, era davvero ingiustificabile perdere contro un qualunque zoticone di campagna.

