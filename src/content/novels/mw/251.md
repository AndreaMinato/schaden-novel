---
title: Capitolo 251 - Uno Disposto a Combattere, Uno Disposto a Resistere
pubDate: 2025-10-16T07:28:18.465Z
tags:
    - mw
---


<em>CAPITOLO SPONSORIZZATO ringraziamo H. Yu!
-Schadenfreude</em>


Nello sconfinato mondo dei sogni l'intento marziale Samsara si levò come un'onda, gonfiandosi mentre si precipitava verso Bi Tinghua. A causa di quell'attimo di esitazione, si era creato un difetto nella difesa di Bi Tinghua. Lin Ming colse questa opportunità per contrattaccare.


<em>Bang!</em>


Innumerevoli fantasmi e immagini fluirono nella mente di Bi tinghua, le vite dei 100 Samsara lo stavano sommergendo come un mulinello caotico.


Lo scontro tra le forze dell'anima era in costante evoluzione. Una mossa pericolosa, una mossa sbagliata, e si poteva perdere tutto. Fortunatamente per lui, Bi Tinghua era più esperto nell'utilizzo della forza dell'anima. Nonostante quel difetto nella sua difesa lo avesse costretto in una posizione passiva, le sue tecniche difensive erano in grado di bloccare a stento gli attacchi sul suo mare spirituale.


La battaglia tra i due divenne sempre più spietata e selvaggia. Lin Ming stava contando sul suo Fulmine Divino del Drago del Fiume Viola nel suo mare spirituale per lanciare un attacco totale. Con il potere del tuono a proteggere il suo mare spirituale, era in una posizione quasi inattaccabile.


Bi Tinghua invece era circondato da pericoli, i suoi metodi di coltivazione provenivano dalla Fazione Miraggio, mentre Lin Ming aveva compreso l'intento marziale Samsara nella Terra Sacra dello Stregone dopo aver sperimentato le 100 vite del Samsara: erano ad un livello completamente diverso.


Bi Tinghua era in grado a stento di sopportare questo attacco con i suoi diversi anni di coltivazione e istruzione della Fazione Miraggio.


A causa di questo enorme consumo di forza dell'anima, il vero corpo di Bi Tinghua che era ancora in piedi sul palco di arti marziali impallidì, non c'era una sola traccia di rosso sulle sue guance.


"Questo dannato ragazzo, la sua forza dell'anima è così forte!"


Bi Tinghua era un discepolo della Fazione miraggio, così si era specializzato nell'uso preciso della forza dell'anima. Ma era comunque inferiore a Lin Ming e la coltivazione di Bi Tinghua era quasi di uno stadio superiore alla sua.


<em>'Fortunatamente per me questo ragazzo ha solo un modo per attaccare e non ha delle tecniche. Ogni volta che attacca spreca troppe energie!'</em> Pensò freneticamente Bi Tinghua. Mentre stava resistendo agli attacchi di Lin Ming, stava pensando a come vincere.


"Posso solo difendermi e non attaccare. Nonostante questo Lin Ming abbia una forza dell'anima formidabile, non conosce delle tecniche per usarla. Ogni volta che attacca spreca un'enorme quantità di forza dell'anima. Inoltre, dato che sono io a difendermi, devo sforzarmi di meno. Il suo ritmo di consumo di forza dell'anima dev'essere almeno tre volte superiore al mio! Se continuerà così perderà sicuramente! Finché posso resistere a questa fase di attacchi violenti, la mia vittoria sarà decisa una volta che esaurirà la sua forza dell'anima e non potrà mantenere quella luce viola che ricopre il suo mare spirituale."


Pensando a questo, Bi Tinghua mostrò un sorriso sinistro. Alla fine questo zoticone di campagna poteva contare solo sulla forza bruta e non aveva alcuna tecnica. Era destinato a perdere!


Bi Tinghua non sapeva che questa situazione era proprio ciò che Lin Ming desiderava. Da quando aveva iniziato ad usare l'intento marziale Samsara, aveva cercato di approfondire la sua comprensione. Sembrava che la sua forza dell'anima e quella di Bi Tinghua fossero più o meno allo stesso livello, inoltre era piuttosto abile nelle tecniche con la forza dell'anima.
Incontrare un avversario così buono e poterci fare una gara di resistenza era davvero un colpo di fortuna.


Per Lin Ming, Bi Tinghua era una cote eccezionale per affinare le sue abilità.


Il mondo dei sogni attorno a loro cominciò a trasformarsi più e più volte. Da una prateria a delle terre nere. Da terre nere ad una prateria. Da terre nere ad un deserto. Da un deserto ad un inferno di sangue.


I demoni, gli spiriti malvagi e i naga danzavano attorno a Bi Tinghua. Questi mostri erano stati evocati da lui per proteggere il suo mare spirituale, ma di fronte alla carica continua di Lin Ming, tutto fu ridotto a pezzi dal vortice nero!


Da quando era iniziato l'incontro era passato un bastoncino di incenso di tempo, poi due, poi tre... fino a mezz'ora. Per tutto questo tempo i due giovani erano rimasti in piedi sul campo di arti marziali, completamente fermi!


Bi Tinghua era più pallido di un pezzo di carta scolorita! Mezz'ora di intenso consumo di forza dell'anima non era qualcosa che una persona normale potesse sopportare. Se non fosse stato per il suo talento e le sue solide fondamenta, sarebbe già crollato a terra.


"Com'è possibile?! Questo tipo è davvero un essere umano?!"


Bi Tinghua non poteva immaginare come il suo avversario avesse potuto perseverare nonostante il suo ritmo di consumo della forza dell'anima fosse tre volte il suo. A posizioni invertite, sarebbe già crollato a terra.


"Se resisto ancora un po', non riuscirà a durare ancora a lungo! Sarò io a vincere alla fine!"


In effetti Bi Tinghua aveva ragione. Lin Ming non poteva resistere ancora a lungo. Dato che stava attaccando, il consumo della sua forza dell'anima era tremendo!


Lin Ming stava dipendendo dalla 'Tattica dell'Anima Tirannica' lasciata dall'Esperto del Regno Divino. Aveva già accumulato molta esperienza con questa formula allenandosi con le tecniche di iscrizione. Sebbene questa formula non fosse considerata la migliore nel Regno Divino, era comunque una tecnica di massima qualità nel continente di Sky Spill.


Tuttavia, anche così, non riuscì a sopportare un consumo di forza dell'anima tre volte superiore a quello di Bi Tinghua. Il suo aspetto non era molto migliore di quello del suo avversario!


Lin Ming aveva stretto i denti e continuato fino ad ora perché in questa battaglia aveva ottenuto dei benefici incredibili e aveva anche aumentato la sua comprensione riguardo alle tecniche della forza dell'anima. Inoltre avrebbe potuto migliorare la sua comprensione dell'intento marziale Samsara. Se avesse perso questa opportunità di combattere contro qualcuno come Bi Tinghua, che aveva una forza dell'anima simile alla sua ed era anche esperto, allora sarebbe stato davvero un peccato.


I due contendenti erano rimasti sul palco per mezz'ora.
Gli sguardi degli spettatori ormai erano annoiati e distratti.


I discepoli della Fazione Miraggio erano più fortunati, dopotutto erano abituati a questo tipo di scena. Non solo, il risultato di questo incontro avrebbe influenzato la reputazione dalla Fazione Miraggio. Naturalmente avrebbero guardato pazientemente.


Tutti gli altri avevano già perso la loro pazienza. Alcuni avevano lasciato gli spalti e altri si erano addormentati sul posto.


"Lin Ming probabilmente non può resistere ancora."


In un duello tra forza dell'anima e tecniche illusorie, sarebbe stato estremamente difficile per degli esterni determinare chi era in vantaggio. Non si potevano vedere le tecniche e le mosse usate. Si poteva capire la situazione solo guardando l'aspetto esteriore dei partecipanti. Al momento Bi Tinghua sembrava stare un po' meglio di Lin Ming.


"Sì, è davvero inconcepibile che un praticante di arti marziali dei 36 paesi possa arrivare fino a questo punto. Fare impallidire l'apprendista Senior, questo Lin Ming è davvero un buon talento. Ma finisce qui, riusciremo a stento a preservare la reputazione della nostra Fazione Miraggio."


Mentre due discepoli della Fazione Miraggio discutevano, Lin Ming tremò un po'. Bi Tinghua, nonostante il suo volto fosse bianco come la carta, era a stento in grado di reggersi in piedi.


"Sta per vincere."


"Finalmente!"


I discepoli della Fazione Miraggio sospirarono di sollievo. Nonostante questo incontro fosse stato vinto con difficoltà e avevano perso la faccia, alla fine, nel bene e nel male, avevano comunque vinto.


Questo incontro era una gara di resistenza e determinazione.


Dopo diverse decine di respiri di tempo, la forza dell'anima di Lin Ming stava quasi per esaurirsi.
Se avesse finito la sua forza dell'anima, allora il ragazzo avrebbe perso le sue capacità di controllare la sua vera essenza. Allora avrebbe sicuramente perso.


<em>'Sembra che mi debba fermare qui'</em> Lin Ming pensò che era un peccato; voleva continuare e ottenere ancora più intuizioni. Tuttavia sembrava che potesse solo finire questo scontro e usare la sua Lancia Pesante d'Argento Flessibile per sconfiggere Bi Tinghua e concludere questo incontro.


Mentre stava considerando di ritirare gli avanzi della sua forza dell'anima, all'improvviso un'energia incredibilmente pura e vibrante emerse nel mare spirituale di Lin Ming, facendo tremare la sua anima di eccitazione!


<em>'Uh? Cos'è questo?'</em>


Questa pura forza dell'anima era appena emersa dalle profondità del suo mare spirituale; era proprio come se fosse stata seppellita lì e avesse aspettato l'opportunità di essere scoperta.


<em>'Questa è probabilmente... Ora ricordo!</em>


<em>'Questa è la forza dell'anima che ho assorbito dai Fantasmi Affamati della Pagoda dello Stregone!</em>


Lin Ming capì cosa stava succedendo. Allora quando era entrato nella prova della vita e della morte della Pagoda dello Stregone, aveva superato tutte le prove in una sola volta!


La prima era stato un mondo infernale in grado di aumentare la sua vitalità. Il secondo era composto da Fantasmi Affamati che potevano aumentare la sua forza dell'anima. Il terzo consisteva in bestia feroci che avevano potenziato la sua forza fisica. Il quarto aveva lo Schiavo della Strega che aveva accresciuto la sua difesa. La quinta prova poteva accrescere direttamente la coltivazione. Il sesto non aveva avuto alcun premio, mentre il settimo era il Mondo dello Stregone, in cui Lin Ming aveva compreso il suo intento marziale Samsara.


Durante la seconda prova, Lin Ming aveva usato il potere del fulmine per uccidere molti Fantasmi Affamati, decapitando anche l'enorme testa di donna che era la regina dei Fantasmi Affamati. Quegli spiriti si erano trasformati in forza spirituale pura che aveva nutrito l'anima di Lin Ming.


Ma visto che c'era troppa forza dell'anima e la coltivazione di Lin Ming era limitata, era riuscito solo ad assorbirne una parte; il resto era stato immagazzinato nel suo corpo.


Anche la vitalità in eccesso che aveva assorbito dai diavoli era stata immagazzinato temporaneamente nel suo corpo.


E oggi, durante questa fortunata coincidenza, quella forza dell'anima si era risvegliata, fondendosi costantemente con il suo mare spirituale e nutrendo la sua anima.


Naturalmente non era possibile assorbirla tutta in una sola volta; era un processo molto lungo. Ma una volta che questa forza fosse stata rilasciata, non si sarebbe fermata. Si poteva dire che l'anima di Lin Ming si sarebbe rafforzata costantemente, anche quando stava mangiando e dormendo!


<em>'Che piacevole sorpresa!</em>


Dopo che si era connesso inaspettatamente con quella forza dell'anima seppellita nel suo mare spirituale, il volto di Lin Ming si arrossò per l'entusiasmo. Ora che aveva "l'aiuto" di Bi Tinghua per assorbirla, non era disposto a lasciarsi sfuggire questa opportunità. Con il supporto della forza dell'anima pura, gli attacchi di Lin Ming divennero sempre più feroci.


<em>'Questo... com'è possibile, ha ancora la forza di fare un'altra serie di attacchi???!'</em>


Bi Tinghua pensò di stare impazzendo. Il ritmo di consumo della forza dell'anima di Lin Ming era tre volte superiore al suo, ma era riuscito a resistere fino ad ora e aveva ancora la forza per lanciare una nuova raffica di colpi. Lui invece, era già al suo limite, era rimasto sopraffatto!


"Impossibile! Questo è impossibile! Perfino Huan Xiaodie non è così anormale!"


Huan Xiaodie era un diretto discepolo della Fazione Miraggio. Nei Sette Profound alley i discepoli della Fazione Miraggio e del Guqin erano per lo più ragazze. In termini di forza Huan Xiaodie era molto più capace di Bi Tinghua.


"Deve aver raggiunto il suo limite; dev'essere il suo ultimo sforzo prima di crollare!"


Bi Tinghua era sicuro della sua supposizione. Lin Ming deve aver raggiunto il limite.
Ora questa nuova serie di attacchi ancora più violenti doveva essere un effetto collaterale di qualche tecnica segreta che aveva usato.


La maggior parte dei praticanti di arti marziali specializzati nelle tecniche della forza dell'anima avevano compreso molte abilità segrete che potevano usare per sopravvivere in un momento critico.


Ad esempio c'erano diverse tecniche che usavano una forma di auto-ipnosi per stimolare il pieno potenziale di un'anima. Tuttavia l'anima umana era molto fragile; una volta ferita sarebbe stata estremamente difficile da guarirla. Perciò questo genere di tecnica segreta aveva forti effetti collaterali.


Naturalmente la Fazione Miraggio delle Sette Valli Misteriose aveva le sue tecniche segrete.
Relativamente parlando, gli effetti collaterali di queste tecniche segrete erano molto più tenui.


"Umpf! Non sei il solo ad avere una tecnica segreta. Credi che solo perché ne stai usando una, gli altri non oseranno fare lo stesso?!"


Gli occhi di Bi Tinghua erano rossi per la rabbia; era così infuriato da essere quasi sul punto di vomitare sangue.
Questo in origine era un incontro amichevole, eppure il suo avversario aveva usato una tecnica segreta senza badare alla sua incolumità. Comunque Bi Tinghua lo aveva provocato prima dell'incontro e se avesse perso sarebbe diventato lo zimbello delle Sette Valli Misteriose!


Me**a!


Non solo, ma c'erano solo tre posti nel primo livello. Fang Qi era uno scherzo della natura; Bi Tinghua doveva ammettere di non potergli tenere testa. Per quanto riguarda Jing Chanyu, non era sicuro di poterla sconfiggere. Se avesse perso contro Lin Ming, allora sarebbe stato in una posizione precaria.


Se uno dei tre migliori discepoli della Fazione Miraggio non fosse entrato nel primo livello, allora non avrebbe più avuto il coraggio di guardare in faccia gli altri.


Pensando a questo, Bi Tinghua strinse i denti.


"Te la farò vedere!"


Sacrificio di Sangue dello Spirito!
                                


                                



