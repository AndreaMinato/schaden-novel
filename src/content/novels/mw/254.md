---
title: Capitolo 254 - Alla ricerca di un Talento?
pubDate: 2025-12-15T08:37:10.187Z
tags:
    - mw
---


CAPITOLO SPONSORIZZATO grazie H. Yi :)
-Schadenfreude


Se Lin Ming avesse usato una tecnica marziale formidabile per distruggere le sue difese, non sarebbe stata così sorpresa, ma aveva usato solo un pugno; era impossibile condensare sufficiente energia in quel pugno. Non aveva usato nemmeno un'arma!


O forse era sempre stato un praticante di arti marziali che usava i pugni?


Jing Chanyu era sbalordita. Dopo che aveva rotto le sue difese, Lin Ming puntò verso il suo collo!


Jing Chanyu tremò e il suo volto diventò incredibilmente bianco. Ad una distanza così ravvicinata era impossibile usare una tecnica marziale, ma poteva schivarlo? Jing Chanyu non aveva mai primeggiato in quanto a velocità, ma anche così, come poteva paragonarsi a qualcuno come Lin Ming? Era uno scherzo della natura che era riuscito ad evitare continuamente il suo Sereno Riflesso: 1000 Mani d'Ombra; Jing Chanyu non credeva di poter fare lo stesso.


Durante questo momento critico, la ragazza imitò con il braccio la forma di una sciabola e tagliò verso il polso di Lin Ming.


Nonostante sembrasse una donna delicata, chiunque l'avesse sottovalutata a causa del suo fascino, si sarebbe sbagliato in pieno. Se non avesse usato la sua vera essenza, il suo corpo sarebbe stato morbido e soffice, ma una volta che riversava vera essenza nel suo organismo, il suo corpo sarebbe diventato forte come un tesoro!


Perciò Jing Chanyu non aveva bisogno di usare un'arma, perché il suo corpo era già un'arma naturale!


Jing Chanyu voleva costringere Lin Ming a ritirarsi, ma non credeva che il ragazzo avrebbe continuato ad avvicinarsi.


Questo tipo!


Jing Chanyu si arrabbiò. Strinse i suoi bellissimi denti bianchi e colpì con la sua mano sinistra. Un normale praticante di arti marziali si sarebbe spaccato le ossa ricevendo un colpo del genere.


<em>Peng!</em>


La sua mano aveva attaccato il polso di Lin Ming, ma Jing Chanyu impallidì. Sentiva come se avesse toccato del acciaioscuro. Non solo la mano di Lin Ming non ne era stata influenzata, sentiva che il suo braccio si stava intorpidendo per il contraccolpo.


Il suo corpo era fatto di ferro o cosa?


Ebbe solo il tempo di pensare questo. Un attimo dopo la mano di Lin Ming le aveva già afferrato il collo delicato, le sue dita avevano stretto fermamente la sua gola e la carotide. Non appena avesse applicato un po' di forza, Lin Ming avrebbe potuto uccidere immediatamente Jing Chanyu!


A causa del violento impatto, il velo della ragazza, che prima la copriva fino al collo, cadde giù, rivelando il volto bello e misterioso di Jing Chanyu.


"Tu...!" Jing Chanyu lo guardò arrabbiata.


"Bel combattimento!" Lin Ming ritirò la mano, si chinò con un gesto di rispetto e poi si girò per andarsene dal campo. Se avesse usato la lancia prima, allora avrebbe tranciato immediatamente la gola di Jing Chanyu. Il risultato di questa battaglia era già deciso.


"Vittoria per Lin Ming!"


Mentre l'arbitro annunciava l'esito dell'incontro, gli spettatori rimasero sbalorditi dalla piega che avevano preso gli eventi.


Cos'era successo un momento fa? Lin Ming aveva usato il suo pugno!


E aveva distrutto la difesa assoluta di Jing Chanyu con un solo colpo! Non aveva nemmeno condensato della vera essenza nel suo pugno!


Questo incontro era già stato oggetto di infinite analisi, eppure nessuno aveva previsto un risultato del genere. Fu proprio come quando Jing Chanyu aveva sconfitto Zi Ling; Lin Ming ci aveva messo pochi respiri di tempo per sconfiggere la sua avversaria.


Non solo, non aveva usato gli attacchi con la forza dell'anima per cui era conosciuto, ma solo un pugno.


"Non è un esperto in attacchi con la forza dell'anima? Come mai ha usato un pugno?"


Il cammino delle arti marziali era illimitato e misterioso. Per qualcuno così giovane come Lin Ming era già eccellente essere abile in un solo aspetto. Un attacco con la forza dell'anima era già un metodo di combattimento misterioso. Per ottenere successo bisognava investire una grande quantità di tempo e naturalmente si poteva rimanere indietro sotto altri aspetti.


Ma ora sembrava che Lin Ming non conoscesse solo attacchi dell'anima. Se il ragazzo avesse usato la spada, allora gli spettatori non sarebbero rimasti troppo sorpresi, ma un pugno...


Questo genere di colpo era troppo diverso da un attacco dell'anima, era troppo difficile collegare i due.


"Hai combattuto bene." Qin Ziya lodò Lin Ming mentre usciva dal campo.


Nonostante sembrasse calmo, Qin Ziya era pieno di emozioni. All'inizio credeva che Lin Ming potesse entrare tra i primi 20 posti, ma dopo essere arrivato nelle Sette Valli Misteriose e aver visto geni come Zhang Yanzhao, il duo Jingchan e altri ancora emergere dall'ombra, la sicurezza di Qin Ziya era rimasta un po' scossa.


Ma ora sembrava avesse sottovalutato Lin Ming. Il ragazzo aveva raggiunto il primo livello, ciò significava che era entrato tra i primi 30 posti. Eppure non aveva ancora usato la lancia!


Questo significava che poteva anche entrare tra i primi 10 posti nel suo primo Incontro di Arti Marziali tra le Fazioni?


Pensando a questo Qin Ziya rimase stordito. Nonostante i primi 10 e i primi 20 sembrassero vicini, in realtà c'era un'enorme differenza tra loro!


I primi 10 posti erano monopolizzati completamente dai discepoli diretti! C'erano anche grandi fazioni come quella della Spada o Acacia che avevano moltissime risorse e numerosi discepoli. Le risorse che riceveva un discepolo di seconda categoria non sarebbero state molto diverse da quelle di un discepolo diretto.


In altre parole questi discepoli diretti riempivano già i primi 10 posti. Se si voleva arrivare a queste posizioni, allora bisognava affrontare questi discepoli diretti!


Fin da quando l'Incontro di Arti Marziali tra le Fazioni era iniziato, i 36 paesi e le 16 famiglie di coltivatori avevano prodotto molti talenti in grado di entrare tra i primi 20 posti, come Zhang Yanzhao.


Molti erano arrivati tra i primi 20, ma tra i primi 10? Ce n'erano davvero pochi!


Se Lin Ming fosse riuscito ad arrivare tra i primi 10 nel suo primo Incontro di Arti Marziali tra le Fazioni, allora la seconda volta che avrebbe fatto? O la terza? Lin Ming aveva appena compiuto 16 anni - aveva ancora altri due incontri a cui poteva partecipare!


Qin Ziya non osava immaginarsi cosa sarebbe potuto accadere. La crescita di Lin Ming era semplicemente troppo terrificante. Pensò anche che, dopo questo Incontro di Arti Marziali, Lin Ming sarebbe stato ammesso nelle Sette Valli Misteriose in anticipo!


Con il supporto delle risorse e dei metodi di coltivazione, allora Lin Ming potrebbe diventare perfino il campione del prossimo Incontro di Arti Marziali! Sarebbe stato in anticipo di tre anni in confronto alle sue previsioni!


Naturalmente se Lin Ming fosse entrato nelle Sette Valli Misteriose, i suoi risultati sarebbero stati attribuiti parzialmente a Qin Ziya. Ma pensando che, proprio quando il Palazzo delle sette arti del regno di Fortuna Celeste aveva coltivato un genio come lui con così tanta difficoltà, avrebbe dovuto mandarlo via subito, Qin Ziya sentì un po' di melanconia.


............


Nella Grande Sala delle Sette Valli Misteriose, Mu Qinghong aveva seguito l'incontro di Lin Ming dall'inizio alla fine.


Accanto a Mu Qinghong, il Maestro Shi Zongtian rise e disse: "Ahah, la Fata Qinghong sembra essere interessata a quel giovane. Questo è un talento che le mie Sette Valli Misteriose hanno coltivato con cura; ha un buon potenziale!"


Mu Qinghong rimase ad osservare Lin Ming con la sua forza dell'anima, sembrava indifferente. Shi Zongtian non aveva idea di cosa stesse pensando, pensò che forse era stata colpita dalla prestazione esemplare di Lin Ming.


Il ragazzo aveva già attirato l'attenzione di Shi Zongtian. Avere una forza del genere al picco della Forgia delle Ossa era fin troppo appariscente, era difficile da non notare.


Tuttavia, nonostante Shi Zongtian l'avesse notato, non aveva indagato sulle sue origini.


Lin Ming si era rivelato essere un genio in quanto a talento dell'anima, ma gli attacchi dell'anima non erano considerati il metodo giusto per avanzare di livello. Una volta arrivato ad un passo dallo stadio Xiantian, avrebbe incontrato un ostacolo insormontabile. Quindi per Shi Zongtian non era una persona degna della sua attenzione, tuttavia sembrava che non fosse un semplice maestro della forza dell'anima dopotutto!


Mu Qinghong guardò Shi Zongtian e ridacchiò internamente. Secondo ciò che aveva detto Mu Qianyu, nonostante Lin Ming fosse un discepolo delle Sette Valli Misteriose, non era stato 'coltivato con cura' come aveva affermato Shi Zongtian. Non era nemmeno un membro delle Fazioni, ma solo una persona nelle Sette Valli Misteriose.


Sorrise e disse: "Ha davvero un buon potenziale. Con una forza del genere, il suo futuro sarà illimitato. La capacità del Maestro Shi nel trovare talenti è encomiabile."


Sentendo una valutazione del genere provenire dalla nobile Mu Qinghong, Shi Zongtian si entusiasmò. Davanti ad un Sect di quarto livello, naturalmente era contento di mostrare la potenza del suo Sect: "Non credevo davvero che un genio del genere sarebbe emerso in questo Incontro di Arti Marziali tra le Fazioni... sembra che debba reclutarlo nel Palazzo delle sette arti prima del tempo.
Un talento del genere è sprecato nei 36 paesi... Uh? 36 paesi?"


Shi Zongtian all'improvviso si rese conto di una cosa. Mandò un messaggio di vera essenza al suo servo e disse: "Guarda da quale paese proviene Lin Ming del settimo gruppo."


Shi Zongtian ebbe un presentimento. Questo Lin Ming non poteva provenire dal regno di Fortuna Celeste...


Presto arrivò una risposta e la sua inquietudine si rivelò fondata. Il ragazzo proveniva davvero dal regno di Fortuna Celeste!


Si girò a guardare Mu Qinghong con un'espressione scontenta. Si ricordò che, non appena l'Incontro di Arti Marziali era cominciato, Mu Qinghong gli aveva chiesto in quale campo di arti marziali sarebbero stati i partecipanti del regno di Fortuna Celeste.


All'inizio Shi Zongtian aveva pensato che fosse una domanda strana, ma ora sembrava che l'avesse chiesto per Lin Ming!


Se non si sbagliava, allora il motivo per cui Mu Qinghong era venuta nelle Sette Valli Misteriose ad osservare l'Incontro di Arti Marziali tra le Fazioni fosse per cercare Lin Ming!


Una dignitosa e nobile Fata dell'Isola della Divina Fenice con una coltivazione negli stadi avanzati dello Xiantian sarebbe andata a cercare un ragazzino del regno di Fortuna Celeste con una coltivazione al picco della Forgia delle Ossa. Questo era troppo ridicolo!


Shi Zongtian chiese di nuovo al servo usando una trasmissione di vera essenza: "Quanti anni ha Lin Ming?"


"Riferisco al Maestro, Lin Ming ha appena compiuto 16 anni!"


Per essere arrivato al picco della Forgia delle Ossa alla sua età, doveva essere almeno un talento di grado sei!


Nelle Sette Valli Misteriose, un talento del genere era incredibile, ma nell'Isola della Divina Fenice, era solo nella media. Non era un motivo sufficiente per far venire una persona come Mu Qinghong nelle Sette Valli Misteriose.


Ciò significava che c'erano altri aspetti di Lin Ming che avevano attirato l'attenzione di Mu Qinghong, ma lui non sapeva ancora quali fossero!


Capendo questo, Shi Zongtian diventò sempre più scontento. la setta di quarto livello dell'Isola della Divina Fenice sarebbe venuto in questo piccolo angolo di terra per cercare un talento? Nonostante il loro divario di forza fosse enorme, non poteva comunque trattarli così!


Mu Qinghong notò l'espressione di Shi Zongtian, così gli chiese sorridendo: "C'è un problema Maestro del Valley Shi?". Aveva notato che il servo di Shi Zongtian se n'era andato un momento fa ed era riuscita a capire vagamente cos'era successo.


Shi Zongtian forzò un sorriso e disse a bassa voce: "La Fata Qinghong conosce il discepolo del mio Sect Lin Ming?"


"No. Il fratello Lin ha conosciuto per caso la Signorina della mia famiglia."


Signorina!


Shi Zongtian stava quasi per saltare dal suo posto. La 'Signorina' a cui si riferiva Mu Qinghong poteva essere una sola persona - la Sacerdotessa dell'Isola della Divina Fenice, Mu Qianyu!


Lin Ming conosceva Mu Qianyu?


Cosa stava succedendo? Come poteva Lin Ming conoscere la Sacerdotessa dell'Isola della Divina Fenice?
Un'esistenza come lei era ad una posizione elevata perfino nell'intera Regione dell'Orizzonte Sud del continente Tianyan! Anche lui doveva inchinarsi al suo cospetto!
                                


                                



