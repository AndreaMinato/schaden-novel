---
title: Capitolo 259 - Fazione delle Marionette
pubDate: 2025-12-15T08:37:10.188Z
tags:
    - mw
---


"Guarda quanto sono calde le fiamme delle spade di Sun Lin, forse la sua Essenza di Fuoco Falsa è stata rafforzata fino al livello 1000! È troppo anormale."


Un'Essenza di Fuoco era una fiamma immortale che non si sarebbe mai estinta, una Falsa invece, se non fosse stata potenziata con un'energia Origin di tipo fuoco, allora si sarebbe indebolita fino ad estinguersi.


Naturalmente più potente era un'Essenza di Fuoco Falsa e più ci avrebbe messo tempo a scomparire. Per un livello 1000 significava che poteva esistere fino a 1000 anni dopo essere stata separata da una fonte di energia Origin di tipo fuoco.


1000 anni era un periodo di tempo piuttosto lungo; le Sette Valli Misteriose avevano solo un'eredità di 600 anni.


Anche per i discepoli principali delle Sette Valli Misteriose un'Essenza di Fuoco era troppo preziosa al punto da essere inottenibile. Avere un'Essenza di Fuoco Falsa di livello 1000 era un grande onore.


"In quante mosse vincerà l'Apprendista Senior Jiang secondo te?"


"Non sono sicuro, credo circa 10 o anche 20!" Nonostante Sun Lin avesse mostrato di essere migliorato molto, i presenti ancora favorivano Jiang Lanjian.


......


"Apprendista Senior Jiang! Ricevi il mio Inferno Ardente!"


Sun Lin usò la sua tecnica più famosa. Il rumore delle fiamme che sfrigolavano riempirono l'aria e una pioggia di fuoco cremisi emerse dalla spada di Sun Lin, ricoprendo il cielo per poi avventarsi su Jiang Lanjian! Ciò che era strano era che queste fiamme non avevano formato dei serpenti di fuoco come facevano le fiamme normali, invece si erano condensati in frecce affilate!


"Fiamme Abissali, sono le Fiamme Abissali di grado Human d'alta qualità! Sun Lin è davvero riuscito ad ottenere questo genere di fuoco per nutrire la sua Essenza di Fuoco Falsa!" Un discepolo della Fazione dei Raffinatori non poté non gridare pieno di gelosia, i suoi occhi erano pieni di invidia ed avidità.
Ovviamente le Fiamme Abissali l'avevano scioccato. Questo tipo di fuoco non era qualcosa che Sun Lin avrebbe potuto ottenere da solo.
C'era una sola possibilità; gli erano state donate dalla Fazione dei Raffinatori.


Questo era il privilegio e il vantaggio di un discepolo principale. Un comune allievo non avrebbe mai ottenuto una fiamma di grado Human d'alta qualità da raffinare.


Di fronte alla pioggia di fuoco cremisi, Jiang Lanjian era calmo come al solito mentre stava tirando fuori la sua spada lunga dal fodero. Questa lama verde scuro era ampia tre dita e sembrava avere un aspetto innocuo. Sembrava una lunga foglia verde completamente anonima.


"Spada che punta verso il cielo!


Jiang Lanjian menò un fendente, i suoi movimenti erano così rapidi che le sue mani divennero delle ombre confuse. Spuntò solo un bagliore verde, come se si fosse levato al cielo un drago verde!


L'energia della spada colpì con violenza la pioggia di frecce di fuoco e, con una serie di scoppiettii, la fece svanire nell'aria!


Il contraccolpo aveva provocato una raffica di scintille simile ai fuochi d'artificio estivi che abbagliò gli occhi degli spettatori. Prima che il pubblico potesse reagire, la lama di Jiang Lanjian avanzò. Questa spada fischiò emanando un rumore esplosivo mentre puntava verso il petto di Sun Lin!


"Muro di Fiamme!"


Sun Lin era sorpreso. Non si aspettava di ferire Jiang Lanjian con il suo Inferno Ardente, ma non credeva che sarebbe stato distrutto così facilmente. Mentre si ritirava colto dal panico, lanciò delle mura di fuoco che lo circondò.


<em>Hu hu hu!</em>


Tre mura di fuoco spuntarono nell'aria di fronte a lui, ognuna più vibrante dell'ultima.
Le enormi lingue di fuoco cremisi si alzavano nel cielo fino a raggiungere decine di piedi!


"Spaccati!"


Jiang Lanjian menò un fendente con la sua spada lunga e l'energia della sua lama avanzò con uno slancio impareggiabile, dividendo completamente le tre mura di fuoco e anche il campo di arti marziali! Jiang Lanjian menò un altro fendente e tutte le fiamme furono spazzate via dal vento dell'arma!


Jiang Lanjian raggiunse la sua massima velocità; un momento dopo una forma verde era già apparsa davanti al suo avversario.


Sun Lin impallidì subito!


La luce della spada brillò!


<em>Bang!</em>


La protezione di vera essenza di Sun Lin fu distrutta e venne scagliato fuori dal palco, il suo volto era pallido.


Una volta che Jiang Lanjian si era avvicinato a lui, Sun Lin non aveva avuto alcuna possibilità di resistere.
Dopotutto era un discepolo della Fazione dei Raffinatori. Nonostante usasse una spada non poteva essere considerato uno spadaccino, la sua arma era più uno strumento utilizzato per mostrare i suoi attacchi di fuoco. Ma Jiang Lanjian era diverso; la sua spada era la sua linfa vitale, l'oggetto a cui più teneva e un amico. Quando una spada e un essere umano diventavano tutt'uno, erano praticamente inarrestabili!


"Vittoria per Jiang Lanjian!"


Anche l'arbitro Anziano era rimasto sorpreso. Tre mosse per sconfiggere il nemico. E Sun Lin non era debole, eppure era stato battuto in quel modo!


La forza di Jiang Lanjian era troppo terrificante. Probabilmente la sua forza aveva già sorpassato quella di alcuni discepoli diretti!


E non era nemmeno il discepolo diretto della Fazione della Spada.


Quanto doveva essere potente il maestro della Fazione della Spada della giovane generazione, Jiang Baoyun?


Era semplicemente inimmaginabile!


Tra gli spettatori, i discepoli comuni stavano provando un timore reverenziale, Jiang Lanjian era troppo formidabile.
Perfino il discepolo diretto della Fazione delle Formazioni, Fang Qi, aveva un'espressione scontenta. Se Jiang Lanjian avesse appena mostrato tutta la sua forza prima, allora Fang Qi sarebbe riuscito a stento a batterlo, ma in caso contrario allora sarebbe stato in una situazione pericolosa!


Se lui, uno dei sette discepoli diretti, avesse perso contro il secondo migliore discepolo della Fazione della Spada, allora avrebbe perso la faccia.


Non fu solo Fang Qi a preoccuparsi, anche Ouyang Ming e Huan Xiaodie non sembravano troppo contenti. Per ora non si stavano preoccupando di Jiang Lanjian, stavano pensando a Jiang Baoyun.
Nonostante non avessero compreso pienamente la forza di Jiang Lanjian, la Fazione della Spada doveva averlo fatto. Se un discepolo forte come Jiang Lanjian era considerato solo il secondo in classifica, allora Jiang Baouyun doveva essere ancora più potente.


"Bene! Molto bene!"


In quel momento Ouyang Ming sentì una voce inquietante che rise fragorosamente. Si girò e vide un giovane esile come un bastone di legno e ricoperto di bende che stava sogghignando maliziosamente.


Ouyang Ming si sentì a disagio vedendo questa mummia rinsecchita apparire accanto a lui. Si accigliò: "Mugu Buyu, perché stai sorridendo?"


"Eheheheh, perché non dovrei entusiasmarmi vedendo un avversario del genere." La mummia si leccò le labbra con la sua lingua orribilmente lunga, nel suo sguardo brillava una luce anormale. Sembrava un vampiro affamato che aveva visto una preda gustosa, era davvero inquietante.


Questa mummia aveva un nome molto strano. Il suo cognome era Mugu e si chiamava Buyu. Non proveniva dalla Regione dell'Orizzonte Sud, ma da una regione occidentale molto lontana. 600 anni fa, un uomo di nome Mugu Yanzhuo della regione occidentale era arrivato nella Regione dell'Orizzonte Sud del territorio dei Sette Profound tramite una formazione a lunga distanza. Quest'uomo era stato il fondatore della Fazione delle Marionette delle Sette Valli Misteriose.


La fazione delle Marionette era il gruppo più misterioso nelle Sette Valli Misteriose. Ogni suo discepolo aveva un solo cognome - Mugu. Non avevano mai avuto discepoli che non condividessero questo nome. Nonostante fossero una fazione delle Sette Valli Misteriose in realtà erano più un clan.


Il numero di persone nella Fazione era scarso perfino in confronto alla Fazione del Guqin e a quella Miraggio. La Fazione delle Marionette aveva solo un terzo della popolazione di una qualunque di queste due fazioni.


Tuttavia nessuno osava sottovalutare la Fazione delle Marionette. Questo perché le capacità combattive dei discepoli della Fazione delle Marionette era troppo varia e potente, non solo, erano uniti in solidarietà. Durante questo Incontro di Arti Marziali, la Fazione delle Marionette aveva mandato solo due discepoli, Mugu Buyu e Mugu Jirong. Entrambi erano rimasti imbattuti e Mugu Buyu era il discepolo diretto della Fazione delle Marionette. Le sue mosse e il suo stile erano strani e la sua forza imprevedibile, non poteva essere valutata. Ouyang Ming avrebbe preferito combattere con Jiang Baoyun invece che affrontare questa mummia bizzarra.


Mugu Jirong non era così inferiore a lui, sarebbe riuscito a raggiungere i primi 10 senza difficoltà. Perfino Fang Qi della Fazione delle Formazioni non poteva tenere testa a Mugu Jirong.


La Fazione delle Marionette era troppo strana. Aveva le sue credenze e la sua religione, sembravano adorare un qualche dio proveniente da una religione occidentale, tutto quello che facevano era avvolto dal mistero. La loro fazione era posizionata a mille chilometri di distanza dal picco più alto delle Sette Valli Misteriose nelle profondità della Catena Montuosa del Cielo Misterioso. Quell'area era desolata ed era popolata da branchi di potenti bestie feroci.


La Fazione delle Marionette di solito non usava, né consegnava alcuna risorsa alle Sette Valli Misteriose. Occasionalmente avrebbero utilizzato un po' di risorse dalle Sette Valli Misteriose, ma l'avrebbero fatto offrendo uno scambio equivalente. Si poteva dire che la Fazione delle Marionette fosse un'entità indipendente che risiedeva nelle Sette Valli Misteriose. Contattava raramente le altre sei fazioni e i suoi membri avrebbero ascoltato le parole del Maestro del Valley, ma avrebbero anche potuto ignorarlo.


Tutti nelle Sette Valli Misteriose capivano una cosa, i discepoli della Fazione delle Marionette non potevano essere provocati. Questo non solo perché erano potenti e misteriosi, ma si impegnavano molto nel nascondere i loro punti deboli.


Se la Fazione della Spada aveva la potenza d'attacco maggiore, allora quella delle Marionette era la più difficile da affrontare. Nessuno desiderava combattere contro i suoi membri. Questo non solo a causa delle loro strane abilità, ma anche perché, una volta che uccidevano una persona, molto probabilmente l'avrebbero trasformata in una marionetta.


Questo era il motivo per cui qualcuno di formidabile come Ouyang Ming rabbrividiva di fronte a Mugu Buyu. Sapeva che la borsa che Mugu Buyu portava con sé era fatta dalla pelle di un maestro Xiantian e che al suo interno c'era una marionetta umana dormiente che era stata creata usando il cadavere di un maestro al picco dell'Houtian.


"Jiang Baoyun, sei sfortunato."


Mugu Buyu si leccò le labbra mentre guardava Jiang Baoyun. Ouyang Ming divenne gioioso vedendo questo, non era sicuro di poter battere Jiang Baoyun. E contro questo tipo anormale che non sembrava un essere umano, né un fantasma era ancora più insicuro. Se questi due avessero lottato e si fossero feriti a vicenda, sarebbe stata la situazione più vantaggiosa per lui.


Dopo l'incontro di Jiang Lanjian, ci furono tre combattimenti in cui scesero in campo dei discepoli diretti che sconfissero i loro avversari in tre mosse o anche meno. In quel momento la folla si stava entusiasmando sempre di più.


I discepoli diretti erano estremamente popolari. Quando Qin Wuxin entrò in scena, il campo di arti marziali si riempì di grida di uomini innamorati.


"Qin Wuxin vincerà!"


"Apprendista senior Qin, puoi farcela!"


"Apprendista senior Qin, ti amo!"


.............


Riecheggiò ogni sorta di voce e rumore, ma Qin Wuxin rimase lì con il suo Guqin, impassibile. La brezza faceva svolazzare il suo bellissimo abito bianco. Emetteva un'aura surreale.


La sua avversaria era Jing Chanyu, che aveva ancora il volto ricoperto da un velo come prima, e indossava un abito giallo brillante, sembrava una ragazza pura e silenziosa.


Mentre le due bellezze si affrontavano sul campo, naturalmente l'incontro attrasse l'attenzione di molti, molti, molti uomini. Per loro il combattimento stesso era meno importante del poter vedere due donne così splendide.


"Non puoi battermi." Disse con indifferenza Qin Wuxin.


"Lo so. Ma dato che sono entrata nel primo livello, non perderò l'opportunità di combattere contro discepoli diretti." Jing Chanyu sollevò con orgoglio la testa. Nonostante fosse stata completamente sconfitta da Fang Qi, non si era scoraggiata. Era sicura che in futuro li avrebbe raggiunti un passo per volta fino a sorpassarli.


Ma ora voleva sapere quanto era vasto il divario tra loro e lei.


"Allora... lascia che esaudisca il tuo desiderio!" Disse impassibile Qin Wuxin. "Ascolta la melodia del mio Guqin."


Le sue dita delicate toccarono le corde del Guqin e le note celesti cominciarono a scorrere come un fiume di montagna, risuonando nell'aria.
                                


                                



