---
title: Capitolo 261 - Ciò che Chiamano Disparità
pubDate: 2025-12-15T08:37:10.188Z
tags:
    - mw
---


Lin Ming ignorò tutti i rumori e le urla attorno a lui.


<em>'Permettermi tre mosse? Bene. Allora accetterò gentilmente la tua offerta generosa. Vedremo se dopo queste tre mosse avrai l'opportunità di farne una tu!'</em>


"Che l'incontro abbia inizio!"


L'arbitro pronunciò le parole attese a lungo dagli spettatori. Lin Ming non si mosse subito dopo l'inizio dell'incontro. Invece si intrecciò dell'essenza viola nel suo pugno che emanò delle scariche elettriche che crepitarono nell'aria. C'era anche il debole suono di un ruggito di un maestoso Drago del Fiume!


Fang Qi sorrise, aveva un'espressione sicura di sé. Sporse la mano e disegnò una linea, dal nulla apparì un simbolo dorato. Durante le fasi di gruppo, Fang Qi aveva affrontato Zhou Yan della Fazione dei Raffinatori e aveva usato questo simbolo per divorare le fiamme che aveva rilasciato.


Fang Qi era sicuro che, a parte gli anormali diretti discepoli, nessun altro era capace di romperlo. C'era una mini dimensione indipendente in cui poteva trasferire e contenere gli attacchi, solo una forza che eccedeva la sua capacità poteva distruggerla, altrimenti non ci sarebbe stato alcun attacco che poteva ferire Fang Qi.


Il motivo per cui Fang Qi aveva detto con noncuranza che avrebbe permesso tre mosse a Lin Ming era perché contava su questa piccola formazione. Se questo simbolo poteva bloccare tutte e tre le sue mosse, come avrebbe potuto continuare a combattere?


Fang Qi non vedeva l'ora di surclassarlo, si sarebbe goduto a fondo l'espressione sul volto di Lin Ming. Sarebbe stato proprio come quando aveva detto a Jing Chanyu che l'avrebbe sconfitta in cinque respiri di tempo. Anche se aveva resistito più che poteva, Fang Qi l'aveva schiacciata. Per lui era davvero una bellissima sensazione.


In quel momento nel pubblico Jing Chanyu si stava torcendo nervosamente le mani. Aveva riconosciuto questo simbolo e temeva che Lin Ming avrebbe fatto la sua stessa fine. Se fosse accaduto sarebbe stato un grosso colpo per la sua autostima e il suo cuore delle arti marziali.


Lin Ming poteva rompere il simbolo di Fang Qi e porre fine a questa maledizione in tre mosse? Almeno forse avrebbe potuto intimorire Fang Qi e levargli quel ghigno dalla faccia!


Tenendo la formazione nelle sue mani, Fang Qi rise e disse: "Sei pronto?"


"Sto aspettando che ti prepari!" All'improvviso Lin Ming sogghignò diabolicamente e iniziò a muoversi, le piastrelle sotto i suoi piedi si ruppero, il suo corpo divenne una serie di ombre!


Il pugno destro di Lin Ming conteneva la vasta, indomabile tirannia del potere del fulmine. 5000 filamenti di vera essenza si precipitarono come 5000 Draghi del Fiume feroci! L'aria attorno al suo pugno cominciò a fischiare con intensità come se quell'energia la stessa squarciando!


<em>Ka ka ka ka ka ka!</em>


Il terreno cominciò a tremare mentre dei vortici d'aria sollevarono i detriti. Onde furiose di vera essenza scavarono un grosso solco nel campo di arti marziali.


Sferrò un pugno.


Un pugno tirannico!!!


Di fronte ad uno slancio così inarrestabile, perfino Fang Qi sentì un po' di timore inspiegabile, ma sapeva che era comunque un discepolo diretto. Questa formazione spaziale era una delle tecniche principali della Fazione delle Formazioni - come poteva non bloccare Lin Ming?!


Pensando a questo, Fang Qi recuperò la sua sicurezza, ma sporse il simbolo dorato. Alla fine non era troppo fiducioso e non osò intercettare il pugno di Lin Ming a distanza ravvicinata.


"Aah!"


Lin Ming gridò e colpì il simbolo con il suo pugno, la vera essenza vibrante divampò!


<em>Kacha!</em>


Con un'esplosione, un'energia trapassò la formazione come un piede che schiacciava un uovo. Fu fatta a pezzi!


Eppure la forza del pugno di Lin Ming non si ridusse, continuava a precipitarsi su Fang Qi come prima!


Fang Qi aveva fallito completamente!


Com'era possibile?!


Nel panico, Fang Qi tirò fuori un disco con una formazione dal suo anello spaziale. Mentre appariva, brillò una luce blu.


"Formazione Blu dei Nove Cerchi!"


Una tenda blu cadde di fronte a Fang Qi, confrontandosi con l'energia di Lin Ming.


<em>Bang!</em>


I 5000 filamenti vibranti di vera essenza colpirono con violenza la tenda blu, affondando nella sua struttura. La tenda emise un bagliore per un momento per poi infrangersi.


Nonostante la forza del pugno di Lin Ming fosse stata ridotta grandemente, continuò ad avanzare!


Fang Qi era scioccato, si morse la lingua e usò un po' di essenza di sangue, sputandola sul disco. In quell'istante cadde un'altra tenda blu, però questa volta era leggermente tinta di rosso!


<em>Ka!</em>


La forza del pugno di Lin Ming si era ridotta della metà. Mentre si scontrava sulla barriera, ci fu un'esplosione che ruppe in due la tenda, fu a stento in grado di resistere.


Dopo aver creato le tende di luce, Fang Qi era impallidito, gli ribolliva il sangue.
Visto che aveva dovuto usare dell'essenza di sangue, aveva quasi vomitato sangue. Fortunatamente per lui era riuscito a ingoiarlo all'ultimo momento. Dopo averlo fatto si sentiva ancora peggio, sembrava in condizioni orribili.


Lin Ming inarcò le sopracciglia: "Sei riuscito a bloccarlo? Un discepolo diretto è davvero bravo, allora... ci sono altre due mosse!"


Sentendo queste parole, Fang Qi mostrò un'espressione scontenta come se qualcuno avesse schiaffeggiato sua madre proprio di fronte a lui. Gli aveva promesso tre mosse!


Chi voleva ricevere colpi da un tale scherzo della natura! Solo un pugno lo aveva costretto ad usare la Formazione Blu dei Nove Cerchi - ne aveva usate addirittura due! Visto che non aveva avuto tempo per disegnarne una seconda, era stato costretto ad usare la sua essenza di sangue!


Una penalità di tre mosse, se questa fosse stata una battaglia privata, allora avrebbe potuto rimangiarsi la sua promessa. Ma ora tutti i discepoli della Valle dei Sette Misteri stavano guardando. In quanto diretto discepolo non poteva assolutamente permetterselo!


Doveva usare tutte le sue forze per bloccare queste tre mosse. Altrimenti non avrebbe avuto più il coraggio per rimanere nella Valle dei Sette Misteri.


<em>'Non importa. Quello dovrebbe essere il suo colpo più forte. Dato che è stato costretto ad usare il suo asso nella manica, il suo consumo di energia non dovrebbe essere stato basso. Probabilmente il prossimo colpo sarà molto più debole. Non solo, ma visto che ho dovuto creare di fretta una barriera difensiva, ho avuto dei pessimi risultati. Se posso prepararmi in anticipo, la mia situazione migliorerà di molto. Nel caso peggiore, allora dovrò solo usare il mio asso nella manica...'</em>


Fang Qi si consolò in questo modo e si fece un po' di coraggio.


L'intero stadio era diventato stranamente tranquillo. Quei discepoli rumorosi e sfacciati che avevano usato formazioni per amplificare le loro voci per tifare Fang Qi ora non stavano emettendo nemmeno un suono. Pensavano che Fang Qi sarebbe riuscito a bloccare facilmente il pugno, non si aspettavano che sarebbe finita così.


Nonostante Fang Qi avesse trattenuto il sangue che gli ribolliva nel petto e non aveva perso la faccia vomitando sangue davanti a tutti, la gente che assisteva all'incontro non era idiota. Naturalmente avevano visto che Fang Qi aveva subito una piccola sconfitta.


"Cavolo. Maledizione a tutti! Perché non stiamo tifando? Dobbiamo sostenere il nostro Apprendista Senior!
Tifiamo!"


"Sì! Stavolta dobbiamo tifare di più. Quel Lin Ming deve aver usato una qualche tecnica segreta, è impossibile che possa continuare a fare mosse del genere! L'Apprendista Senior Fang vincerà comunque anche se gli ha permesso di fare tre mosse!"


"Sì! Ecco! Come potrebbe perdere l'Apprendista Senior Fang?"


Questi discepoli della Fazione delle Formazioni si fecero forza e si prepararono a tifare di nuovo, ma all'improvviso rimasero senza fiato. Molti dei discepoli avevano già gridato e le loro urla strangolate si troncarono all'improvviso come se fossero delle galline strozzate; era un suono strano e disdicevole.


Il motivo per cui l'avevano fatto era perché avevano appena visto Lin Ming toccare il suo anello spaziale facendo apparire una lunga lancia d'argento nella sua mano!


Era uscita Lancia Pesante d'Argento Flessibile!


"Arma? Anche lui usa un'arma?"


"Lin Ming non è un praticante di arti marziali che usa i pugni?"


"Perché avrebbe un'arma?!"


I discepoli della Fazione delle Formazioni erano sbalorditi. Non c'erano molti praticanti di arti marziali nel continente Tianyan che non usavano armi. Tuttavia non era troppo raro. Ad esempio il Duo Jingchan della Nazione Jingchan, Jing Chanyu e Jing Chanshi usavano solo i palmi e le ombre delle dita.


Avevano dato per scontato che Lin Ming fosse uno di quei praticanti di arti marziali che usavano i pugni.
Nonostante il loro raggio d'attacco fosse minore, i pugni eccellevano in flessibilità, velocità e precisione. Se usati bene e supportati da una tecnica marziale non sarebbero stati inferiore ad una spada o una sciabola.


Ma se un praticante di arti marziali avesse un'arma, sicuramente avrebbe speso la maggior parte del suo tempo a coltivare un'arma, i pugni sarebbero solo secondari.


Che un pugno secondario avesse una forza del genere?!


Com'era possibile??!


Non lo era!


"Sta bluffando!"


Un discepolo della Fazione delle Formazioni si rifiutò ostinatamente di accettare la realtà. Tuttavia nessuno gli credeva. Tutti i discepoli della Fazione delle Formazioni avevano delle espressioni scontente. Sembrava che il loro discepolo diretto Fang Qi si fosse davvero... fregato da solo stavolta.


Nell'area d'aspetto dei contendenti, Ouyang Zifeng fissò la lunga lancia d'argento di Lin Ming.
Gli angoli della sua bocca e il suo sguardo iniziarono a tremare con violenza: "Quando ho combattuto contro di lui, non sono comunque riuscito a costringerlo ad usare la sua arma?"


Ripensando a quando aveva deriso Lin Ming, dicendogli che forse non avrebbe potuto costringerlo ad usare la sua spada, poté solo sorridere con amarezza.


Tutti avevano sottovalutato Lin Ming perché proveniva da uno dei 36 paesi.


Sul campo di arti marziali, il volto di Fang Qi era diventato rosso come una rosa. Non riusciva ad accettare che un praticante di arti marziali dei 36 paesi fosse così anormale. Senza badare alla sua posizione e al suo orgoglio, pose cinque Formazioni Blu dei Nove Cerchi attorno a sé.


Visto che aveva creato di fretta una Formazione Blu dei Nove Cerchi un momento fa, era stato costretto ad usare un po' di essenza di sangue. Stavolta non avrebbe ripetuto un errore così umiliante. Aveva preparato in anticipo queste Formazioni Blu dei Nove Cerchi.


La Fazione delle Formazioni si era sempre dedicata alle tecniche secondarie, quindi in termini di forza i suoi discepoli erano spesso inferiori agli altri. Ma in termini di difesa in realtà erano i migliori.


La forza difensiva di una formazione naturalmente sorpassava quella di un'armatura.


Guardando gli scudi blu di fronte a sé, Fang Qi si rincuorò.


<em>'Sei potente, ma la tua lancia può trapassare le mie cinque formazioni?'</em>


Ma dopo aver riflettuto per un po', Fang Qi pensò che la prudenza non era mai troppa. Tirò fuori una piccola bandiera dal suo anello spaziale e cominciò a riversarci vera essenza, così da poterla usare istantaneamente in caso di bisogno. Questa bandiera era la tecnica finale di Fang Qi. Nonostante il potere difensivo di questa formazione fosse forte, aveva comunque un punto debole. Doveva essere preparata in anticipo.


Dopo aver posto una serie di formazioni, Fang Qi aveva consumato una grande quantità di energia.
Ma aveva anche una formazione speciale che poteva ripristinare parte della sua vera essenza. In una battaglia d'attrito, Fang Qi credeva di essere in vantaggio.


In quel momento Lin Ming usò la sua lancia!


Tecniche elementari per la lancia, prima mossa - Drago del Fiume si Addentra nei Mari!!!!


"Roarrr!!!"


Il ruggito sconvolgente di un Drago del Fiume risuonò nel cielo. Dietro Lin Ming iniziò a condensarsi l'ombra di un magnifico Drago del Fiume Viola. Dopo che Lin Ming aveva assorbito il Fulmine Divino del Drago del Fiume Viola, la sua mossa aveva raggiunto un nuovo livello. Non appena colpiva con la sua lancia, portava con sé la maestosità di un drago!


Insieme al potere del fulmine e dei 5000 filamenti vibranti di vera essenza, era davvero capace di spazzare via ogni cosa! Iniziarono ad attivarsi delle scariche elettriche. Questa lancia aveva la potenza di fiumi e montagne, travolgeva con ferocia lo spazio!


<em>Peng peng peng!</em>


Di fronte a questa forza inarrestabile, tre strati della Formazione Blu dei Nove Cerchi fu fatta a pezzi come carta!


L'espressione di Fang Qi cambiò drasticamente, mosse velocemente la bandiera nelle sue mani.


<em>Peng!</em>


Una quarta Formazione Blue dei Nove Cerchi fu distrutta; la Lancia Pesante d'Argento Flessibile continuò a marciare in avanti!


<em>Ka!</em>


La lancia impattò con violenza contro la quinta Formazione Blu dei Nove Cerchi. La bandiera di Fang Qi cominciò ad emanare un bagliore dorato e un'enorme quantità di rune si precipitarono fuori dalla bandiera, imprimendosi tutte sull'ultima Formazione Blu dei Nove Cerchi!


Com'era possibile?!


Fang Qi guardò impotente mentre l'ultima Formazione Blu dei Nove Cerchi rinforzata dalla bandiera iniziò a rompersi! Questa piccola fessura sembrava il ghigno di un diavolo, si stava espandendo sempre di più!
                                


                                



