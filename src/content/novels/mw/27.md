---
title: Capitolo 27 - Inizio dell'esame!
pubDate: 2025-10-16T07:28:18.403Z
tags:
    - mw
---


Lin Ming fece un sospiro di sollievo. Aveva già raggiunto da tempo l'apice del Primo livello della Trasformazione del Corpo ed era solo ad un passo dal raggiungere il secondo.
Anche senza la Pillola Cervo Dorato sarebbe stata solo una questione di giorni prima di
avanzare di livello.


Nel primo livello della Trasformazione del Corpo la vera essenza era concentrata principalmente nei muscoli e nel secondo avrebbe iniziato ad aumentare e diffondersi per tutto l'organismo. Non solo si accresceva la forza, ma anche la robustezza del corpo.
Nonostante non si diventi invincibili, si potrebbe dire che la spada che ti avrebbe facilmente trafitto prima, in seguito avrebbe inflitto solo una leggera ferita.
Anche le abilità di combattimento sarebbero aumentate di un lieve margine.


Tuttavia Zhu Yan sei mesi fa era al picco del terzo livello della Trasformazione del Corpo.
Aveva solo raggiunto il secondo, e anche se aveva il potere della 'Formula del Caos Primordiale', c'era un grande divario tra loro due. E questo senza contare l'allenamento che Zhu Yan avrebbe fatto in quel periodo.
Era un talento marziale di grado quattro, quindi anche i suoi progressi saranno stati rapidi.


Nonostante non avesse ancora dormito, Lin Ming era appena avanzato di livello e non si sentiva per niente stanco, anzi si sentiva ristorato. Corse immediatamente fuori e si diresse verso le Montagne Zhou.


Il Padiglione dello Splendore era a poche chilometri di distanza dalla radura in cui si allenava di solito Lin Ming. Anche correndo a perdifiato, ci avrebbe messo il tempo che ci mettevano a bruciare due bastoncini di incenso.
Ma ora che era arrivato al Secondo Stadio della Trasformazione del Corpo, ci mise la metà. Lin Ming si sentì incredibilmente felice in quel momento.


Dopo che raggiunse il solito posto, Lin Ming gettò lo zaino di tela a terra. In esso c'erano le medicine e anche le bende. Le medicine non erano economiche; erano tutte rare e preziose.
Anche i bendaggi erano stati immersi in succo d'erba Ossanera, che provvedevano un ulteriore effetto rigenerante. Con questo tipo di trattamento lussuoso, non doveva più preoccuparsi delle ferite interne. Lin Ming fu in grado di dedicarsi pienamente alle arti marziali.


Lin Ming ingoiò una Pillola Raduna Spirito per aumentare il ritmo in cui assorbiva vera essenza. Iniziò ad esercitarsi sia nella 'Formula del Caos Primordiale' che nel 'Scritture del combattente del Caos Primordiale.'


Nel continente Tianyan, tra quelli che praticavano le arti marziali, avere la forza di 1000 jin era un considerato un buon risultato.
Poi i praticanti di arti marziali sarebbero passati allo stadio dell'Alterazione dei Muscoli, della Forgia delle Ossa e della Circolazione.


Quando completavano la Trasformazione del Corpo, i praticanti di arti marziali potevano esercitare una forza di 8.000 jin (4000 kg), tra questi, chi era nato con una Forza Divina Innata, potevano arrivare a 10.000 jin.


Questo era il limite. Anche diventando un maestro houtian, la forza non sarebbe aumentata; potevano aumentare solo la loro vera essenza.


Poi dal livello xiantian in poi, il praticante di arti marziali si sarebbe concentrato sulla comprensione della vera essenza, coltivando l'anima. Questo era considerato il percorso corretto delle arti marziali.


Ma secondo il 'Scritture del combattente del Caos Primordiale' 1.000 jin erano solo l'inizio. Quelli appena avanzati dovrebbero raggiungere 10.000 jin e quelli con maggiori risultati sarebbero arrivati perfino a 100.000 jin.
Per quanto riguarda la potenza dei più grandi coltivatori, non c'era modo di stimarla. Se avessero aperto le Otto Porte Nascoste dei Tronchi Celesti e poi le Nove Stelle del Palazzo del Dao, il corpo poteva ottenere potere dal cielo e dalla terra.
Avrebbero potuto frantumare le montagne e sconvolgere i cieli, quel genere di forza poteva arrivare anche ad un milione di jin.


Quando Lin Ming esaminò quei ricordi, non riusciva quasi a crederci. Se fossero stati due o tre volte più forti rispetto al normale, forse avrebbe potuto farlo, dopotutto questa era l'eredità di innumerevoli millenni del Regno Divino.


Ma questo divario era troppo incredibile. Poté richiamare alla memoria che in quei Sect, i custodi che spazzavano per terra all'entrata e i bambini che scorrazzavano in giro avrebbero avuto la forza di molte migliaia di jin.
Per quanto riguarda i discepoli principali, la loro forza avrebbe raggiunto 100.000 jin.


I ricordi erano così dettagliati che Lin Ming dovette crederci per forza. Anche il Maresciallo Qin Xiao non avrebbe retto il confronto con uno spazzino.


Tuttavia quel tipo di forza era così remota per Lin Ming, se il passo dalla Circolazione al Tempra del Midollo era difficile, allora aprire le Otto Porte Nascoste dei Tronchi Celesti e le Nove Stelle del Palazzo del Dao lo era ancora di più.
Figuriamoci Lin Ming, secondo i ricordi dell'esperto quei Sect avevano molti discepoli che erano bloccati in quello stadio. Considerando che era nel Regno Fortuna Celeste, sarebbe stato ancora più arduo che ascendere allo Xiantian.


Lin Ming rifletté su tutto questo e fece un respiro profondo. Era prematuro considerare queste possibilità. Ciò che doveva fare ora era allenarsi e raggiungere almeno lo stadio 'Forza Penetrante'.


Con esso poteva prendere a pugni un albero e lasciare intatta la corteccia, distruggendone l'interno!


Tuttavia i ricordi dell'esperto erano un po' sfocati in quel punto, Lin Ming non aveva ancora raggiunto questo stadio e poteva solo cercare di decifrarne i segreti da solo.


...


Nella parte sud-est della città di Fortuna Celeste, c'era una squadra di guardie armate sull'attenti. Un giovane vestito di seta e con una lunga spada appesa alla vita stava nel corridoio e si guardava attorno come se stesse aspettando qualcuno.


Non appena passò qualche minuto, un altro ragazzo che portava una cotta di maglia e un elmo arrivò alla fine del corridoio.
Sembrava avere circa venti anni. Sebbene la sua statura non fosse imponente, la sua andatura era tranquilla e il suo respiro rilassato; sembrava un maestro.


Il giovane vestito di seta lo vide e sorrise con gioia. Gli diede subito il benvenuto, "Fratello maggiore, sei tornato. Nostro padre ne sarà sicuramente felice. Era molto soddisfatto dei tuoi successi sulla frontiera in questi ultimi tre anni."


Il ragazzo vestito di seta era tutto sorrisi. Era l'uomo che aveva perso 1000 liang d'oro con Lin Ming e aveva detto che avrebbe fatto leggere il suo nome al contrario, Wang Yigao.


Wang Yigao era in uno stato patetico. Nonostante avesse provato ad impedire che le voci si diffondessero, suo padre l'aveva comunque scoperto. Il Generale Wang era diventato furioso.


Non era arrabbiato per il fatto che Wang Yigao avesse fatto una scommessa, ma che avesse perso. E non solo, era stato sconfitto da un ragazzo al primo stadio della Trasformazione del Corpo e aveva fatto leggere il suo nome al contrario!
Era semplicemente una vergogna per il buon nome della famiglia.


Wang Juzhu aveva ordinato che fosse confinato per due mesi ed era appena uscito.


I due mesi di reclusione erano stati duri per Wang Yigao. Non poteva mangiare carne, né andare al bordello, né condurre i suoi piccoli seguaci ad opprimere gli altri e doveva leggere i classici sulle arti militari, completando i suoi compiti giornalieri.


Wang Yigao odiava queste cose con passione e tutto questo era stato causato da Lin Ming. Semplicemente non poteva sopportare questo torto.


Ma Wang Yigao non sapeva come occuparsi di Lin Ming. Non aveva alcun potere nell'esercito, né poteva sconfiggerlo lui stesso. Per quanto riguarda quelle canaglie dei suoi amici, nessuno di loro poteva reggere il confronto con Lin Ming.
In più suo padre non gli dava più soldi, quindi non poteva nemmeno permettersi di ingaggiare qualcuno. Semplicemente non c'era niente che potesse fare a Lin Ming.


Fino ad oggi. Il suo fratello maggiore era tornato e Wang Yigao stava quasi per piangere. Sentiva che era arrivata finalmente la sua occasione; perciò aveva aspettato a lungo suo fratello, così da potersi lamentare con lui.


Wang Yiming guardò il patetico Wang Yigao. Erano entrambi i figli della famiglia principale, lo stesso padre e la stessa madre.
Naturalmente comprendeva il suo fratellino.
Disse, "Mi hai aspettato per discutere della scommessa che hai perso." Il Generale Wang aveva ammonito a punito Wang Yigao per questo, quindi naturalmente era chiaro il motivo.


Wang Yigao alzò lo sguardo, "Il fratello maggiore è davvero perspicace, davvero fiero! ...Sai, quel ragazzo è troppo arrogante. Prima ha colpito il mio servo e poi ha barato durante la scommessa. Non solo, ha anche insultato la nostra famiglia..."


Wang Yiming lo ascoltò e sapeva che il suo fratellino era spudorato e stava fabbricando delle spiegazioni irrazionali. Disse con impazienza, "Basta stronzate. Credi che non sappia cosa vuoi? Vuoi che mi vendichi per te?"


"Il fratello maggiore è davvero un eroe senza pari; occuparti di quello lì per te sarebbe come sollevare un mignolo..."


Wang Yiming disse, "Sono un fiero comandante dell'esercito, e vuoi che ti aiuti a sbarazzarti di un ragazzino al primo stadio della Trasformazione del Corpo. È una battuta a cui dovrei ridere?"


Wang Yigao sorrise leggermente. "Sì, è un po' un'esagerazione. Uno non deve usare un coltello per buoi per uccidere una gallina.
Fratello maggiore non hai quattro forti guardie armate? Lasciarle andare è anche..."


"Mio padre è il capitano delle forze armate della città di Fortuna Celeste. Sta per essere tramandato il trono, è un periodo delicato. Vuoi che usi le guardie delle forze armate per fare un arresto nella capitale? Vuoi davvero fare una cosa così assurda?
Quali pensi che saranno i risultati? Credo che due mesi di reclusione non siano stati abbastanza!" Wang Yiming urlò queste parole e non prestò più attenzione a Wang Yigao. Se ne andò.


Wang Yigao rimase lì a bollire per il risentimento. Non avrebbe mai pensato che suo fratello l'avrebbe rimproverato così aspramente! Strinse i pugni e i denti finché non iniziò a tremare.
"C***o! Non ho mai sofferto una tale ingiustizia nella città di Fortuna Celeste. Lin Ming se non ti renderò uno storpio allora il mio cognome non è Wang!"


...


Cinquanta giornate nuvolose passarono quietamente...


Nelle montagne Zhou c'era un ragazzo che si stava allenando in una radura. I venti di montagna stavano ululando ma i rumori che provenivano dai pugni del ragazzo sovrastavano quei suoni.


"Bang!"


Non appena il giovane diede un pugno al pilastro di legno di fronte a lui, risuonò un 'peng' nell'aria. Anche se il pilastro di legno era stato cosparso di materiali speciali per renderlo più durevole, si ruppe a metà con un solo colpo.


Al termine del pugno, senza nemmeno aspettare che la polvere atterrasse, scagliò la sua gamba verso il basso e spezzò il pilastro a metà.


"Nonostante non sia stato in grado di comprendere 'Forza Penetrante', ho comunque raggiunto un minor successo nel primo stadio della 'Formula del Caos Primordiale' e il secondo stadio della Trasformazione del Corpo si è consolidato per bene; la mia forza dovrebbe essere almeno a 2600 jin." Questo giovane era Lin Ming.
In questi cinquanta giorni Lin Ming si era allenato costantemente tra le montagne. Aveva una scorta illimitata di preziose medicine e aveva preso venti Pillole Raduna Spirito. A causa di questo enorme consumo di liang, Lin Ming aveva anche venduto un simbolo di iscrizione per pagarle.


Tuttavia anche con così tante medicine, Lin Ming non era stato in grado di avanzare al terzo stadio della Trasformazione del Corpo, quello delle Viscere. "Scritture del combattente del Caos Primordiale' si focalizzava sulla costruzione di una solida fondazione; non era un processo che si potesse affrettare.


"Sono passati cinquanta giorni. Domani ci sarà l'esame del Palazzo delle Sette Arti. Non dovrei avere alcun problema a superarlo." Disse Lin Ming mentre raccoglieva i suoi vestiti da una grande roccia. Si era anche lavato velocemente nel fiume.


Sotto il sole splendente i muscoli di Lin Ming erano piuttosto robusti e allenati uniformemente. La luce faceva brillare la sua pelle, piena di forza. Era come un agile ghepardo.
Solo guardando la sua schiena, era difficile credere che questo fosse il fisico e lo spirito di un giovane di quindici anni.


Dopo essersi lavato, Lin Ming si rimise i vestiti e se ne andò dalla montagna. Corse spedito come un falco che inseguiva un coniglio, veloce come la luce e in pochi minuti era svanito nella foresta sconfinata.
                                


                                



