---
title: Capitolo 29 - Cavalleria
pubDate: 2025-10-16T07:28:18.404Z
tags:
    - mw
---


Zhu Yan rifletteva, mentre percorreva l'anello sul suo dito. Disse, "Fratello Wang, la città di Fortuna Celeste è il tuo dominio, che genere di connessioni non hai? Naturalmente hai a che fare con individui superiori al quarto stadio." Zhu Yan sospettava che Lin Ming fosse più forte di quanto appariva. Occuparsi di lui sarebbe stato impossibile per un esperto al picco del terzo stadio; sarebbe stato meglio attaccarlo direttamente con qualcuno di due livelli più alto per mandarlo via.
Wang Yigao disse, "Conosco molti maestri al quarto stadio, ma... sono le guardie di mio padre o di mio fratello. A causa delle questioni precedenti mio padre ha già stabilito un decreto. Ora nessuno mi ascolta più."


Le persone al quarto stadio della Trasformazione del Corpo di solito non erano dei giovanotti.
Tendevano ad essere di oltre trent'anni e spesso occupavano alte posizioni o erano la guardia personale di qualche potente. A giudicare dall'influenza di Wang Yigao, era impossibile che si abbassassero ad attaccare un quindicenne.


Zhu Yan ci pensò e disse a Wang Yigao, "Questa ispezione del Palazzo delle Sette Arti, non la sta controllando Zhao Mingshan? Sembra che recentemente abbia ricevuto una promozione da tuo padre."


Wang Yigao rimase sorpreso, poi annuì e disse. "Sì, è vero. Fratello Zhao di solito è molto buono con me." Zhu Yan aveva sentito dire che Zhao Mingshan era il capitano delle Forze di Polizia della città di Fortuna Celeste. Le Forze di Polizia e l'Esercito che proteggeva la città erano le due componenti principali. La prima si occupava della sicurezza pubblica, come la cattura dei ladri e mantenere l'ordine, la seconda era responsabile per il mantenimento dell'autorità dell'imperatore e la soppressione delle ribellioni.


"Ah, ecco... ho un'idea per farti diventare uno storpio Lin Ming..." Zhu Yan sbirciò tra le tende della carrozza e fissò Lin Ming come un serpente velenoso, mentre la sua espressione si incupiva.


...


Le ispezioni del Palazzo delle Sette Arti erano divise in tre parti, la Prova della Forza, la Prova del Sogno e la Pagoda Raffinata.


Questa mattina c'era il primo test, la Prova della Forza.


L'allenamento della forza era la parte principale del primo stadio della Trasformazione del Corpo.


Era anche il fondamento delle arti marziali. Se non fosse stata stabile, allora anche gli stadi dopo, la fase della carne, delle viscere, alterazione dei muscoli, forgia delle ossa e della circolazione sarebbero diventati tutti inutili.


Per questo la forza era molto importante per i praticanti di arti marziali. Il metodo di valutazione era relativamente semplice. Purché svolto correttamente, allora avrebbe potuto eliminare un grande numero di partecipanti.


A causa di questo negli ultimi anni il Palazzo delle Sette Arti lo aveva stabilito come primo test.


Lo strumento di valutazione era una speciale struttura di pietra, alta quanto un uomo. Sulla sua sommità c'era un fascio di luce formato da vera essenza. Non appena qualcuno ci avesse dato un pugno, il raggio di luce avrebbe segnalato la forza della persona. Un raggio lungo un pollice sarebbe stato un po' meno di 100 jin. Provocando un fascio di luce lungo un piede sarebbe stato equivalente a 1000 jin e avrebbe fatto superare l'esame. Chiunque al di sotto di questo limite sarebbe stato istantaneamente eliminato.


Ma il picco del primo stadio della Trasformazione del Corpo aveva la potenza di circa nove pietre. Era abbastanza per rompere alberi ferrei, ma di solito equivaleva circa a 900 jin di forza e quindi era difficile per loro passare la prima prova.


Lin Ming aveva già superato questo limite, al momento era un po' più forte di 2600 jin. Questo a causa del soverchiante potere del 'Scritture del combattente del Caos Primordiale'. La potenza era il suo punto forte, sarebbe riuscito ad arrivare tra i primi posti.


In piazza doveva ancora cominciare l'esame. Lin Ming stava meditando su una piattaforma di pietra a lato della strada e stava controllando il suo respiro.


In quel momento sentì dei rumori improvvisi e una voce che gridava con forza, "Toglietevi di mezzo! Toglietevi di mezzo!"


Lin Ming aprì gli occhi e rimase sorpreso vedendo un uomo di vent'anni cavalcare per strada. Indossava un'armatura brillante e nella sua mano c'era una lancia lunga due metri, spessa come il braccio di un bambino. Disperse la folla oscillando la lancia con una mano e tenendo una frusta per cavalli con l'altra.


"Clop clop." Il suono degli zoccoli risuonava chiaro nell'aria e la gente nella strada si disperse. Lin Ming si accigliò. Oggi era il giorno dell'esame del Palazzo delle Sette Arti. La città di Fortuna Celeste avrebbe mandato qualcuno delle Forze di Polizia per mantenere l'ordine. Come potevano permettere un comportamento simile?


Presto Lin Ming notò che, nonostante questa persona muovesse la sua lancia tra la folla, non si era scontrato con nessuno. Sembrava che le arti marziali di quest'uomo fossero discrete ed era anche bravo a controllare il suo cavallo.


All'inizio Lin Ming era seduto sul ciglio della strada e non aveva intenzione di alzarsi. Ma in quel momento vide l'uomo sorridere sinistramente e dare un colpetto alle redini.
Si girò e galoppò verso Lin Ming.


L'espressione del ragazzo si incupì. Aveva capito che quest'uomo stava puntando verso di lui! Il cavallo si stava dirigendo verso di lui, sempre più veloce. Non solo il cavaliere stava indossando dell'armatura, ma la spessa lancia pesava almeno 100 jin. Insieme alla velocità dello slancio del cavallo, quella lancia sarebbe stata capace di trapassare un muro!


A meno di dieci metri di distanza, la lancia nella mano dell'uomo iniziò ad illuminarsi di un debole bagliore giallo.


Tecnica Marziale!


<em>'Usa una tecnica marziale, mi stanno prendendo sul serio.</em> Pensò Lin Ming, mentre il suo sguardo divenne freddo. Aprì leggermente la sua mano destra mentre faceva ruotare la 'Formula del Caos Primordiale'.
La percezione di Lin Ming raggiunse istantaneamente il suo massimo limite. Di fronte ai suoi occhi la lancia rallentò e il rumore degli zoccoli si attutì.


A tre metri di distanza, Lin Ming scattò dalla sua posizione e si mosse inaspettatamente verso l'uomo. Lin Ming non tentò di schivare e stese entrambe le mani afferrando la lancia!


Una lancia di cento jin, la forza di un cavallo che poteva anche distruggere un albero. E questo ragazzo è riuscito davvero ad afferrarla?!


Con la lancia in mano, Lin Ming circolò la sua vera essenza nelle mani e nei piedi. Arretrò di un passo con il piede destro e si fece leva sulla piattaforma di pietra, usando entrambe le mani, utilizzò improvvisamente 2600 jin di forza!


"Su!"


Lin Ming gridò, alzando le braccia che stavano tenendo la lancia. L'uomo sentì un breve contraccolpo, poi venne sollevato direttamente dalla sua lancia e lanciato via come una bambola di pezza!


L'uomo era rimasto stordito, sentiva fischiare le orecchie e la sua vista era diventata sfocata. L'impatto gli aveva provocato un dolore incredibile. I suoi organi sembravano essersi danneggiati mentre si era schiantato su un albero e aveva sboccato sangue.


Lin Ming gettò via la lancia di 100 jin e si sedette di nuovo. Quest'uomo aveva solo la forza al secondo stadio della Trasformazione del Corpo. Nonostante avesse l'aiuto di un cavallo, paragonato al 'Scritture del combattente del Caos Primordiale' era ancora lontano dall'essere abbastanza!


La folla lì attorno era rimasta senza parole. Quest'uomo era scattato verso di lui a piena velocità, ma era stato sollevato e scagliato via da Lin Ming. Questo ragazzo era un mostro!


Zhu Yan aveva guardato la scena dalla sua carrozza. Il suo sguardo si incupì ulteriormente. Wang Yigao, inutile idiota! Anche quella persona che conosceva era solo un sacco di patate! Aveva anche un cavallo eppure era stato lanciato via!


Comunque si era aspettato questo risultato. Solo che non pensava che il contrattacco di Lin Ming sarebbe stato così violento.


In quel momento si sentirono dei passi di un gruppo che si avvicinava. "Che diavolo sta succedendo, qualcuno osa creare disordini?!"


Non appena Lin Ming alzò lo sguardo, scoprì che era stato Wang Yigao a pronunciare quelle parole.
Trattenne una smorfia. Era ovvio che fosse tutto un suo piano.


Wang Yigao vide l'uomo che era stato scagliato via da Lin Ming e il suo cuore sussultò.
Era una forza davvero terrificante. Ma si calmò quando si ricordò la folla di persone che aveva portato ad aiutarlo. Wang Yigao si fece coraggio; strinse i denti e guardò ferocemente Lin Ming. "Lin Ming, bastardo. Ancora una volta combatti contro i miei uomini! Non volevo perdere tempo per queste inezie, ma questa volta hai superato il limite!"


"Andate! Portatelo da me! Prendetelo! Uccidetelo e mi prenderò la responsabilità!" Wang Yigao mosse il braccio con eroismo, ma inaspettatamente anche se aveva dato l'ordine nessuno si era mosso!


<em>Uccidetelo e mi prenderò la responsabilità? Che battuta del c***o! Se sarà lui ad ucciderci anche in quel caso te ne prenderai la responsabilità!?</em>


La maggior parte delle persone nel gruppo era solo al primo stadio della Trasformazione del Corpo e alcune al secondo ed erano deboli rispetto a qualcuno dello stesso livello. Avevano visto tutti Lin Ming scagliare via un uomo a cavallo ed era rimasto impresso nelle loro menti. Provare ad attaccarlo non era solo un suicidio?


Lin Ming sorrise e disse, "Leccapiedi, come avete fatto a non migliorare dopo tre mesi?"
                                


                                



