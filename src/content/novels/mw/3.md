---
title: Capitolo 3 - Anima senza padrone
pubDate: 2024-05-22T18:10:15.568Z
tags:
    - mw
---


Lin Ming lavò la pietra con un po' d'acqua di fiume. Dopo aver esitato per un po', sollevò un'ascia e usò la parte non affilata per colpire leggermente il cubo. Non fece nemmeno un graffio alla pietra.


Era prevedibile. Il fatto che fosse stata in grado di rimanere intera dopo essere stata ingoiata da un Pangolino dal Dorso Dorato era già una dimostrazione della sua incredibile resistenza. Lin Ming aumentò gradualmente la forza dietro i suoi colpi. Alla fine usò tutte le sue forze, facendo ammaccare l'ascia e l'incudine, mentre il cubo era rimasto intatto.


Cazzarola!


Lin Ming era sbalordito. Si aspettava che la pietra fosse dura, ma non così dura. Com'era stato creato questo oggetto?


Lin Ming non riuscì a trovare risposta. Questo cubo e la sua forma erano troppo peculiari. Forse qualche maestro raffinatore l'aveva creato usando dei materiali estremamente resistenti. Considerando questa eventualità, Lin Ming decise di metterselo in tasca. Anche se non avesse scoperto cos'era, poteva comunque usarlo come decorazione.


Dopo aver pulito gli strumenti, Lin Ming si diresse verso la stanza che il Padiglione dello Splendore gli aveva preparato e andò a riposarsi.


Aveva disossato per quattro ore dopo aver allenato i suoi pugni. Lin Ming al momento era molto stanco.


Dopo aver meditato e controllato il ritmo del suo respiro, Lin Ming si lasciò cadere sul letto senza svestirsi e si addormentò. Il letto che il Padiglione dello Splendore gli aveva preparato era molto confortevole. Inoltre il secondo figlio del Signore dell'Esercito non poteva più creargli problemi.


Con questa sicurezza, Lin Ming poté dormire profondamente. Fece uno strano sogno. Si trovava in un un palazzo splendente. Ogni padiglione che vedeva era fatto di giada ed era stato costruito da artigiani incredibilmente esperti.


Un gruppo di donne bellissime dall'aspetto gentile passeggiavano per il palazzo. Bestie leggendarie sfrecciavano per i cieli, conferendo al luogo un'atmosfera ultraterrena.


Lin Ming non aveva mai visto un palazzo così bello, nemmeno nei dipinti. In quel momento il panorama si trasformò all'improvviso e l'edificio splendente crollò. Innumerevoli figure apparvero nel cielo e spararono raffiche di luce. Le scie luminose erano belle alla vista, ma quando discesero sulla terra, divennero fonte di distruzione!


La terra si sfaldò e i cieli si riempirono di fuoco demoniaco. Una gigantesca formazione magica coprì la volta celeste.


Lin Ming non si sarebbe mai potuto immaginare una guerra su scala così vasta! Maestri! Questi erano esperti ad un livello inimmaginabile! Questa forza non era qualcosa con cui i praticanti allo Stadio della Trasformazione del Corpo o del Consolidamento dell'Essenza potevano competere!


Erano forme di vita con cui Lin Ming non era mai entrato in contatto. Com'erano apparse creature così divine qui?


In seguito il paesaggio cambiò e si trasformò in un mondo di neve e ghiaccio. Una donna dall'espressione spaventata, che stringeva tra le mani un cubo grosso quanto un pollice (nota traduzione: sarebbe 33mm circa, cioè un cun 寸), stava affrontando diecimila figure a mezz'aria.


Questa donna era a meno di un metro di distanza da Lin Ming (nota traduzione: un metro letteralmente è tre chǐ, chǐ 尺 corrisponde ad un terzo di metro). Anche se capiva che era tutto un'illusione, il ragazzo sentiva comunque un'aura estremamente potente, ma gentile e sacra, provenire dal corpo della donna!


Ciò che lo sorprendeva di più era che il cubo che la donna stava tenendo in mano era la stessa pietra che aveva trovato nell'addome del Pangolino dal Dorso Dorato!


La donna disse qualcosa, ma le parole che aveva detto erano indistinte. Lin Ming sentì solo "Cubo Magico"!


Cubo magico?


Per qualche ragione, una volta che sentì quelle parole, a Lin Ming venne in mente quella pietra. Che il suo nome fosse Cubo Magico?


"Bang!"


Un'esplosione! Lo spazio fu lacerato, i cieli furono deformati da un turbine violento dal potere quasi illimitato, spazzando via il cielo e la terra. Ovunque passasse, le montagne crollavano e i cieli si sbriciolavano. Il ghiacciaio sparì istantaneamente e diecimila figure vennero ridotte in polvere. Le loro anime vennero frantumate e assorbite dal cubo!


Lin Ming si trovava nel mezzo del turbine, assistendo a ciò che succedeva con i propri occhi mentre tutto veniva risucchiato dal turbine. Ogni cosa attorno a lui fu ridotta in cenere mentre lui rimaneva illeso. Era una sensazione semplicemente indescrivibile e sarebbe stata un'esperienza indimenticabile per Lin Ming!


Adesso era fradicio di sudore. In quel momento scoprì di essere arrivato in un posto oscuro ed estremamente vasto. Qui, vari granelli di luce galleggiavano a mezz'aria, sembravano i pezzi di uno specchio rotto. Erano di diverse dimensioni, alcuni grandi e altri piccoli. I più grandi erano grossi come un palmo, mentre quelli più ridotti erano delle dimensioni di un chicco di riso. In mezzo a tutti quei puntini c'era una sfera di luce che emetteva un debole bagliore gentile e solenne.


Inspiegabilmente Lin Ming sentì che l'aura di questa sfera di luce era molto simile a quella della donna che aveva visto prima. No, era esattamente la stessa!


Che questa sfera fosse stata lasciata da lei?


Lin Ming si ricordò che la donna si era trasformata in un fascio di luce bianca ed era stata assorbita nel Cubo Magico subito dopo l'esplosione...


Un fascio di luce bianca... poteva essersi trasformata in questa sfera? Allora questo dovrebbe essere lo spazio dentro il Cubo Magico. Ciò significherebbe che questi granelli di luce...


Lin Ming sussultò. Che fossero i frammenti delle innumerevoli persone che erano state assimilate dal Cubo Magico dopo che erano state distrutte dalla tempesta?


Lin Ming era scioccato!


Improvvisamente capì che le scene che aveva visto erano accadute veramente. Nonostante quelle visioni gli fossero sembrate un semplice sogno, non riusciva a ritenerle tali. Tutto quello che aveva visto era troppo realistico e la scena del turbine distruttivo era rimasta fermamente impressa nella mente di Lin Ming. Come poteva un mero adolescente, che doveva ancora raggiungere lo Stadio della Circolazione, riuscire a fare un sogno che coinvolgeva un potere di così grande livello?


Allora tutte quelle visioni erano veramente accadute? Questo cubo era stato davvero in grado di divorare innumerevoli esperti la cui forza era ad un livello tale che non avrebbe mai avuto la possibilità di incontrare?


Lin Ming non poteva immaginare quale regno avrebbe posseduto un numero così alto di maestri del genere.
Concentrò lo sguardo e sbirciò nello spazio oscuro che era disseminato di granelli di luce. Dopo aver esitato per un bel po' di tempo, stese la mano e toccò gentilmente un puntino di luce che era sia il più piccolo che il più vicino a lui.


Non appena ci entrò in contatto, il granello di luce penetrò istantaneamente nel suo dito. Il ragazzo non ebbe nemmeno il tempo di reagire, si sentì come se la sua testa fosse stata colpita da un pesante martello. Gridò e cadde a terra.


"Aaaah!"


Lin Ming si afferrò la testa; si sentiva come se ci fosse qualcosa che stesse cercando di invadere la sua mente. Il dolore penetrante faceva desiderare a Lin Ming di rompersi il cranio e rimuovere qualunque cosa stesse causando il dolore!


Non poteva resistere! Lin Ming si sentiva come se stesse per essere risucchiato!


Risucchiato?


Ecco cos'è! Dev'essere la natura istintiva del frammento dell'anima; sta provando a divorare il mio mare di coscienza!


"Maledetto!"


Accorgendosi di questo Lin Ming rischiò di farsi prendere dal panico, ma subito dopo si calmò. Ciò che lo stava minacciando era solo un piccolo frammento di un'anima. Inoltre il padrone di questo spirito era già morto. Come poteva perdere contro una coscienza minore che non aveva un padrone?


Lin Ming urlò e strinse i pugni così forte che le unghie gli scavarono nella carne: Devo preservare il mio cuore e la mia mente! Il mio cuore batte per la Via Marziale!


Ho giurato di perseguire la Via Marziale fino alla fine, come posso lasciare che la mia strada finisca qui?


Lin Ming non sapeva come sbarazzarsi di quella coscienza frammentata priva di proprietario. Tutto quello che poteva fare era stringere i denti e resistere con tutte le sue forze. Varie immagini disordinate fluirono nel mare della sua coscienza, provocandogli un dolore disumano e rischiando di fargli perdere conoscenza. Comunque continuò a resistere, mantenendo le vestigia della sua coscienza per la Via Marziale!


Dopo chissà quanto tempo, questa tortura straziante si attenuò lentamente per poi cessare. Finalmente Lin Ming si svegliò dal suo sogno. Aprì gli occhi scoprendo che era già l'alba ed era sudato fradicio; le sue coperte erano zuppe e dai suoi palmi stava colando sangue da quanto aveva stretto le mani!


Vedendo tutto questo, Lin Ming era certo al cento per cento che quello che gli era successo non fosse stato affatto un sogno. Nessun incubo poteva produrre un effetto del genere.


Rifletté con calma e non poté che provare paura. L'anima di una persona consisteva in due parti: la coscienza e i ricordi. Una volta che la prima fosse stata cancellata, l'anima sarebbe stata senza proprietario. Un'anima priva di proprietario poteva solo agire per istinto.
Quella che aveva toccato era grande solo la metà di un chicco di riso e la sua luce era fioca, eppure lo aveva quasi risucchiato, com'era terrificante! Se avesse toccato un granello ancora più grande molto probabilmente sarebbe impazzito!


Il cubo è troppo pericoloso!


Mentre Lin Ming stava riflettendo, l'espressione sul suo volto cambiò: Eh... il mio mare spirituale...


Ci sono molte più cose dentro!


Formazioni... iscrizioni... incisioni... vari bizzarri simboli, misteriosi caratteri, semplici e potenti tecniche...


Cos'è tutto questo?


Che siano i ricordi dell'anima priva di proprietario?


Questo pensiero fece sussultare Lin Ming. Sapeva che questa collezione di memorie poteva rivelarsi una ricchezza inimmaginabile...


Sebbene fossero nel mare spirituale di Lin Ming, erano ricordi complessi. Non erano qualcosa che il ragazzo poteva richiamare alla mente come e quando voleva. Quelle memorie dovevano essere consolidate ulteriormente e integrate.


Mentre lo faceva, Lin Ming ignorò le memorie riguardanti le formazioni e le iscrizioni. Questi ricordi erano un po' frammentati e in disordine. Sembrava che riguardassero una professione che consisteva nel creare iscrizioni sulle armi.


A Lin Ming non interessava. C'era qualcos'altro di cui aveva bisogno, qualcosa che desiderava. Continuò a cercare nel suo mare spirituale e finalmente lo trovò: formula dello Stadio Trasformazione del Corpo - Scritture del combattente del Caos Primordiale!


Una Tecnica Antica!


Qual era la ragione per cui il Palazzo di Fortuna Celeste era inferiore a quello delle Sette Arti? Dipendeva tutto dalle tecniche tramandate di generazione in generazione!





