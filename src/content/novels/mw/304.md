---
title: Capitolo 304 - C'è Sempre Qualcuno Più Esperto
pubDate: 2025-12-15T08:37:10.197Z
tags:
    - mw
---


Far cambiare idea all'Antenato Chi Yan?


Mu Qianyu guardò Lin Ming con un po' di sospetto, come se non gli credesse.
Ma dato che Lin Ming aveva causato molti miracoli e situazioni incredibili, Mu Qianyu decise di aspettare e vedere cosa sarebbe accaduto.


Tuttavia non credeva che il ragazzo sarebbe rimasto lì in piedi per mezz'ora, assorto.


"Lin Ming, cos'hai intenzione di fare?" Chiese perplessa Mu Qianyu.


Il ragazzo non rispose, come se non avesse sentito affatto la sua domanda. Mu Qianyu scoprì che ad un certo punto aveva iniziato ad usare il suo intento marziale etereo e che la sua percezione era tagliata fuori dal mondo esterno.


Mentre stava meditando, Lin Ming assorbì l'energia Origin di tipo fuoco attorno a lui. Questo era l'effetto del Seme del Dio Blasfemo, anche senza una manipolazione cosciente, avrebbe assorbito indipendentemente l'energia Origin.


<em>'Lin Ming sta cogliendo quest'occasione per coltivare?'</em>


Pensò Mu Qianyu. Dopotutto l'energia Origin di tipo fuoco qui era abbondante e pura, se uno avesse coltivato qui, avrebbe ottenuto il doppio dei risultati con metà degli sforzi.


Questo genere di azione era troppo scortese e priva di gusto, ma Mu Qianyu conosceva bene il carattere di Lin Ming. Non era il genere di persona che avrebbe fatto qualcosa di così ignobile. Inoltre anche se fosse rimasto qui per un giorno, quanta energia avrebbe potuto assorbire?


Cosa stava facendo?


Così passò un'altra mezz'ora. Il cielo si stava oscurando e in quel momento, dalle profondità della formazione di fuoco, l'Antenato Chi Yan grugnì:


"Ragazzo, stai assorbendo la mia energia Origin di tipo fuoco?"


Lin Ming sussultò, risvegliandosi immediatamente ed uscendo dal suo intento marziale etereo. Le parole dell'Antenato Chi Yan contenevano una fluttuazione di vera essenza che lo aveva destato. Comunque era riuscito a fare ciò che voleva in un'ora.


"Anche questo ragazzo fa parte dell'Isola della Divina Fenice? Si rifiuta di andarsene e prova anche a rubare l'energia che ho attratto qui? Da quando i discepoli dell'Isola della Divina Fenice sono diventati così incredibili?"


La voce dell'Antenato Chi Yan era piena di ironia. In realtà non gli importava molto dell'energia Origin, era solo che non gradiva i modi di Lin Ming.


"Terrò conto della reputazione dell'Isola della Divina Fenice e non perderò tempo con gente come lui. Ora andate via subito dalla mia montagna. Quando questo vecchio cena, non gradisce dei mendicanti attorno al suo tavolo che raccolgono le briciole da terra!"


Queste parole erano troppo dure e volgari, perfino l'espressione di Mu Qianyu cambiò. Nonostante Chi Yan si fosse riferito a Lin Ming, l'aveva associato a lei. Mu Qianyu aveva una posizione nobile e prestigiosa, come poteva perdere la faccia in questo modo?


Tuttavia la potenza dell'Antenato Chi Yan era superiore di molto alla sua e aveva un temperamento eccentrico, non avrebbe porto rispetto nemmeno alla sua maestra. Mu Qianyu poté solo stringere i denti, tirare Lin Ming per la manica e rimproverarlo:"Cosa stai facendo? Se vuoi assorbire energia Origin di tipo fuoco, allora ne ha anche la mia Isola della Divina fenice. Non c'è bisogno di stare qui, scendiamo dalla montagna prima."


Lin Ming disse:"Signorina Mu, non sto assorbendo energia Origin di tipo fuoco, è solo..." Dopo aver parlato a lei poi gridò:"Senior Chi Yan, ho assorbito accidentalmente la sua energia Origin di tipo fuoco. Mi dispiace davvero, ma credo che se potesse contenere tutta l'energia origin nella formazione ad otto trigrammi, non sarebbe assorbita dagli altri e la forza del fuoco celeste ne verrebbe potenziata!"


La formazione che l'Antenato Chi Yan aveva disposto poteva contenere tutto il calore, ma non poteva isolare l'energia Origin. Era davvero una grossa perdita.


L'Antenato Chi Yan sbuffò freddamente e disse:"Moccioso cosa ne sai? Questo vecchio non presterà più attenzione alle tue assurdità. Vattene velocemente dalla montagna di questo vecchio o non biasimarmi se sarò scortese!"


L'umore dell'Antenato Chi Yan peggiorò dopo essere stato disturbato da Lin Ming un'altra volta. Era andato in isolamento per meditare sulla tavoletta di giada che aveva trovato per migliorare la forza degli otto trigrammi. Lin Ming in quel momento per lui non era diverso da una mosca che lo stava disturbando mentre stava leggendo. Voleva solo schiacciarlo.


"Lin Ming, presto andiamo." Mu Qianyu conosceva il temperamento di Chi Yan. Se il ragazzo avesse davvero provocato la sua ira, molto probabilmente sarebbe morto qui.


Quando venne trascinato da Mu Qianyu, disse di nuovo a alta voce:"Senior Chi Yan, mi sbaglio?"


L'Antenato Chi Yan disse all'improvviso:"Basta con le sciocchezze!"


Naturalmente contenere tutta l'energia avrebbe aumentato la potenza del fuoco celeste, perfino un idiota lo sapeva! Il problema era come riuscirci, aveva usato un'enorme quantità di tempo ed energia per creare questi otto trigrammi. Aveva usato la sua vasta conoscenza e poi vi aveva anche integrato qualche nota riguardo alle formazioni antiche, creando alla fine questa disposizione.


Era già davvero difficile isolare il calore, sarebbe stato impossibile contenere anche l'energia Origin. La potenza sarebbe stata incredibile, abbastanza da accelerare il flusso di energia dal Cielo Primordiale in questa formazione. Ma non era più facile a dirsi che a farsi?


Nonostante le strizzate d'occhio di Mu Qianyu che gli stavano segnalando frettolosamente di andarsene, continuò a dire ad alta voce:"Senior Chi Yan, quando ero ho incontrato un esperto che mi ha insegnato come creare formazioni e iscrizioni. Nonostante non sia un genio e mi manchi del talento, ho comunque imparato molto, in particolare sulle disposizioni di tipo fuoco. Ho compreso un po' al riguardo. La formazione di Senior Chi Yan..."


La formazione dell'Antenato Chi Yan in confronto a quelle del Supremo Anziano del Regno Divino erano davvero piene di difetti ed errori grossolani.


Nonostante potesse trovare con relativa facilità queste imperfezioni, non era facile migliorarle. Ecco perché Lin Ming era entrato nell'intento marziale etereo per fondersi con tutti i ricordi del Supremo Anziano del Regno Divino. Dopo aver contemplato per un'ora, aveva finalmente trovato delle soluzioni per molte aree. Erano solo delle idee generali, ma se l'Antenato Chi Yan avesse seguito le indicazioni del ragazzo, avrebbe ottenuto molte ispirazioni.


"Ahahahahahahah!" L'Antenato Chi Yan rise diffondendo una vasta ondata di vera essenza in ogni direzione. Perfino le fiamme degli otto trigrammi iniziarono ad ardere!


Lin Ming impallidì, ritirandosi di diversi passi visto che non poteva sopportare la pressione. Fortunatamente Mu Qianyu lo aveva sostenuto e stava riversando velocemente della vera essenza nel suo corpo, proteggendolo.


"Lin Ming, non parlare in modo avventato! Senior Chi Yan è un maestro al del Nucleo e un granmaestro in formazioni! Sei sicuro?" In quel momento Mu Qianyu era estremamente contrariata. Voleva fermare Lin Ming e scendere dalla montagna con lui.


Nonostante il ragazzo avesse creato ogni genere di incredibile miracolo, cercare migliorare questi otto trigrammi era semplicemente troppo ridicolo. Le formazioni erano un arte misteriosa ed esoterica, tutti i granmaestri come l'Antenato Chi Yan avevano trascorso centinaia di anni prima di raggiungere il loro livello.


Quanti anni aveva Lin Ming? Anche se avesse avuto un talento mostruoso, quante cose poteva aver imparato? Inoltre quanto incredibile poteva essere questo cosiddetto 'esperto' per apparire nel regno di Fortuna Celeste? Che fosse al del Nucleo? Anche se fosse stato a quel livello, come poteva essere paragonato all'Antenato Chi Yan?


Se Lin Ming avesse imparato da questo maestro, come avrebbero potuto i suoi risultati superare quelli dell'Antenato Chi Yan? Anche se Mu Qianyu si fidava di Lin Ming, non poteva crederci.


Chi Yan rise per dieci respiri di tempo prima di fermarsi:"Questo è troppo ridicolo! Io, Chi Yan, ho vissuto già per 380 anni! E pensare che un giorno un moccioso e il suo maestro neofita zoticone di campagna avrebbero pensato di poter dare delle indicazioni a questo vecchio riguardo alle formazioni!"


Lin Ming era stato ridicolizzato ripetutamente dall'Antenato e il vecchio aveva riversato vera essenza nella sua risata, quasi danneggiando i suoi meridiani. Anche il ragazzo si stava irritando e disse:"Il mio maestro potrebbe non essere un qualche zoticone di campagna, Senior Chi Yan! Non c'è limite in questo mondo, per quanto lei sia forte, c'è sempre qualcuno di più esperto! Una volta ero una rana in un pozzo e credevo che lo stadio Xiantian fosse il più alto livello che potessi raggiungere. Tuttavia dopo ho imparato che al di sopra dello Xiantian e del del Nucleo ci sono degli stadi ancora superiori!"


"Cos'hai detto?!" Chi Yan sollevò un'ondata di intento omicida in tutte le direzione dall'interno della formazione:"Credi di poter insegnare qualcosa a me? Stai dicendo che sono una rana in un pozzo? Bene, molto bene! Ti darò una possibilità, se puoi dire quali problemi ci sono in questa formazione ad otto trigrammi, allora mi scuserò immediatamente e forgerò la tua lancia con la mia fornace! Ma se non puoi farlo, allora lascerai qui la tua lingua farfugliante e spezzerò tutti i tuoi meridiani, distruggendo le tue arti marziali! Ti lascerò sopravvivere solo perché mostrerò un po' di rispetto all'Isola della Divina Fenice!"


Mu Qianyu si allarmò. Spezzare i suoi meridiani e distruggere le sue arti marziali? Per un coltivatore non era diverso dalla morte!


Alla fine le sue peggiori paure si erano avverate. Chi Yan avrebbe sicuramente mantenuto la sua parola. Ma quanto profonda poteva essere la comprensione di Lin Ming riguardo alle formazioni di energia Origin di tipo fuoco? E se si sbagliasse?


Il cuore di Mu Qianyu batté rapidamente. A quel punto non poteva fare altro. Anche se lei e Piccola Fiamma avessero combattuto insieme, non avrebbero potuto tenere testa all'Antenato Chi Yan.


Se la situazione fosse peggiorata in modo irrimediabile, allora Mu Qianyu poteva solo proteggere la vita di Lin Ming e sperare che l'Antenato Chi Yan avrebbe mostrato un po' di rispetto alla sua maestra...


Lin Ming rifletté per un momento, organizzando i suoi pensieri e scegliendo con attenzione le parole da usare.
Disse lentamente ma con chiarezza:"Senior ha creato 12 rune di fuoco a spirale nella formazione. Queste rune possono radunare e separare l'energia Origin, ma la frizione creata esaurirà l'energia e interromperà anche i campi di forza che contengono l'energia di tipo fuoco. Non solo questo usurerà la formazione tanto da dover necessitare di riparazioni ogni 4 o 5 anni, ma creerà anche dei buchi nel campo di forza, dissipando l'energia Origin di tipo fuoco. Questo è uno dei difetti."


"Il secondo è che le 36 rune a spirale sono distribuite in modo irragionevole.
Per questo anche una piccola deviazione nella disposizione e nella distanza risulterà in un conflitto di energie, formando una barriera che danneggerà i cristalli che contengono l'energia Origin e dissipando un'enorme quantità di energia Origin. Dato che non può essere contenuta, questo la farà sfuggire dalla formazione."


"Il terzo è..."


Mentre Lin Ming si dilungava nel parlare, Mu Qianyu ascoltò esterrefatta. A quel punto le sue emozioni erano difficili da descrivere. Nonostante non sapesse cosa stesse dicendo il ragazzo, né se avesse ragione, sentiva che aveva un tono sicuro e aveva molta fiducia nelle sue parole.


E cosa ancora più cruciale era che la risata sogghignante dell'Antenato Chi Yan si era fermata da tempo...


Che Lin Ming avesse ragione?


Oh cielo!


Aveva solo 16 anni! Anche se il suo maestro fosse stato il numero uno nel continente Tianyan, come poteva aver imparato tutto questo? Che genere di percezione terrificante era questa?
                                


                                



