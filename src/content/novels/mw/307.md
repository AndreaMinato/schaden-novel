---
title: Capitolo 307 - Medicina che Ripulisce il Midollo
pubDate: 2025-12-15T08:37:10.197Z
tags:
    - mw
---


Si poteva arrivare allo stadio della Tempra del Midollo non appena si arrivava sia agli inizi, sia negli stadi avanzati della fase della Circolazione.


In altre parole, la Tempra del Midollo e lo stadio della Circolazione appartenevano a due sistemi di coltivazione completamente diversi.


Il primo apparteneva al metodo della trasformazione del corpo.


Per quanto riguarda la fase della Circolazione, l'Houtian, lo Xiantian e il del Nucleo, questi appartenevano al sistema di coltivazione di raduno dell'essenza.


Quando un praticante di arti marziali passava per lo stadio della forza, della carne, delle viscere, alterazione dei muscoli per poi arrivare finalmente alla Forgia delle Ossa, la vera essenza permeava il corpo sempre più a fondo. Dopodiché, una volta penetrato l'interno delle ossa, si otteneva la Tempra del Midollo.


Altrimenti, la vera essenza sarebbe fluita attraverso i meridiani, la cosiddetta fase della Circolazione.


Dopo la fase della Circolazione, la vera essenza si sarebbe radunata nel dantian percorrendo i meridiani e si poteva entrare nell'Houtian e nello Xiantian. Poi, quando la vera essenza formava un nucleo nel dantian, avrebbe raggiunto lo stadio del Nucleo.


Quindi lo stadio della Tempra del Midollo era parallelo alla fase della Circolazione, era la fondazione per le Otto Porte Nascoste dei Tronchi Celesti; questa era la Trasformazione del Corpo.


Una volta che la vera essenza penetrava i meridiani e convergeva nel dantian, si formavano le fondamenta per il sistema di raduno dell'essenza.


Tuttavia, raggiungere la fase della Circolazione era facile mentre temprare il midollo era incredibilmente difficile. Questo era il motivo per cui prima si raggiungeva la fase della Circolazione e poi si procedeva con lo stadio della Tempra del Midollo.


Questo era ciò che stava facendo Lin Ming al momento.


Seguì i metodi e i principi trovati nella porzione del 'Chaotic Virtues Combat Meridian' per controllare le sostanze della medicina e farle penetrare poco a poco nelle ossa.


La forza della Pillola Apertura Celeste era estremamente selvaggia e violenta. Se un normale praticante di arti marziali l'avesse consumata, avrebbe potuto solo calmarne il flusso e raffinarla lentamente. Ma se qualcuno avesse fatto come Lin Ming e avesse provato a legarla e costringerla ad andare verso il midollo, avrebbe provocato un forte contraccolpo!


Lin Ming si sentì come se il suo sangue fosse stato rimpiazzato da lava; ovunque andasse, avrebbe sentito un dolore agghiacciante!


"Lin Ming, stai bene..." Mentre guardava il ragazzo che sembrava stesse soffrendo incredibilmente, Mu Qianyu si preoccupò un po'. Se la propria forza fosse insufficiente, si poteva morire dopo aver mangiato la Pillola Apertura Celeste. Fin dai tempi antichi c'erano stati dei praticanti di arti marziali alla fase della Circolazione che volevano saltare le tappe e, dopo aver inghiottito la Pillola Apertura Celeste, sarebbero morti violentemente perché non erano riusciti a sopportare l'efficacia della medicina.


Comunque Mu Qianyu non era preoccupata che questo accadesse a Lin Ming. Dopotutto la forza del ragazzo era superiore. In un piccolo paese, la sua potenza sarebbe stata equivalente ad un praticante di arti marziali negli stadi avanzati dell'Houtian.


Ma ora vedendo l'espressione piena di dolore di Lin Ming, Mu Qianyu sussultò, la reazione del ragazzo era troppo intensa, andava oltre alle sue aspettative.


Mentre si assorbiva la Pillola Apertura Celeste, l'intervento degli altri era inutile. Mu Qianyu poté solo tirare fuori un fazzoletto e asciugare il sudore dalla fronte del ragazzo.


Toccandolo, Mu Qianyu scoprì che la sua fronte bruciava.


"Cosa sta succedendo?" Mu Qianyu corrugò le sopracciglia. C'era stato un incidente mentre aveva provato ad assorbire la pillola?


Per un momento la donna esitò, non sapeva se avrebbe dovuto usare la sua coltivazione per forzare la medicina al di fuori del corpo del ragazzo. In quel momento Lin Ming mosse la mano con un po' di difficoltà, strinse i denti e disse: "Sto... Sto bene..."


Quando aprì la bocca, Mu Qianyu vide che i suoi denti erano macchiati di sangue.


Lin Ming non aveva difficoltà a sopportare l'efficacia della Pillola Apertura Celeste, era solo che costringere la vera essenza ad entrare nel midollo era semplicemente troppo arduo.


Lin Ming si sentiva come se le sue ossa fossero un bastione impenetrabile. Aveva cercato di forzare un briciolo di sostanza medicinale un po' alla volta, ma ogni volta gli sembrava come se le sue ossa fossero state forate!


All'inizio, Lin Ming era rimasto bloccato al picco della Forgia delle Ossa per molto tempo. Alla fine la sua vera essenza era straripata naturalmente, risultando in un avanzamento di livello perfetto!


Questo naturalmente aveva posto delle solide fondamenta, ma le sue ossa erano state indurite dalla forgiatura di vera essenza ed erano perfettamente dense, quasi senza alcun difetto.


Ma più era solido lo scheletro, più sarebbe stato difficile per le sostanze medicinali penetrare nell'osso!


Comunque Lin Ming non lo rimpiangeva minimamente.


Più era difficile avanzare, più sarebbe stata completa la Tempra del Midollo!


Solo quando l'efficacia della Pillola Apertura Celeste fosse stata depurata attraverso le ossa avrebbe raggiunto gli effetti migliori.


La filosofia di Lin Ming era...


Bisognava gettare delle fondamenta nel modo più completo e solido.


Era necessario avanzare perfettamente!


Dopo un quarto d'ora, Lin Ming era diventato fradicio di sudore. In quel momento nel suo corpo, nel suo midollo, c'era una leggera tinta dorata che era incredibilmente difficile da scorgere!


Midollo come zuppa dorata, questo era il simbolo della Tempra del Midollo!


Tuttavia, Lin Ming non sentì un briciolo di gioia, invece era avvilito. Questo perché era una quantità incredibilmente piccola!


Aveva usato un quinto dell'efficacia della Pillola Apertura Celeste, ma era riuscito solo a creare una piccolissima traccia difficile da vedere. Se avesse voluto completare il processo, temeva che avrebbe dovuto ripetere questo metodo per 10.000 o 20.000 volte. Avrebbe avuto bisogno di diverse migliaia di Pillole Aperture Celesti per completare pienamente la Tempra del Midollo?!?!


Oh cielo!


Anche se la ricca Isola della Divina fenice gliele avesse date, probabilmente sarebbe morto mangiandone così tante!


La Valle dei Sette Misteri creava solo tra le 20 e le 30 Pillole Aperture Celesti ogni tre anni. In media, aveva otto o nove pillole ogni anno, mentre l'Isola della Divina Fenice poteva produrre diverse decine di questi medicinali all'anno. Con questa velocità, ci sarebbe comunque voluto oltre un secolo per radunare molte migliaia di Pillole Aperture Celesti!


Non importava quanto fosse talentuoso Lin Ming o che genio mostruoso fosse, sarebbe impossibile per l'Isola della Divina Fenice risparmiare ogni singola Pillola Apertura Celeste nei prossimi 100 anni.


Non solo, anche se la setta fosse disposto a farlo, Lin Ming non avrebbe aspettato.


Era destinato a non poter completare lo stadio della Tempra del Midollo?


Pensando alle Otto Porte Nascoste dei Tronchi Celesti e alle Nove Stelle del Palazzo del Dao registrati nel 'Chaotic Virtues Combat Meridian' e le descrizioni di come si poteva scuotere la terra con i piedi e distruggere le stelle con i pugni, Lin Ming non voleva arrendersi. In ogni caso non avrebbe rinunciato allo stadio della Tempra del Midollo, finché avesse avuto un briciolo di speranza, sarebbe comunque riuscito a trovare un modo.


L'avrebbe fatto poco a poco, lentamente e inesorabilmente!


Dopo aver rafforzato la sua determinazione, Lin Ming strinse i denti e continuò ad assorbire l'efficacia rimasta della Pillola Apertura Celeste.


Se Lin Ming avesse usato il medicinale sul suo intero corpo, forse non ci sarebbe stato alcun effetto.


Nonostante il ragazzo fosse ricco, non era così benestante da poter mangiare le Pillole Aperture celesti come caramelle. Non poteva accettare di mangiare così una pillola così rara e preziosa e non trarne la minima forza.


Pensando a questo, Lin Ming usò le tecniche del 'Chaotic Virtues Combat Meridian', circolò tutta la vera essenza del suo corpo e costrinse tutta l'efficacia della droga nella sua mano destra.


Dato che non c'era alcun effetto mentre temprava tutto il suo corpo, allora poteva concentrarsi su un solo punto!


Lin Ming scelse la mano destra. Sia per il Pugno Spacca Ossa sia mentre usava la lancia, era una parte cruciale.


Prima avrebbe temprato la sua mano destra e poi avrebbe considerato le sue opzioni.


L'energia si precipitò nel palmo destro come una marea. A causa della medicina, Lin Ming si sentì come se una sciabola stesse trapassando la sua mano. Se non fosse stato per le trasformazioni che aveva subito nella Pagoda dello Stregone che avevano rafforzato il suo corpo, il suo arto sarebbe già esploso.


Poi il ragazzo costrinse le sostanze medicinali a dirigersi verso la sua mano destra, era davvero difficile.


La sua mano si gonfiò diventando rossa come una borsa di sangue e le vene pulsarono come enormi vermi che si attorcigliavano con violenza. Lin Ming cadde tenendosi la mano destra contro il corpo mentre sopportava il dolore. Perle di sudore percorsero i suoi capelli, fluendo a terra.


Il tempo trascorse lentamente e alla fine passò un'ora. Lin Ming aveva finalmente raffinato la maggior parte della Pillola Apertura celeste. In quel momento si sentì debole come un neonato.


Il suo consumo di vera essenza era stato davvero eccessivo. Lin Ming si distese sull'altare di pietra ansimando.


Fortunatamente questo posto era unico. Ad ogni respiro entrava una grande quantità di energia Origin di tipo fuoco, per poi venire assorbita velocemente nel Seme del Dio Blasfemo e inumidendo i meridiani secchi di Lin Ming.


Mentre guardava la sua mano destra, c'era solo un sottilissimo strato dorato che scorreva sulla superficie del midollo. Nonostante questo fosse lontano dal raggiungimento dello stadio del midollo come zuppa dorata. Lin Ming poteva sentire che questa piccola parte era piena di un'incredibile vitalità!


<em>'Solo un po' di midollo nella mia mano ha una debolissima traccia dorata. Nonostante non ci siano cambiamenti nel mio avambraccio, sembra molto più rosso...'</em>


Pensò Lin Ming tra sé e sé. Un essere umano aveva due tipi di midollo: il primo era giallo e il secondo era rosso. Solo quello rosso poteva creare sangue.


Subito dopo la nascita, il corpo di un bambino era pieno di midollo rosso che poteva creare sangue, ma quando si maturava lentamente, la cavità delle ossa che conteneva il midollo rosso veniva gradualmente riempita da grasso, facendolo diventare giallo.


Più una persona era vecchia e più aveva midollo giallo, diminuendo la vitalità di una persona. Ecco perché il flusso sanguigno di un bambino era molto più vigoroso e potente di quello di un anziano.


Il midollo dell'avambraccio destro di Lin Ming era già diventato rosso puro. Se tutto il suo midollo fosse diventato così, allora la sua vitalità sarebbe stata molto più robusta e sia la sua resistenza, sua le sue capacità di recupero sarebbero state molto più formidabili!


"Lin Ming, stai bene?" Vedendo che il ragazzo si era finalmente ripreso, Mu Qianyu fece un sospiro di sollievo e gli diede il suo fazzoletto. Non credeva che Lin Ming avrebbe avuto una reazione così brusca dopo aver inghiottito la Pillola Apertura Celeste.


"Sto bene." Lin Ming fece un cenno e prese il fazzoletto che le aveva porto la donna.
Scoprì che il tessuto debolmente profumato era diventato sporco; ovviamente era stato a causa sua.


Lin Ming sorrise imbarazzato. Si guardò e vide che il suo corpo era ricoperto di uno spesso strato di olio nero. La Pillola Apertura Celeste era in grado di depurare il midollo e i muscoli, una cura miracolosa per rimuovere l'aria contaminata Houtian. Dopo averne mangiata una, naturalmente avrebbe rilasciato delle impurità.


Lin Ming non riusciva a sopportare la sensazione appiccicosa. Disse a Mu Qianyu: "Andrò a farmi un bagno."


"Fai pure."


Sul retro della caverna dell'Antenato Chi Yan era stata scavata una profonda piscina. Lin Ming si affrettò a grandi passi e, quando la raggiunse, non iniziò a subito a spogliarsi, ma si guardò attorno per accertarsi che non ci fosse nessuno, e poi tirò fuori un tesoro di grado Human dal suo anello spaziale.


Guardando la punta brillante della spada, Lin Ming stese la mano destra e afferrò il filo della lama. Non usò alcuna protezione di vera essenza, dipese solo dalla pelle del suo palmo, scavando fermamente nella spada.


<em>Zhi zhi zhi</em>


Nel silenzio della piscina, risuonò lo stridio del metallo che si deformava. Lin Ming sentì un po' di dolore alla mano, ma non aveva ricevuto alcuna ferita.


Dopo diversi respiri di tempo, il tesoro di grado Human bassa qualità fu piegato completamente da Lin Ming. La lama era stata contorta. Questo era un tesoro creato da Huo Gong e poteva essere considerato tra i migliori tra tutte le armi di grado Human di bassa qualità.


In altre parole, la robustezza della mano destra di Lin Ming aveva superato un tesoro di grado Human bassa qualità!


Il ragazzo una volta aveva dipeso da Forza Penetrante per 'incontrare una lama a mani nude', ma ora poteva davvero deformare una spada senza usare una protezione di vera essenza.


La forza di Lin Ming aveva raggiunto davvero un livello del genere. Se avesse usato la sua vera essenza, il suo potere difensivo avrebbe raggiunto davvero un livello terrificante!


Non solo, ma più potente diventava, più forti sarebbero stati i suoi attacchi.
Con un solo pugno avrebbe potuto distruggere le rocce. Si poteva dire che, se fosse accaduto, il corpo di Lin Ming sarebbe diventato un tesoro.
                                


                                



