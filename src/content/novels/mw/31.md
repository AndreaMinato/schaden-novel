---
title: Capitolo 31 - Rimpianto
pubDate: 2025-10-16T07:28:18.404Z
tags:
    - mw
---


Mentre i due ufficiali si stavano avvicinando con la corda in mano, Lin Ming scosse le maniche e disse con distacco, "Volete legarmi, ma una volta che lo farete, non la passerete liscia."


"Vuoi uscire da questa situazione? Non pensarci nemmeno! Una volta che finirai nelle mie mani, non riuscirai più a scappare, ahah!" Wang Yigao ridacchiò tra sé e sé mentre si faceva prendere dall'esaltazione. Anche se era lui ad essere stato ferito, il suo sorriso era sinistro e quelle parole implicavano che sarebbe accaduto un 'incidente' a Lin Ming in prigione...


Wang Yigao si voltò e vide che Zhao Mingshan lo stava fissando con un'espressione disgustata e scontenta. Wang Yigao tossì e disse con un po' di imbarazzo, "Fratello Zhao, lascerò che indaghi sulla situazione. Ero solo un po' arrabbiato e ho reagito in maniera eccessiva. Questo piccolo ratto è stato davvero troppo arrogante."


Lin Ming si tolse la polvere di dosso e disse a Zhao Mingshan, "È sua responsabilità assicurare l'ordine pubblico nell'esame del Palazzo delle Sette Arti.
Qualcuno ha appena provato a trapassarmi con una lancia proprio in questa strada principale e non siete venuti, qualcuno ha provato ad uccidermi radunando un branco di idioti per picchiarmi e rendermi un invalido e non siete venuti. E quando finalmente reagisco, alla fine intervenite? E non avete nemmeno tentato di chiedere a qualcuno tra la folla, decidendo che sia io il colpevole, mi state prendendo in giro?"


Disse Lin Ming senza fretta, ogni parola stava scoraggiando Zhao Mingshan. <em>Questo ragazzino aveva davvero un bel coraggio. Come poteva essere così calmo in questa situazione? Su chi stava contando?</em>


Zhao Mingshan guardò Lin Ming e decise che non poteva perdere altro tempo e disse con rabbia, "È una questione ufficiale! Non sta a te commentare. Legatelo!"


Quando diede l'ordine, avevano già avvolto la corda attorno al collo di Lin Ming. Anche se il ragazzo era capace di combattere, Zhao Mingshan era già al quarto stadio della Trasformazione del Corpo, quindi non si oppose.


In quel momento una voce familiare gridò nella folla. "Fate largo, lasciatemi passare!"


Lin Ming fu sorpreso nel vedere un ragazzo grassottello che si stava torcendo per farsi strada tra la calca di persone. Nella sua mano c'era un cestino del pranzo. Era Lin Xiaodong. Quando Lin Ming stava meditando solo un momento fa, Lin Xiaodong era andato a comprarsi la colazione ed era appena tornato.


Quando Lin Xiaodong vide la corda avvolta attorno al collo di Lin Ming, divampò di rabbia. "Merda! Perché diavolo voi stronzi l'avete legato?!"


Zhao Mingshan non sapeva da dove provenisse questo ragazzo ed era pronto a dare l'ordine di cacciarlo via, quando all'improvviso vide un bagliore luminoso con la coda dell'occhio. Mentre si girava aveva notato un debole fuoco che bruciava nella mano di Lin Ming.


<em>Talismano di trasmissione del suono?</em>


Zhao Mingshan spalancò gli occhi. Il talismano poteva registrare le voci e trasmetterle; erano usati per comunicare. Questo ragazzo ovviamente l'aveva appena usato a loro insaputa, aveva registrato la conversazione e l'aveva trasmessa!


<em>Questo tipo!</em>


Zhao Mingshan sentì un brivido inspiegabile mentre osservava il giovane. Oggi l'aveva offeso, più tardi avrebbe cercato vendetta. Pareva che avesse davvero tollerato gli stupidi piani di Wang Yigao, altrimenti non ci sarebbe stata fine ai suoi guai.


<em>Ma... A chi aveva trasmesso il messaggio?</em>


Naturalmente Lin Ming l'aveva mandato al Signor Muyi. Precedentemente, Muyi e Lin Ming si erano scambiati suggerimenti riguardo alle tecniche di iscrizioni ed erano diventati buoni amici.
Muyi gli aveva detto che, finché ci fosse stata la Tenuta del Maresciallo, allora poteva garantire la sua assoluta sicurezza nella città di Fortuna Celeste. Non appena ci fosse stato qualche guaio, avrebbe potuto mandare un messaggio per informarlo.


Sebbene Lin Ming fosse coraggioso, non era una testa calda e non si sarebbe lasciato prendere dalla rabbia senza prestare attenzione alle conseguenze. Prima di colpire Wang Yigao aveva già in mente un piano. Non avrebbe lasciato che una questione del genere potesse fermarlo, semplicemente avrebbe dovuto un favore a Muyi.


Nonostante Muyi fosse nel governo e al servizio della corte come precettore del Principe Ereditario, non era un ufficiale di corte. Era un uomo di mondo e per lui contavano più di tutto la lealtà e l'amicizia. Muyi non parlava senza pensare, quando aveva chiesto di essere amico di Lin Ming, lo aveva detto pienamente convinto.


Sentendo la registrazione del talismano, Muyi aveva afferrato bene la situazione. Sospirò con disgusto. Era sempre stato nauseato dagli ufficiali del governo che volevano ingraziarsi le persone potenti. Oltre al fatto che Lin Ming era un suon buon amico, dietro di lui c'era un maestro misterioso. Anche se non fosse stato coinvolto in questa situazione, sarebbe comunque intervenuto.


Muyi non era interessato alle assurdità burocratiche e non conosceva molte persone che potessero occuparsi immediatamente della situazione. Il solo a cui poté pensare era il suo studente - il Principe Ereditario Yang Lin.


Mandò un messaggio a Yang Lin con un talismano di trasmissione del suono. Il principe ereditario aveva sempre ammirato e rispettato il suo maestro. Se Muyi gli avesse chiesto qualcosa, naturalmente avrebbe fatto il possibile per accontentarlo. Così Yang Lin mandò un messaggio al ministro del Dipartimento di Polizia.


L'imperatore e il Principe Ereditario usavano un particolare talismano di trasmissione del suono color oro-viola. In quel momento il ministro stava abbracciando una concubina ridacchiando, mentre si godeva un momento romantico con lei. Non appena vide il bagliore dorato, rotolò immediatamente dalla sedia.


<em>Questo messaggio proveniva dal talismano del principe ereditario!</em>


Dopo che ne comprese il motivo, il ministro rimase impietrito. Le sue gambe diventarono come gelatina e si sentì soffocare mentre diceva, "Perdonate questo umile servitore per non essere stato severo, la mia supervisione è stata davvero carente." Ogni parola che diceva gli faceva sussultare il cuore.


Certamente sapeva che tipo di persona fosse Zhao Mingshan. Faceva parte delle guardie di palazzo del Generale Wang e il giovane era un ragazzo di origini sconosciute.
Era facile capire come Zhao Mingshan avrebbe gestito la situazione, ma... inaspettatamente questo ragazzo aveva connessioni con il Principe Ereditario!


<em>Zhao Mingshan, figlio di p*****a! Mi hai davvero cacciato in un bel casino!</em>


...


"Che diavolo! Perché l'avete legato!?" Lin Xiaodong ansimava. Zhao Mingshan fece un cenno con la mano e puntò il dito verso Lin Xiaodong, "Ostruzione d'arresto e insulti al capitano delle Forze di Polizia, legatelo per me!"


Zhao Mingshan mandò due ufficiali a catturare Lin Xiaodong. I due erano al massimo al secondo stadio della Trasformazione del Corpo e non erano dei sacchi di patate come Wang Yigao; avevano una coltivazione stabile ed erano ben allenati.


Lin Xiaodong era solo al primo stadio. Ma anche se non poteva resistere, lottò comunque per un po', urlando come un'anatra arrabbiata, "Osi toccarmi!? Ti ricorderai di me! Te la farò pagare con gli interessi!"


"Chiudi la bocca!" Zhao Mingshan disse un po' frettolosamente e un uomo imbavagliò Lin Xiaodong con una striscia di tessuto. Il fiume di maledizioni divenne un piagnucolio inudibile.


"Andiamo!" Non appena Zhao Mingshan fece un cenno, andarono al trotto lungo la strada con Lin Ming e Lin Xiaodong legati sul dorso dei cavalli. In poco tempo avevano già percorso molte chilometri di strada.


Wang Yigao era dietro di loro e all'improvviso scoppiò a ridere e disse, "Fratello Zhao, falli scendere e trasciniamoli."


Voleva trascinare i due e terra con i cavalli al galoppo. Era interessante, ma Zhao Mingshan non rispose. In quel momento apparve una luce rossa di fronte a lui che emise un bagliore. Era il talismano di trasmissione del suono.


Il messaggio era trasmesso direttamente nella mente, gli altri non sarebbero stati in grado di sentirlo.


Il lampo si dissipò. La voce del ministro del Dipartimento di Polizia stava urlando a massimo volume. "Figlio di p*****a ascoltami! Libera quelle persone! Non sai chi protegge quel ragazzo!? Il Principe Ereditario! Vuoi rivoltarti contro di me ca**o!? Osi toccare una persona che sta dalla parte del Principe Ereditario!? Maledetto idiota, sai cosa stai facendo?! Se vuoi morire non trascinarmi con te!
Zhao Mingshan, giuro che se qualcuno verrà a causarmi guai ti ucciderò io stesso!!"


Zhao Mingshan fu rimproverato così sonoramente che pensava che la sua testa sarebbe esplosa. Si irrigidì e rimase stordito sul posto... Principe Ereditario?


Zhao Mingshan fermò improvvisamente i cavalli e guardò Lin Ming con la bocca spalancata. Anche Lin Ming lo stava osservando, aveva la stessa aria calma e indifferente di prima, e lo stava fissando come se fosse un qualche comune buffone.


Ricordò il messaggio del talismano di trasmissione del suono che Lin Ming aveva mandato... era diretto al Principe Ereditario!?


Che genere di esistenza era il Principe Ereditario? Era solo un giovane capitano di polizia.
Probabilmente in tutta la sua vita non si sarebbe mai imbattuto in questioni che riguardavano il Principe ereditario! Era scioccato e senza parole.


Capì finalmente il significato dietro lo sguardo di Lin Ming.


"Dico, Fratello Zhao, ora è il momento giusto. Non c'è nessuno a guardare, quindi trasciniamoli per strada, non dovrebbero morire." Wang Yigao disse con un sorriso e una risata.


<em>Trascina tua madre per strada!</em> Quando sentì Wang Yigao sparare queste assurdità gli venne l'istinto di sguainare la spada e tagliarlo a fettine! Se non fosse stato per questo idiota come sarebbe finito in questa situazione!?


"Smontate tutti. Liberateli."


Non appena Zhao Mingshan diede l'ordine, i suoi uomini rimasero sbalorditi. Anche Wang Yigao era scioccato.


<em>Liberarli?</em>


Wang Yigao non era un completo idiota. Pensò al messaggio del talismano; era connesso in qualche modo?


Tuttavia Zhao Mingshan non disse altro a parte l'ordine. Wang Yigao era molto scontento e stava per mettersi a discutere, ma in quel momento un altro talismano di trasmissione del suono iniziò a bruciare. Non appena sentì il messaggio, Wang Yigao quasi crollò a terra. Questo era il messaggio che suo padre aveva mandato personalmente! Diceva solo poche parole,
"Torna immediatamente da me!"


Sentendo il tono di suo padre, Wang Yigao fu percorso da un brivido. Non aveva alcun dubbio che era finito in un mare di guai.


Dato che una persona aveva connessioni con il Principe Ereditario e l'altra era il figlio del generale Wang, naturalmente il Dipartimento di Polizia aveva mandato un messaggio per spiegare la situazione al padre di Wang Yigao.
Il generale non si era mai arrabbiato così tanto prima d'ora. Il trono stava per essere tramandato, era un periodo delicato e Wang Yigao aveva deciso di irritare il Principe Ereditario! Nonostante non sapesse che connessioni avesse questo ragazzo, anche così era troppo! Questo piccolo incidente poteva essere sufficiente a far decidere al Principe Ereditario di selezionare qualcun altro per la sua posizione e rimuoverlo dall'incarico! Voleva davvero uccidere quel buono a nulla di suo figlio!


Zhao Mingshan vide il terrore di Wang Yigao mentre aveva ricevuto il messaggio del talismano. Abbaiò immediatamente ai suoi uomini, "Perché li state ancora trattenendo, liberateli ora!"


Dopo essere stati ripresi, gli uomini iniziarono ad entrare nel panico. Stavano per slegarlo, ma Lin Ming sogghignò, "Volete legarmi e mi legate. Ora volete liberarmi? Ve l'ho già detto; non la passerete liscia."
                                


                                



