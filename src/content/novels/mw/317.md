---
title: Capitolo 317 - Ritorno a Casa
pubDate: 2025-12-15T08:37:10.199Z
tags:
    - mw
---


<em>da editare</em>
<em>-Schadenfreude</em>


Gradualmente il cielo iniziò ad illuminarsi e la nebbia mattutina iniziò a dissiparsi. Sulle torri sopra i cancelli della città stavano vigilando due soldati. Non avevano dormito, ma sembravano comunque energici e guardavano con attenzione in tutte le direzioni.


Erano passati due giorni dall'inizio dell'attacco delle bestie. Se le creature che provenivano dalla profondità delle montagne Qingsang fossero arrivate, molto probabilmente avrebbero iniziato il loro assalto nei confini esterni delle montagne.


I cancelli della città si erano appena aperti e una folla iniziò a fuggire frettolosamente. Uomini che portavano cibo secco e i loro averi e donne con in braccio dei bambini che piangevano. C'erano famiglie più ricche che conducevano via delle carrozze con delle grosse scatole legate su di esse. Avevano ingaggiato qualche praticante di arti marziali, ma se avessero incontrato davvero l'invasione, questa protezione sarebbe stata del tutto inutile.


Coloro che erano fuggiti dalla calamità in arrivo erano solo una piccola porzione di Qingsang.
Fuggire non sarebbe stata necessariamente una soluzione, poteva essere anche più pericoloso che rimanere in città.


I soldati al cancello stavano per fare il cambio di guardia, ma in quel momento videro un'ombra nel cielo che trapassava la nebbia mattutina come una freccia. Puntava sulla città Qingsang ad una velocità incredibile.


"Bestie feroci?!"


"Attenzione! Attenzione! L'ondata di bestie sta arrivando!"


I rifugiati all'ingresso furono colti dal panico. Mentre i soldati di sorveglianza stavano per suonare l'allarme, scoprirono che la cosiddetta invasione era solo una bestia feroce. Non solo, sembrava che su di essa ci fosse... una persona?


Non la vedevano chiaramente perché la creatura stava viaggiando troppo velocemente.
Che questo mostro rapido come un fulmine fosse una cavalcatura? Chiaramente non era un'Aquila Celeste!


Nella mente della gente comune, le persone che potevano cavalcare un'Aquila Celeste era già una persona importante. Ad esempio il Lord di una città poteva possedere una cavalcatura del genere, ma molte famiglie prominenti non potevano permettersela.


I soldati non suonarono l'allarme, invece usarono un messaggio per informare il signore di Qingsang. Era una questione estremamente delicata. Se fosse stato suonato l'allarme, molto probabilmente avrebbe gettato nel caos l'intera città. Questo soldato non avrebbe potuto assumersi la responsabilità di fare una decisione del genere.


.............


In quel momento, famiglia Lin della città di Qingsang.


Mezz'ora fa Lin Ming era riuscito ad usare un talismano del suono di 1000 chilometri per informarsi sulla situazione della sua famiglia e il capo Lin Wanshan aveva saputo che Lin Ming sarebbe tornato presto.


Questa ottima notizia aveva fatto alzare di scatto Lin Wanshan per l'entusiasmo; finalmente Lin Ming stava tornando!


In questo momento critico, la famiglia Lin aveva bisogno di una persona che potesse stabilizzare la situazione. Nonostante fosse forte, Lin Ming non era abbastanza potente da risolvere il problema. Comunque, finché fosse tornato, avrebbe dato speranza alla popolazione.


Non solo la famiglia Lin, ma molte altre figure importanti furono informate. In quel momento diverse grandi famiglie di Qingsang avevano unito le forze per affrontare questa calamità.


"Vecchio Lin, Lin Ming tornerà davvero?"


Dto che molte figure importanti si erano radunate alla residenza della famiglia Lin, questa era stata la prima domanda piena d'ansia dell'Anziano del clan Lu, Lu Wuyin. Se Lin Ming fosse tornato in tempo, sarebbe stato ottimo. Nonostante la forza del ragazzo non fosse sufficiente a cambiare il risultato, la sua posizione era superiore perfino a quella dell'imperatore del regno di Fortuna Celeste. Finché fosse rimasto a Qingsang, sarebbe stato relativamente facile ottenere aiuto.


"Naturalmente, ho appena ricevuto il messaggio di Lin Ming, dovrebbe arrivare presto." Disse lentamente Lin Wanshan mentre teneva una tazza da tè in mano. In quel momento non era dell'umore per bere del tè.


"Ora che Lin Ming è tornato, ci sono dei maestri con lui?" Chiese ad occhi spalancati il capofamiglia Zhuang Fan. Questo era ciò di cui si preoccupava la maggior parte delle persone. Nella sala, molti drizzarono le orecchie guardando Lin Wanshan con espressioni attente.


Lin Wanshan sospirò e disse: "Lin Ming stava passando per il confine a sud. Era vicino al regno di Fortuna Celeste così è riuscito ad arrivare velocemente ed è solo lui..."


La Valle dei Sette Misteri era a diverse centinaia di chilometri di distanza da Qingsang. Anche se la Valle dei Sette Misteri avesse mandato una squadra di esperti ad aiutare, ci avrebbero messo comunque almeno dieci giorni se avessero viaggiato giorno e notte.


Per quanto riguarda l'esercito, non valeva nemmeno la pena di menzionarlo.


"Solo una persona..." Zhuang Fan sospirò e sorrise con riluttanza: "È ottimo che sia tornato. Con un maestro in più c'è molta più speranza."


La sua delusione non era ingiustificata. Una volta che fosse iniziata l'invasione, ci sarebbero stati eserciti di decine di migliaia di bestie, anche centinaia di migliaia. Come poteva una persona distruggere un'invasione del genere? Una volta che i cancelli di Qingsang sarebbero caduti, Lin Ming sarebbe riuscito ad andarsene grazie alla sua forza, ma le loro famiglie...


In quel momento risuonò un ruggito.


Cos'era arrivato?


Tutti uscirono velocemente dalla stanza con un po' di dubbi; quale bestia avrebbe fatto un rumore del genere?


Guardando in alto, videro che c'era un drago rosso che volava in cerchio sulla residenza della famiglia Lin.


"Uh? Cos'è quello?"


Zhuang Fang era sbalordito. Questa creatura sembrava un Drago del Fiume con due ali. Aveva un'apertura alare di 70 piedi ed era lungo 80 piedi. Il suo corpo era ricoperto di scaglie rosse come se la sua pelle stesse ardendo.


Quest'aura superava di gran lunga quella di un'Aquila Celeste.


"Uh!"


Il mostro rosso ritrasse le ali e si precipitò verso il basso. Una potente energia costrinse tutti ad arretrare.


Ad uno sguardo più attento, questa bestia feroce era ancora più spaventosa. Quando spiegava le ali copriva oltre metà del giardino. I suoi occhi erano dorati, i suoi denti affilati e le scaglie brillavano di luce fredda. Emetteva un'aura che faceva tremare le persone.


Questo era chiaramente un piccolo drago!


C'erano un po' di presenti al Circolazione. Dall'aura della bestia feroce, sentivano chiaramente che la potenza di questa creatura era negli stadi avanzati dell'Houtian o anche oltre!


Era impossibile immaginare che una bestia così divina potesse essere usata come cavalcatura.


Lu Wuyin provò invidia. Avere una creatura così maestosa come cavalcatura era un lusso impossibile. Figuriamoci la sua velocità e le sue dimensioni, solo per la sua forza era impareggiabile nell'intero regno di Fortuna Celeste, senza includere il Palazzo delle sette arti; c'era solo un eremita nascosto in qualche angolo remoto del territorio che raggiungeva a stento gli stadi avanzati dell'Houtian.


Perfino il famoso Signor Muyi e il Maresciallo Qin Ziao erano solo negli stadi intermedi dell'Houtian!
E tra tutte le famiglie prominenti di Qingsang, non ce n'era una che avesse un maestro negli stadi iniziali dell'Houtian.


Una persona vestita di nero balzò dal dorso del drago. Era Lin Ming.


"Lin Ming!"


"È lui!"


Tutti coloro che avevano visto il ritratto del ragazzo si alzarono immediatamente. Nonostante fosse venuto solo lui, era comunque meglio di niente.


"Lin Ming porge i suoi saluti al capofamiglia."


Lin Ming si inchinò. Naturalmente aveva riconosciuto Lin Wanshan. L'ultima volta che lo aveva visto era stato durante il compleanno di una persona importante.


Allora Lin Ming era solo l'assistente di un cuoco.


"Nipote Lin, per favore alzati! Non sono degno di un tale saluto." Lin Wanshan si affrettò a sostenere Lin Ming con uno sguardo pieno di soddisfazione e soddisfazione.


"Bene! Bene!" Lin Wanshan sfregò le spalle di Lin Ming, sentendo la sua pelle robusta. Mentre lo stava lodando, stava sospirando internamente. In realtà questa era la prima volta che vedeva il ragazzo. Il bambino di una frazione della famiglia era davvero riuscito ad arrivare così in alto, riuscendo perfino ad influenzare il destino della famiglia Lin per i prossimi secoli. I capricci del fato erano davvero imprevedibili.


A parte Lin Wanshan, diversi altri personaggi importanti di altre famiglie rimasero in disparte senza osare aprire bocca per salutare Lin Ming. Al momento il ragazzo era un discepolo diretto della Valle dei Sette Misteri e la sua posizione era paragonabile ad un Anziano o ad un Emissario dei Sette Profound. Era un'esistenza superiore perfino all'imperatore del regno di Fortuna Celeste. La differenza di posizione tra loro e Lin Ming era troppo vasta. Lin Wanshan era un membro della famiglia più anziano, quindi poteva tentare di parlare a Lin Ming, ma nessun altro qui era imparentato con lui. La Valle dei Sette Misteri non badava all'etichetta, solo alla posizione. Di conseguenza si sarebbero dovuti inginocchiare di fronte a Lin Ming.


"Capofamiglia, ci sono state delle invasioni nelle città vicine?" Lin Ming si era affrettato per arrivare fin qui, quindi non capiva la situazione circostante.


"Non ora. Il regno di Fortuna Celeste è molto lontano dal luogo dove si radunano le bestie feroci a differenza del Paese del Sole Nascente. Temo che oltre metà del loro paese sia stata già distrutta." Lin Wanshan sospirò con un tono di voce grave. Il Paese del Sole Nascente era stato un nemico del regno di Fortuna Celeste, ma ora che era stato devastato da orde di mostri, suscitava davvero pietà.


In quel momento arrivò velocemente una domestica che riferì: "Padrone, il Lord della città è arrivato."


"Uh? Il Lord della città?"


Le sopracciglia di Lin Wanshan si alzarono; non si aspettava che sarebbe arrivato così presto.


Mentre parlava, un uomo sulla cinquantina dall'aspetto risoluto entrò, indossava un abito con degli stivali kirin. Era molto magro ma aveva le ossa robuste. Camminava con coraggio e aveva un'aria maestosa.


Quando quest'uomo entrò nel cortile, rivolse un sorriso brillante e rispettoso a Lin Ming: "Il Lord della città Qingsang Zhao Yanming porge i suoi saluti all'Eroe Lin."


Mise le mani a coppa e si inchinò. Con l'attuale posizione di Lin Ming, naturalmente non poteva chiamarlo per nome. Ma dato che non era ufficialmente un discepolo diretto, lo aveva chiamato Eroe Lin.


"Lord della città Zhao non c'è bisogno di essere così cortesi; va bene se mi chiama Lin Ming. Sono cresciuto a Qingsang e il Lord della città è più grande di me." Lin Ming naturalmente aveva riconosciuto Zhao Yanming. Era un Lord che aveva una reputazione molto retta e onorevole e Lin Ming aveva una buona impressione nei suoi confronti.


<em>Nota Traduzione: "è più grande di me" letteralmente "è il mio anziano" che non ha molto senso, in pratica il senso è "appartiene ad una generazione più vecchia della mia" e quindi è in una posizione superiore in quanto più grande per una questione di gerarchia.</em>


Zhao Yanming sospirò e si calmò. I talenti incredibili come Lin Ming che erano giovani e potenti spesso inevitabilmente avrebbero avuto una personalità molto arrogante e imprudente.


Ma sembrava che Lin Ming fosse un giovane davvero ragionevole e umile.


Mentre stava per parlare, intravide il Drago del Fiume Alato nel cortile e cambiò espressione all'improvviso.


"Questo... questo è un Drago del Fiume Alato?!"


Zhang Yanming ne aveva riconosciuto la specie, sorprendendo Lin Ming. Raramente nel regno di Fortuna Celeste avrebbero sentito parlare di una bestia feroce del genere.


"Giovane Eroe Lin... è una cavalcatura che i discepoli diretti della Valle dei Sette Misteri possono cavalcare?" La voce di Zhao Yanming tremò. Quando era stato un discepolo del Palazzo delle sette arti aveva letto riguardo al Drago del Fiume Alato negli antichi testi. Si diceva che avesse il sangue di una Bestia Sacra e la sua forza poteva raggiungere lo Xiantian!


Lo stadio Xiantian! Per la gente del regno di Fortuna Celeste, un maestro del genere era una figura leggendaria. Che i discepoli diretti potessero davvero cavalcare bestie del genere per viaggiare? O... era un trattamento riservato solo a Lin Ming.


Il ragazzo guardò Zhao Yanming con un'espressione piacevolmente sorpresa. Disse: "Il Lord della città Zhao è molto esperto. Questo Drago del Fiume Alato non è della Valle dei Sette Misteri, è mio."
                                


                                



