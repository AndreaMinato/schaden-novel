---
title: Capitolo 325 - Attacco Notturno
pubDate: 2025-12-15T08:37:10.200Z
tags:
    - mw
---


<em><strong>CAPITOLO SPONSORIZZATO</strong> ringraziamo Rastlyn!
2 Capitolo in coda, 0/5€ Donazione
-Schadenfreude</em>


La ragazza all'inizio aveva intenzione di recarsi al Sect del Picco Bianco. L'organizzazione aveva un ottimo rapporto con la setta Conquista Luna, quindi credeva che avrebbe trovato un rifugio lì.


Tuttavia il giovane dagli abiti gialli non voleva che accadesse. Una volta che fosse andata al Sect del Picco Bianco sarebbe tornata alla sua posizione precedente, mentre lui sarebbe rimasto un nessuno. Se fosse accaduto come avrebbe trovato un'altra opportunità per ottenere questa ragazza?


Perciò aveva insinuato che la setta del Picco Bianco avrebbe desiderato i suoi metodi di coltivazione, le sue eredità, pillole, risorse e aveva anche elencato vari possibili pericoli che le sarebbero potuti accadere. Alla fine i suoi suggerimenti avevano persuaso lentamente la ragazza, d'altronde aveva solo diciotto anni. Dopo aver subito un un colpo del genere, era inevitabile che sarebbe rimasta confusa per un po'.


Così i due avevano attraversato la Landa Selvaggia del Sud ed erano arrivati a Qingsang. Il giovane era piuttosto soddisfatto delle dimensioni della città e aveva intenzione di rimanere qui a godersi l'ambiente. Nel frattempo si sarebbe occupato della ragazza che aveva bisogno di conforto e alla fine si sarebbe approfittato di lei.


Allora la situazione sarebbe cambiata irreversibilmente.


<em>Nota traduzione: "situazione sarebbe cambiata irreversibilmente" (生米煮成熟饭) letteralmente sarebbe "il riso è stato già cotto" che significa "qualcosa di ormai inevitabile e irreversibile".</em>


Nella residenza, il giovane vestito di giallo sentì dall'esterno che la ragazza si stava facendo il bagno. Aveva un'ottima percezione, poteva sentiva chiaramente il rumore degli schizzi d'acqua e dei movimenti delle domestiche che la pulivano.


Iniziò ad agitarsi. Stava pensando ad una scusa per rimanere nella sua stanza stasera quando in quel momento risuonò l'allarme della città.


La carica di bestie era tornata!


Il giovane vestito di giallo imprecò. La caduta di Qingsang non aveva niente a che fare con lui, ma una volta che le bestie feroci fossero arrivate, prima o poi avrebbero raggiunto questo luogo, era inutile rimanere nella stanza.


.........


Notte. La luna piena brillava nel cielo nero come l'inchiostro. Dalle mura delle città si poteva vedere in lontananza una massa di bestie che si stava avvicinando. La maggior parte di queste creature erano di primo o secondo livello, con una piccola quantità di creature che arrivavano al terzo. Ce n'erano molte di più rispetto all'attacco precedente; ce n'erano almeno 100.000.


La ragazza aveva appena indossato un abito pulito di colore bianco. Era un vestito preparato apposta da Zhu Ping, era fatto di seta nivea ed era estremamente confortevole.


"Mi scuso per aver disturbato il vostro riposo." Disse Zhu Ping mentre si avvicinava a loro tutto sorrisi.


"Vi aiuterò solo questa volta." Disse il giovane vestito di giallo con un'espressione severa. Stava solo soggiornando in questa città per un po' di giorni. Aiutarli una volta era già un grande favore per lui.


"Una volta è sufficiente, non vi preoccupate. Dopo un po' di giorni arriveranno dei rinforzi." Dopo essersi irrigidito per un momento, poté solo annuire.


"Sarà meglio, non voglio essere più disturbato!"


Mentre parlava, il giovane estrasse lentamente la sua spada dall'anello spaziale. In quel momento scoprì all'improvviso che Lin Ming non era troppo lontano. Rise e disse:"Ragazzo, vorresti fare una piccola gara? Vediamo chi uccide di più. Se puoi arrivare alla metà di quelli che ucciderò, allora avrai vinto!"


Lo sguardo del giovane vestito di giallo si animò. Doveva approfittarsi del momento in cui la sua potenza era ancora superiore a quella della ragazza e mostrare la sua forza per conquistarla.
Naturalmente per farlo avrebbe dovuto primeggiare su qualcuno e Lin Ming sarebbe stato un ottimo strumento da usare.


Se avesse ucciso bestie feroci da solo, allora sarebbe stato inutile.


"Non sono interessato." Rispose Lin Ming senza nemmeno disturbarsi a ricambiare lo sguardo. Tirò fuori la Lancia della Cometa Viola e uscì dall'accampamento.


Il giovane vestito di giallo si accigliò, questo ragazzino era troppo impudente!


Zhu Ping guardò Lin Ming con un lieve sorriso. In quel momento sentì una trasmissione di vera essenza attutita nelle sue orecchie:"Sei sicuro che quel ragazzo abbia mandato il suo Drago del Fiume Alato in un'altra città che ha richiesto aiuto?"


"Sì, ne sono sicuro. Le chiedo di cercare il più presto possibile un'opportunità. Una volta che arriveranno i rinforzi temo che non ci sarà un'altra buona occasione." Suggerì Zhu Ping. Se Lin Ming non fosse morto sarebbe stato difficile che la famiglia Zhu sopravvivesse.


"Non devi dire nulla, so già come stanno le cose." L'uomo nascosto tra la folla sbuffò freddamente e iniziò a mostrare un sorriso pieno di intento omicida. Senza la presenza del Drago del Fiume Alato, pensava di avere il 70 o l'80% di probabilità di uccidere Lin Ming.


<em>Roar!</em>


<em>Roar!</em>


<em>Roar!</em>


Le bestie feroci arrivarono sulla linea delle trappole. Questi stratagemmi avevano giocato un grande ruolo durante l'invasione, ma c'era stato solo il tempo di prepararne nuovamente la metà. Poche centinaia di bestie feroci calpestarono le trappole, ruzzolarono a terra e furono schiacciate dall'esercito di mostri dietro di loro.


Il giovane con l'abito giallo camminò con noncuranza verso la carica, afferrò la sua spada lunga e menò un fendente.


<em>Ka!</em>


Un'increspatura blu visibile ad occhio nudo si diffuse come una luna crescente, il suo raggio d'azione si estendeva a decine di piedi di distanza. Un grande tratto di terra venne squarciato insieme alle bestie. Le decine di creature di primo e secondo livello che erano dietro furono tagliate in due da questa energia.


"Energia di Spada Trasversale!"


Il giovane girò la spada, emanando altra energia che assunse la forma di un serpente che si levò al cielo per poi cadere e disperdersi verso il basso come dei fiori lanciati da bellezze celesti. Ovunque andassero queste energie, sarebbe scorso del sangue.


"Così forte!"


Shi Linkai doveva ammettere che, nonostante questo giovane fosse incredibilmente arrogante, aveva dei motivi per esserlo. Anche se diverse decine dei suoi uomini lo avessero attaccato, sarebbero stati massacrati.


Non troppo lontani dal capoclan, anche Zhuang Fan e Lin Wanshan erano sbalorditi. Non c'erano davvero limiti nell'universo, c'era sempre qualcuno di più potente. L'eredità di un grande Sect andava oltre la loro immaginazione.


Per un po' il giovane vestito di giallo fu la stella della scena. Anche la ragazza vestita di bianco aveva un lieve sorriso sul volto, ma naturalmente non era dovuto alla forza del giovane visto che non era nemmeno vicino ad un vero genio nella setta Conquista Luna. Il motivo della sua espressione era che finalmente era riuscita a rilassarsi dopo essere arrivata in questa città mortale.


Vedendo così tanta gente comune, sentì all'improvviso che forse vivere tra loro non sarebbe stata un'idea così cattiva. Nonostante la sua coltivazione sarebbe rallentata, sarebbe riuscita a vivere una vita facile e pacifica. Non sarebbe stata stanca e agitata per tutto il tempo.


Mucchi di corpi smembrati giacevano attorno al giovane. Nessuna delle bestie feroci osò avvicinarsi alla sua formidabile energia.


In confronto a lui, Lin Ming sembrava molto più ordinario. C'erano solo poche decine di cadaveri attorno a lui; era un terzo del giovane vestito di giallo.


"Terrificante, quel giovane può davvero uccidere il triplo o il quadruplo di bestie feroci più velocemente rispetto all'Eroe Lin!"


"Ha bisogno di una sola mossa per uccidere poche decine di bestie feroci e usa anche una spada. Chi ha detto che le spade sono inefficaci contro i grandi gruppi? L'arma di quel giovane sembra ancora più potente della lancia dell'Eroe Lin!"


"Eh, non voglio ammetterlo... ma... è davvero un po' più potente..."


"Bah! Che assurdità state dicendo? Quanti anni ha l'Eroe Lin? Quanti anni ha quest'uomo? I due non possono essere nemmeno paragonati!"


Non si sapeva chi l'avesse detto, ma dopo tutti sembrarono ridestarsi. Lin Ming aveva solo 16 anni, ma il giovane ne aveva almeno 20!


I soldati provenivano da Qingsang, quindi naturalmente favorivano Lin Ming. "Esatto, dopo un po' di anni quando il nostro eroe crescerà, anche lui raggiungerà questo livello."


In quel momento risuonò un ruggito assordante. Erano apparse due bestie feroci di livello quattro!


Erano Lucertole Corazzate, una di esse era leggermente più grande rispetto all'altra. Queste creature erano potenti e avevano una difesa formidabile. Se non avessero potuto ucciderle, avrebbero trapassato le mura della città prima o poi.


"Ce ne sono due, una per ognuno!" Sogghignò il giovane. Scosse la sua spada e si precipitò verso le lucertole.


Secondo lui, con la forza di Lin Ming non sarebbe stato impossibile uccidere le Lucertole Corazzate, ma farlo tra un'enorme massa sarebbe stato difficile; ci sarebbe riuscito a stento con molti sforzi. Questa era un'occasione perfetta per umiliare il ragazzo.


<em>Cha cha cha!</em>


La luce di spada cadde come pioggia e ogni raggio trapassò il corpo della Lucertola Corazzata, che sollevò la testa e sibilò al cielo.


Dopo aver usato un solo colpo per ferire gravemente la creatura, il giovane vestito di giallo era stato molto soddisfatto del suo successo. Pensò che, se fosse stato nella posizione di Lin Ming, avrebbe provato ad attaccare la lucertola più piccola, ma quando si girò a guardare, vide che il ragazzo si stava addentrando tra la carica di bestie.


Il giovane vestito di giallo sorrise con sdegno. Che codardo. Non osava nemmeno uccidere quella più piccola. Ah vabbè, lui da solo era sufficiente per ucciderle entrambe!


Mentre pensava all'apprendista junior che lo stava guardando, il giovane si riempì di spirito combattivo. Si girò e usò una tecnica marziale verso la seconda lucertola, ferendola gravemente!


In due colpi aveva provocato gravi lesioni alle creature, agli occhi di un comune soldato era un dio della guerra che era atterrato nel mondo mortale!


Anche Shi Linkai rimase in silenzio. Nel continente Tianyan i guerrieri erano rispettati. Il giovane vestito di giallo era molto più potente di Shi Linkai, figuriamoci sottovalutarlo, anche se l'avesse picchiato avrebbe comunque riconosciuto questo potere.


In quel momento Lin Ming si stava inoltrando sempre di più nella carica. Nonostante la luce della luna brillasse, era comunque notte. Presto il ragazzo fu sommerso in quella vasta massa di bestie feroci.


"Lin Ming! Non allontanarti troppo! Torna indietro!" Tra l'esercito, la persona più preoccupata per il ragazzo era Lin Wanshan. Se fosse successo qualcosa a Lin Ming, sarebbe stata una perdita irreparabile per la sua famiglia.


"Uh? Lin Ming?" Tra l'esercito, la ragazza vestita di bianco sentì questo nome e si congelò sul posto, poi scosse la testa. Era impossibile che fosse quella persona, inoltre era un nome piuttosto comune, non sarebbe strano che ci fosse qualche omonimo.


La ragazza vestita di bianco mostrò di nuovo uno sguardo indifferente. Non fece nulla durante questa notte ventosa. Non si sarebbe degnata di intervenire in questo conflitto tra mortali e deboli bestie feroci.


Lin Ming si fece strada tra la carica di mostri. Era estremamente rapido. Ovunque andasse il sangue sarebbe scorso a fiumi. Sembrava stesse disegnando una linea cremisi sul campo di battaglia.


<em>'Alla fine è solo un ragazzino. Anche se ha un talento sbalorditivo non è maturo. Ha sentito quanto è terrificante la sensazione di essere schiacciati. Se fosse rimasto vicino al giovane vestito di giallo avrebbe semplicemente perso la faccia, così ha deciso di andare oltre.'</em> Un'ombra sfocata seguiva Lin Ming tra la carica di bestie feroci.


Il ragazzo continuò a combattere. Ovunque la sua lancia passasse, sarebbe schizzato del sangue. ‘Finalmente sei uscito allo scoperto? Che tecnica di occultamento astuta. Anche se sei così vicino sentivo solo un lieve intento omicida.’
                                


                                



