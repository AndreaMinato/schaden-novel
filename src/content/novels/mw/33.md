---
title: Capitolo 33 - Prova della Forza
pubDate: 2025-10-16T07:28:18.406Z
tags:
    - mw
---


Il Palazzo delle Sette Arti aveva un totale di venti pilastri di pietra per la Prova della Forza. I candidati si sarebbero divisi in venti squadre per ridurre il sovraffollamento della piazza.


I venti pilastri erano stati posti di fronte alle diverse entrate del Palazzo delle Sette Arti. Sulla cima di ogni colonna c'era una luce brillante che avrebbe decretato il destino di ogni partecipante. Che riuscissero a superare o no questa porta  sarebbe dipeso da essa.


Una donna di circa trenta-quarant'anni avanzò di fronte alla folla e salì su un palco montato per l'occasione. "Salve a tutti. Sono uno dei supervisori della Prova della Forza. Vorrei annunciare che l'esame del Palazzo delle Sette Arti è formato da tre parti. Per quelli che riescono a superarlo verrà data una valutazione ufficiale basata sull'età, il talento e il risultato. I primi dieci otterranno un premio e al numero uno verrà donata una Pillola del Midollo Draconico Oro-cremisi!"


Una Pillola del Midollo Draconico Oro-cremisi! L'intera folla sussultò per la sorpresa; anche i giovani delle famiglia aristocratiche erano esterrefatti. Quelli tra loro con la forza più bassa erano pieni di rimpianto. I loro volti avevano espressioni dispiaciute e scoraggiate, visto che non sarebbero mai riusciti ad ottenere il primo posto. Quelli più forti raddrizzarono la schiena. I loro occhi brillavano di speranza e fremevano impazienti. Si immaginavano che questa Pillola del Midollo Draconico Oro-cremisi fosse stata preparata appositamente per loro.


Lin Ming aveva letto un manuale di medicina prima e capiva grossomodo le proprietà della Pillola del Midollo Draconico Oro-cremisi. Il medicinale era delle dimensioni di un acino d'uva ed era stato creato mescolando il midollo del Dragon Oro-cremisi con molti tipi di rare e preziose erbe. Sarebbero state poi bollite e distillate in una pillola che avrebbe potuto migliorare il fisico, la coltivazione e perfino aiutare ad avanzare di stadio.


Il Dragon Oro-cremisi non era un vero drago, era solo un discendente con un certo grado di parentela. Comunque le creature imparentate con i draghi non erano deboli. Nemmeno un esperto Houtian sarebbe stato in grado di affrontarli!


Il regno di Fortuna Celeste non aveva molti esperti Houtian e nemmeno qualcuno capace di raffinare un medicinale così prezioso. Perciò il regno di Fortuna Celeste non era in grado di produrre la Pillola del Midollo Draconico Oro-cremisi.


Senza dubbio era stata creata dalla Valle dei Sette Misteri. Ogni anno la setta avrebbe selezionato dei talenti, fornendo medicinali per attrarre giovani talentuosi.


Forse per la Valle dei Sette Misteri, la Pillola del Midollo Draconico Oro-cremisi non era particolarmente preziosa, ma per gli abitanti del regno di Fortuna Celeste era assolutamente un tesoro di grande valore che non poteva essere acquistato con il denaro. Anche una grande famiglia aristocratica sarebbe stata estremamente gelosa di qualcuno in possesso di un tesoro del genere.


La bellissima sorvegliante non sembrava né entusiasta, né scontenta mentre continuava, "Chi finirà al secondo, terzo o al quarto posto riceverà una Pillola Serpe Oro-cremisi e chi arriverà dal quinto al decimo posto riceverà dieci Pillole Raduna Spirito!"


La Pillola Serpe Oro-cremisi era stata raffinata dalla cistifellea di una Serpe Oro-cremisi vecchia cento anni. Aveva questo nome a causa dei suoi colori dorati e rossi. Era una medicina inferiore alla Pillola del Midollo Draconico Oro-cremisi, ma anch'essa era rara e preziosa.


Tuttavia quelli dal quinto al decimo posto avrebbero ricevuto solo delle Pillole Raduna Spirito, che erano molto più comuni. Ogni pillola costava 200 liang d'oro e dieci sarebbero equivalse a 2000 liang d'oro. Ma i premi dei primi cinque mosti costavano almeno 10.000 liang d'oro. Anzi, anche se uno avesse pagato ancora di più, non l'avrebbero comunque potuta comprare.


I ricchi premi entusiasmarono i candidati talentuosi; non vedevano l'ora di scendere in campo e mostrare le loro capacità. Tra di loro c'era un gruppo di ragazzi con abiti di seta che guardavano la folla impaziente. I giovani risero con disprezzo. Nel gruppo c'era un giovane di bell'aspetto che indossava una cintura di giada e stava sorridendo.


Il suo seguito sorrise e lo adulò, "Queste persone vogliono strafare. Questa Pillola del Midollo Draconico Oro-cremisi è già nelle tasche del signorino, la sua vittoria è scontata. Credono di poter competere contro di lui? Non hanno davvero capito chi comanda."


Il giovane sorrise lievemente e mosse il suo ventaglio. Non rispose. Era il talento della famiglia Wang della città Yue Lu. Aveva un talento marziale di grado quattro, era all'inizio del Terzo Stadio della Trasformazione del Corpo e in precedenza aveva ottenuto il primo posto tra l'élite dei Yue Lu. Yue Lu era una grande città, quindi essere il numero uno era un buon risultato.


La donna sul palco continuò a parlare, "Ora inizieremo la prima fase dell'esame.
Per favore usate tutte le vostre forze in questo esame. Il raggio di luce sulla colonna di pietra segnalerà la forza del vostro attacco. Un pollice rappresenta 100 jin di forza. Totalizzando oltre i 1000 jin supererete questa fase! Ogni candidato avrà tre tentativi. Basta anche solo riuscirci una volta per passare. Ora faremo una dimostrazione. Ling Sen, vieni avanti."


Mentre la bellissima donna finì di parlare, un uomo avanzò sul palco. Era alto e magro, sembrava quasi emaciato, con il volto pallido e uno sguardo freddo.


Indossava un abito nero e sulla sua schiena c'era una lama lunga tre piedi.


"È Ling Sen?"


"Uno della Dimora Celeste del Palazzo delle Sette Arti!"


Questo tizio doveva essere famoso, ma Lin Ming non lo conosceva. Si girò e chiese a Lin Xiaodong, "Chi è questo Ling Sen?"


Lin Xiaodong poteva non essere diligente per quanto riguarda le arti marziali, ma era estremamente chiacchierone e curioso di tutto, quindi sapeva di cose come queste. Disse, "Ling Sen è uno degli apprendisti della Dimora Celeste, che è il dipartimento più fiero del Palazzo delle Sette Arti. Ha vent'anni e ha un talento di grado quattro. La sua coltivazione è al picco del quarto stadio ed è entrato nella Dimora Celeste l'anno scorso. Ha chiesto di sua iniziativa di essere mandato sul fronte di guerra dove ha ucciso innumerevoli persone. In questo momento le sue capacità di combattimento sono difficili da stimare, ma in giro si dice che presto entrerà nel quinto stadio della Trasformazione del Corpo.


Vent'anni al quinto stadio della Trasformazione del Corpo? Lin Ming sussultò leggermente.
Generalmente era considerata un'impresa straordinaria raggiungere il quinto stadio, Forgia delle Ossa, prima dei trent'anni. Questo Ling Sen era anche pieno di intento omicida, sembrava che avesse ucciso molte persone in battaglia. Paragonato a quelli allo stesso livello di coltivazione, quest'uomo era davvero un maestro.


Ling Sen detestava questo genere di dimostrazioni. Tuttavia era tradizione che gli apprendisti della Dimora Celeste si mettessero in mostra davanti ai candidati. Questo era per mettere in chiaro che c'era sempre qualcuno di più bravo là fuori e non avrebbero mai dovuto smettere di impegnarsi.


Ling Sen arrivò con noncuranza di fronte al pilastro e senza nemmeno prepararsi, mosse la mano destra. Si sentì uno scoppio e il pilastro di pietra oscillò con forza. Il raggio di luce saltò verso l'alto, si stabilizzò per poi fermarsi a quattro piedi e nove pollici.


4900 jin!


Nel campo erano tutti rimasti sbalorditi e ammirati. Se Ling Sen avesse usato tutta la sua forza, avrebbe anche potuto sorpassare i 5000 jin!


Vedendo il risultato Lin Ming spalancò gli occhi. La forza di questo Ling Sen era quasi il doppio della sua!


Lin Xiaodong disse, "Non c'è niente di sorprendente. È uno dei massimi talenti della giovane generazione della città di Fortuna Celeste. Sarebbe strano se non avesse un risultato del genere."


Lin Ming disse, "Uno della giovane generazione? Qin Xingxuan potrebbe sconfiggerlo?"


Lin Xiaodong alzò le spalle. "Non conosco la forza di Qin Xingxuan, ma lei è abile in tutto e studia ogni materia. Ling Sen si concentra solo a combattere e uccidere, è un uomo che si specializza in battaglie all'ultimo sangue. Non credo che Qin Xingxuan potrebbe vincere, ma non dimenticarti che lei ha solo quindici anni, mentre Ling Sen ne ha venti."


Sentendo questo Lin Ming annuì leggermente.


La Trasformazione del Corpo aveva sei stadi in totale. Più andavi oltre e più aumentava il divario tra i livelli. La forza di uno allo Stadio Circolazione poteva raggiungere gli 8000 jin. Lin Ming era molto lontano dal raggiungere un simile risultato.


"Che l'esame inizi!" In quel momento, la bellissima donna sul palco diede l'ordine di cominciare la Prova della Forza.


I giovani candidati erano tutti molto impazienti, ognuno voleva andare a testare la propria forza.
Tuttavia parecchi di loro fallirono.


“900 jin, 850 jin, 850 jin, fallito tre volte. Il prossimo!”


“950 jin, 900 jin, 900 jin, fallito tre volte. Il prossimo!”


Molti avevano raggiunto a stento il secondo stadio della Trasformazione del Corpo. Se fossero stati nelle loro massime condizioni avrebbero potuto raggiungere i 1.000 jin. Comunque non potevano dare il massimo ad ogni tentativo, soffrivano per la tensione e non furono in grado di mostrare il meglio delle loro capacità. Queste persone naturalmente furono eliminate.


"1.000 jin, promosso!" Qualcuno nel gruppo di Lin Ming superò l'esame e gridò felice mentre danzava per l'entusiasmo. In realtà questa persona capiva che, nonostante avesse superato a stento l'esame, molto probabilmente sarebbe stato eliminato nella seconda fase. Anche così, era un onore per lui superare la prima parte dell'esame del Palazzo delle Sette Arti a sedici anni.


"1.300 jin, promosso!"


"950 jin, bocciato!"


Quando usciva un risultato, quelli che avevano fallito se ne sarebbero andati a testa bassa. Tra quelli che erano passati, alcuni sarebbero stati entusiasti, altri indifferenti, per le persone di talento superare questa prova era scontato.


In quel momento più avanti scoppiò un po' di trambusto. Lin Ming guardò avanti e vide un giovane con un abito di lino blu di fronte al pilastro di pietra, che si stava preparando a colpire.


Lin Ming era curioso su chi fosse. Sentì alcuni parlare tra loro, "Quello è Sun Ping della città East Water. È al terzo stadio della Trasformazione del Corpo. È molto forte!"


Mentre discutevano, Sun Ping si mosse in avanti. Colpì la colonna di pietra con un 'bang' e il raggio di luce iniziò a tremare mentre sfrecciò verso l'alto. Si fermò a due piedi e tre pollici.


"2300 jin!"


Fu il primo ad aver superato i 2000 jin. Una serie di esclamazioni si levarono dalla folla.
                                


                                



