---
title: Capitolo 345 - Rinato
pubDate: 2025-12-15T08:37:10.204Z
tags:
    - mw
---


Le labbra di Huang Sanping fremettero e chiese con voce tremante: "Tu... tu sei Lin Ming?"


Lin Ming gli diede un'occhiata sorpresa; non si aspettava che questo giovane piagnucolante avrebbe indovinato la sua identità prima di morire, ma non era troppo difficile da intuire. La forza che aveva mostrato apparteneva ad un genio di massimo livello e questo era anche il territorio della Valle dei Sette Misteri. Il suo nome era diventato famoso da quando l'Isola della Divina Fenice l'aveva annunciato come solo talento di grado Heaven.


Stavolta Lin Ming non aveva bisogno di nascondere nulla. Annuì con indifferenza e disse: "Esatto."


"Così eri..." Il volto spaventato di Huang Sanping mostrò un sorriso imbarazzato. Non sapeva se ridere o piangere.


In quanto uno dei geni nel programma di allenamento dell'Isola della Divina Fenice, come poteva non aver mai sentito parlare di Lin Ming, l'unico talento di grado Heaven. Un coltivatore di questo livello poteva godere del trattamento di un discepolo principale dell'Isola della Divina Fenice.


Quanti lo avevano invidiato?


Quanti ne erano gelosi?


Huang Sanping era sempre stato un uomo estremamente geloso. Quando aveva sentito questa notizia era stato travolto dall'invidia, aveva sempre pensato a come avrebbe potuto fargliela pagare a Lin Ming un giorno, ma non avrebbe mai pensato che...


Genio? Ridicolo!


Huang Sanping era sempre stato definito un genio fin da quando era bambino. Ora quel titolo, di fronte a questo mostro, non era nient'altro che uno scherzo. Di fronte a questo mostro non aveva la minima possibilità di resistere. Huang Sanping aveva sempre pensato che se avesse potuto ottenere i tesori lasciati dal Sect Conquista Luna, allora avrebbe potuto avere un futuro glorioso. Sarebbe diventato l'eroe di tutto il continente Tianyan. Ora tutte le sue speranze e i suoi sogni sembravano incredibilmente ridicoli, una farsa totale.


Un mostro come Lin Ming era capace di ingoiare un Frammento del Cristallo dello Spirito con una mera coltivazione al Circolazione. Come poteva paragonarsi ad una persona del genere?


Lin Ming guardò Zhou Xinyu e disse: "Vuoi farlo tu?"


Il ragazzo immaginava che le ostilità e il risentimento tra Huang Sanping e Zhou Xinyu fossero molto intensi. Se la ragazza l'avesse ucciso con le sue mani sarebbe stato più facile per lei calmare il suo spirito.


Piena d'odio, Zhou Xinyu lanciò uno sguardo truce verso Huang Sanping. Nonostante il giovane fosse gravemente ferito, questo non avrebbe risolto l'ostilità che la ragazza provava. Se fosse stata catturata da lui avrebbe vissuto una vita piena di tormenti e sarebbe stata umiliata ogni giorno.


Pensando a questo Zhou Xinyu tremò, strinse i denti e infilzò il cuore di Huang Sanping con la sua spada lunga.


Il sangue schizzò e lo sguardo di Huang Sanping si spense. Quando lo vide, Lin Ming sospirò; era caduto un altro genio.


Nella via delle arti marziali una persona mediocre poteva non avere una buona vita, ma un genio poteva morire miserabilmente in qualunque momento.


Naturalmente per un Sect al livello dell'Isola della Divina Fenice Huang Sanping non poteva nemmeno essere considerato un talento, sarebbe stato eliminato da tempo prima dello stadio Xiantian.


Lo stadio Xiantian, il del Nucleo e anche gli stadi superiori, ogni grado divenva un ostacolo insormontabile per un grande numero di praticanti di arti marziali. I talenti ancora più straordinari di Huang Sanping, come Qin Wuxin, si sarebbero fermati dopo lo Xiantian. Per i geni ancora più potenti come Jiang Baoyun, forse avrebbero smesso di avanzare di livello dopo aver raggiunto il del Nucleo.


Per quanto riguarda i talenti ancora più eccezionali, come Mu Qianyu, avrebbero potuto fermarsi dopo essere diventati degli Imperatori Impareggiabili...


Il percorso delle arti marziali era infinito. Lin Ming sentiva che se non avesse colto ogni opportunità per aumentare la sua coltivazione, allora un giorno sarebbe rimasto lui stesso bloccato lungo la via!


Dopo aver assistito all'incredibile guerra nel Regno Divino, Lin Ming stava considerando un livello che trascendeva il continente Tianyan. Non sarebbe mai stato compiaciuto dei risultati che aveva ottenuto.


Sapeva che era solo una rana che aveva fatto un viaggio panoramico prima di tornare nel pozzo. Anche per quanto riguarda la più elementare Trasformazione del Corpo, lo stadio della Tempra del Midollo, era riuscito solo a completarne una parte.


Lin Ming immaginava che per avanzare oltre avrebbe avuto bisogno di migliaia di migliaia di Pillole Aperture Celesti.


Nonostante i Frammenti del Cristallo dello Spirito fossero forti, una decina di queste medicine non potevano essere paragonate a diverse migliaia di Pillole Aperture Celesti. Ora la Tempra del Midollo era solo semi completa, anche con una decina di altri frammenti gli sarebbe stato quasi impossibile completare la Tempra del Midollo.


Comunque per questo stadio, la qualità era molto più importante della quantità. Normalmente la prima assunzione di una pillola sarebbe stata quella più efficace, dopodiché gli effetti si sarebbero indeboliti ogni volta. Nonostante la Pillola Apertura Celeste fosse buona, dopo il primo o il secondo chilometriio, Lin Ming avrebbe raggiunto il limite della sua efficacia e assumerne altre non sarebbe stato d'aiuto.


Il Frammento del Cristallo dello Spirito era una pillola di massimo livello, ma che effetti ci sarebbero stati se ne avesse mangiati dieci?


Lin Ming non era sicuro, ma anche nel peggiore dei casi, dovrebbe riuscire a completare il 60-70% della Tempra del Midollo. Una volta che ci fosse riuscito, probabilmente non avrebbe dovuto nemmeno temere Ouyang Boyan.


Forse avrebbe potuto perfino ucciderlo.


Se gli altri praticanti di arti marziali avessero saputo di come Lin Ming considerava le Pillole Aperture Celesti forse avrebbero vomitato così tanto sangue da rimanerci secchi. Il ragazzo stava pensando di assumere migliaia di preziosissime Pillole Aperture Celesti, questa idea li avrebbe fatti infuriare.


Dopo essersi liberato di tutti i seguaci di Huang Zixuuan, Lin Ming tornò da Zhou Xinyu e iniziò ad esaminare il contenuto dei loro anelli spaziali.


Lin Ming non sperava che avessero qualcosa di troppo interessante; ormai gli averi di un genio di un Sect di terzo livello erano praticamente delle briciole per lui.


Dopo aver controllato, i soli oggetti degni di nota che trovò erano diversi tesori di grado Human di alta qualità, le tavolette dei metodi di coltivazione della setta Conquista Luna, molte migliaia di pietre di vera essenza di bassa qualità e anche alcune bottiglie di pillole. All'interno non c'era nemmeno una sola Pillola Apertura Celeste.


Non sapeva che il motivo per cui Huang Sanping era stato trascinato in questo guaio era perché aveva dato la sua Pillola Apertura Celeste a Huang Zixuan.


Lin Ming diede le tavolette a Zhou Xinyu. Naturalmente non aveva bisogno di oggetti del genere. Tenne i tesori e le pillole per usarli in futuro o nel caso avesse dovuto darli a qualcuno. Per quanto riguarda le pietre di vera essenza, le tenne come soldi da spendere. Per il resto, Lin Ming non aveva molta speranza che ci fossero oggetti utili e nemmeno la sua famiglia Lin ne avrebbe avuto bisogno. Si preparò a gettare tutto via, ma dopo aver dato un'ultima occhiata noncurante trovò qualcosa di interessante.


Non era un oggetto che apparteneva a Huang Zixuan o Huang Sanping, ma apparteneva al più debole ammaestratore. Era un'antichissima tavoletta in cui era stata trascritta una Tecnica Psichica.


In breve, era un metodo segreto per comunicare con le bestie. Questo ammaestratore aveva un pessimo talento e all'età di 40 anni aveva raggiunto solo gli inizi del Circolazione, contando anche su delle pillole per aumentare la sua coltivazione. La sua forza era perfino inferiore a quella di un comune praticante di arti marziali.


Comunque a causa del suo talento nel comunicare con le bestie, era stato incaricato dal Sect Conquista Luna di occuparsi dell'Aquila Celeste dalle ali dorate. Sembrava che il suo talento come ammaestratore fosse dovuto a questa tavoletta di giada.


Nonostante questa tecnica non sembrasse avere alcun uso pratico, sembrava molto divertente. Così Lin Ming la mise nel suo anello spaziale.


"Andiamo, cercheremo una caverna dove riposare. Devo meditare e recuperare la mia vera essenza." Disse Lin Ming a Zhou Xinyu.


"Sì." La ragazza annuì timidamente. La serie di eventi che era appena capitata era stata troppo scioccante per lei. Lin Ming, con la sua coltivazione al Circolazione aveva ingoiato un Frammento del Cristallo dello Spirito e non era morto. Non solo, dopo si era ripreso e aveva ucciso Huang Zixuan in meno di dieci respiri di tempo!


Tuttavia qualcosa non le tornava. Il Frammento del Cristallo in teoria era una medicina miracolosa, si poteva immaginare quanto fosse potente. Dato che Lin Ming ne aveva preso la metà la sua coltivazione sarebbe dovuta almeno avanzare all'Houtian, perché invece aveva raggiunto solo gli stadi avanzati del Circolazione?


Zhou Xinyu non capiva, ma decise con tatto di non chiedere.


I due trovarono velocemente una caverna nascosta.


In quel momento il sole era appena sorto.


Dentro la caverna c'era piscina profonda che proveniva dalla sorgente di montagna, la temperatura dell'acqua era molto fresca. Lin Ming disse: "Vado a fare un bagno, puoi aspettarmi all'entrata."


Il corpo del ragazzo era cosparso di sangue e pelle nerastra. Era anche ricoperto di cenci, sarebbe stato ridicolo non farsi un bagno il prima possibile.


"Sì." Zhou Xinyu annuì e poi aspettò cortesemente all'entrata.


Lin Ming finì il bagno in un quarto d'ora e poi indossò degli abiti larghi tirati fuori dal suo anello spaziale. Aveva anche mangiato dei supplementi e meditato per un breve periodo di tempo recuperando quasi tutta la sua vera essenza e anche le riserve di energia compressa nella Forza del Dio Blasfemo.


Poi Lin Ming chiamò Zhou Xinyu.


Quando la ragazza lo vide rimase sbalordita.


Dopo la Tempra del Midollo, l'aspetto di Lin Ming era cambiato completamente. Al di sotto della croste di sangue c'era una pelle delicata come quella di un neonato. Il suo corpo sembrava pieno di un potente vigore e i suoi muscoli sembravano accentuare questo aspetto, proprio come un agile ghepardo.


Era diventato più alto, facendolo sembrare ancora più maestoso.


Era avvenuto anche un lieve cambiamento nei suoi lineamenti. In origine Lin Ming sembrava nobile e audace, ma questo era dovuto alla sua aura tagliente e la sua espressione determinata. In termini di aspetto non sarebbe stato considerato così eccezionale, ma ora dopo che era rinato le sue sopracciglia erano diventate affilate come spade, i suoi occhi brillavano come le stelle e il suo volto sembrava scolpito. Pareva fatto di giada, ma non aveva perso il suo fascino mascolino e il suo aspetto risoluto.


Tutto questo insieme agli abiti blu che delineavano i contorni del suo corpo robusto, mentre i raggi del sole nascente lo illuminavano, gli davano un senso di bellezza eterea.


Tutto questo stordì Zhou Xinyu.


Dopo diversi respiri, la ragazza si riprese. Poi disse esitando: "Signor Lin... Io... mi dispiace per quello che ho fatto. Pensavo che fossimo spacciati, così..."


Zhou Xinyu naturalmente si stava riferendo a quando aveva infilzato il petto di Lin Ming con il suo pugnale. Ora, ripensandoci, la ragazza non poteva far altro che ritenersi una stolta.


"Non ti preoccupare. So che avevi buone intenzioni. Ma mi chiedevo se la Signorina Zhou potesse informarmi per quanto riguarda i tesori della setta Conquista Luna?" Lin Ming la guardò. In realtà prima avrebbe potuto schivare la pugnalata di prima, ma doveva ancora finire di temprare il suo midollo. Non voleva nemmeno attivare prematuramente la vera essenza immagazzinata nel Seme del Dio Blasfemo, quella era la sua ultima risorsa.


Il motivo per cui Lin Ming l'aveva lasciata fare era perché era abbastanza sicuro delle difese del suo corpo.


"Tesori..." Mentre sentiva queste parole, Zhou Xinyu divenne piena di emozioni contrastanti. Non credeva che ci sarebbe stato un giorno in cui avrebbe dato ad un estraneo i tesori che il suo maestro le aveva affidato per far rivivere la setta Conquista Luna.
                                


                                



