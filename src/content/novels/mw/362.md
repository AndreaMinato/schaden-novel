---
title: Capitolo 362 - Combattimento Ravvicinato
pubDate: 2025-12-15T08:37:10.207Z
tags:
    - mw
---


<em><strong>CAPITOLO SPONSORIZZATO, ringraziamo Marco!
</strong>da editare
0/5€, 10 Capitoli in coda
-Schadenfreude</em>


Non appena i due scesero in campo, si scatenò un trambusto tra gli ospiti.


Lin Ming e Zhou Xiaoling erano entrambi talenti di secondo livello tra i junior. Tra diversi anni sarebbero stati dei guerrieri influenti come la Principessa del Sole Ardente e Zhan Yunjian.
Naturalmente questo avrebbe attratto l'attenzione di tutti i presenti.


"Lin Ming ha 16 anni e mezzo e Zhou Xiaoling ha 17 anni e un mese. Ci sono sette mesi di differenza tra di loro..." Troppi ficcanaso avevano radunato più informazioni che potevano ed erano venuti a sapere della loro età.


"Credo che Lin Ming abbia più possibilità di vincere. Alla fine Ma Junhui era comunque uno dei migliori discepoli principali di livello intermedio ed è stato scagliato via da Lin Ming in una sola mossa; non credo che sia qualcosa che Zhou Xiaoling sia capace di fare."


"Non essere stupido, quel Ma Junhui era solo un idiota, è stato fin troppo arrogante. Non aveva nemmeno trattato Lin Ming come una vera minaccia e non ha usato l'Arte della Conversione del Vento. Ha meritato di essere schiacciato come un insetto. Se avesse fatto sul serio allora il divario tra lui e Lin Ming non sarebbe stato così vasto. Credo che Lin Ming potrebbe non essere in grado di sconfiggere Zhou Xiaoling. Non dimenticarti che è al picco del Circolazione mentre Lin Ming è negli stadi avanzati!"


Per un vero genio, saltare di livello e combattere contro persone con una coltivazione più potente era naturale. Ma quando si trovavano ad affrontare un altro genio, allora la questione sarebbe stata diversa. Sarebbe stato estremamente difficile ed ogni piccola differenza di coltivazione sarebbe stata decisiva.


"Credo che quella Zhou Xiaoling abbia più possibilità di vincere. Tra sei mesi, se Lin Ming potrà raggiungere il picco del Circolazione allora sarà uno scontro più equilibrato."


Tutti gli impiccioni stavano speculando sul risultato dell'incontro tra Lin Ming e Zhou Xiaoling.
Questi giovani eroi amavano anche gareggiare nelle loro capacità di valutazione. In ogni caso, anche se si fossero sbagliati, non avrebbero subito una grave perdita.


La vecchia signora Yuhuang diede un'occhiata a Muy Qianyu come al solito e la donna annuì in risposta, indicando che non ci sarebbe stato alcun problema. Aveva piena fiducia in Lin Ming. In realtà sette mesi di divario non era una differenza troppo grande. Anche se il suo avversario fosse stato un talento di secondo livello, Lin Ming sarebbe dovuto essere in grado di vincere.


Vedendo la sicurezza di Mu Qianyu, la vecchia Yuhuang si tranquillizzò molto di più. Pensò:<em>'Sembra che il talento di Lin Ming sia più notevole di quello di Dingshan e Xiaoling.</em>
<em>Yu'er ha davvero trovato un tesoro per la mia Isola della Divina Fenice.'</em>


......


Sul palco, Lin Ming e Zhou Xiaoling erano a 100 piedi di distanza l'uno dall'altra.


Lin Ming divenne pensoso e poi chiese con una trasmissione di vera essenza:"Signorina Zhou, potresti dirmi chi ha un così grande interesse per me da mandare così tante persone a combattere contro di me?"


Zhou Xiaoling strinse gli occhi. Sorrise e rispose:"Qualcuno mi ha offerto 300 pietre di vera essenza di medio livello per conciarti per le feste. Se mi sconfiggi allora ti dirò chi è, ma se perdi rimani a letto per un mese da bravo bambino e lasciami vincere quelle pietre di vera essenza. Che ne dici?"


Non c'era un piano a prova di bomba per vincere, specialmente dato che Yan Fuhong non era amico di Zhan Yunjian. Se ci fosse stata una vera e propria indagine, molto probabilmente Zhan Yunjian non avrebbe mantenuto i segreti di Yan Fuhong per lui.


Lin Ming alzò le sopracciglia e con un tono di sfida disse:"Oh, è una promessa?"


"Mantengo sempre la parola, ma sembra che tu sia davvero troppo sicuro di te." Zhou Xiaoling stese le braccia e del fulmine viola si contorse per le sue mani, serpeggiando nell'aria attorno a lei e facendo tremare lo spazio circostante. Aveva grandi aspettative nella forza di Lin Ming. Era un evento estremamente stimolante affrontare una persona con una forza simile alla propria.


Lin Ming sorrise lievemente:"Contro un praticante di arti marziali di tipo fulmine sarò sempre sicuro di me."


Brandì la Lancia Pesante d'Argento Flessibile e la punta iniziò a ronzare e a tremare. La vera essenza fluì nel Seme del Dio Blasfemo e il potere del fulmine si scatenò. In un attimo di secondo una corrente elettrica spuntò dalla lancia, squarciando il vuoto.


Questo era il potere che usava il Fulmine Divino del Drago del Fiume Viola come fondamento, era incredibilmente violento!


Zhou Xiaoling spalancò subito gli occhi, battendo gli occhi mentre fissava il potere del tuono che avvolgeva la Lancia Pesante d'Argento Flessibile.


Anche i presenti erano scioccati, non credevano che Lin Ming sarebbe stato un praticante di arti marziali di tipo fulmine. Non era un discepolo dell'Isola della Divina Fenice? Come poteva essere un praticante di arti marziali di tipo fulmine?


La gente comune lo guardava per divertirsi, ma gli esperti potevano vedere quanto era abile. I guerrieri della setta del Fulmine Assoluto rimasero sbalorditi quando videro cosa aveva fatto Lin Ming. Questo potere conteneva la volontà del fulmine, doveva avere assolutamente l'aiuto di un'Anima del Tuono!


Zhou Xiaoling si toccò il suo bel mento e lodò:"Non avrei mai pensato che sarebbe stata così. Quando quella persona mi ha detto che sapevi come controllare il fulmine credevo che sarebbe stata qualche abilità da nulla, ora invece sembra che tu abbia perfino un'Anima del Tuono! Eheh, le cose stanno diventando sempre più divertenti!"


Mentre parlava, Zhou Xiaoling tirò fuori un largo anello dorato dal suo anello spaziale. Il cerchio era ampio tre piedi ed era spesso come un pollice. I suoi lati erano affilati, ma c'era una sezione smussata che si poteva afferrare. Questa era la prima volta che Lin Ming vedeva un'arma così strana.


"Sembra che sia un tesoro di grado Earth di bassa qualità fatto da Roccia del Fulmine d'Oro..."


Durante il processo di creazione della Lancia della Cometa Viola, Lin Ming aveva fatto ricerche riguardo a diversi tipi di materiale di tipo fulmine e quindi riuscì a riconoscere l'anello nelle mani di Zhou Xiaoling. Questa era un'arma composta da Rocce del Fulmine d'Oro. Nonostante fosse inferiore alle Pietre Nere del Fulmine, erano comunque un materiale molto buono.


Questo anello era un ottimo tesoro di grado Earth di bassa qualità. Era di gran lunga superiore alla Lama di Sangue della famiglia Zhang dei Sette Profound.


"Non cambierai la tua lancia?" Chiese Zhou Xiaoling.


"Non è necessario."


"Non voglio approfittarmi di te." Disse la ragazza strizzando gli occhi:"Anche se vincessi, gli altri direbbero che non è stato a causa della mia abilità."


Lin Ming la trovò piuttosto divertente, questa ragazzina era davvero sicura di sé. "Dillo dopo che hai vinto."


"Lo sapremo dopo che avremo combattuto! Taglio del Fulmine Viola!"


Zhou Xiaoling avanzò velocemente, il suo corpo si muoveva come un pesce scivoloso. L'anello d'oro nella sua mano fu avvolto da una luce viola brillante. L'arma iniziò a roteare rapidamente e ad emanare delle scariche elettriche, trasformandosi in uno violento volano. Ovunque andasse, l'arma sembrava distruggere ogni cosa, perfino l'aria.


Il potere di questa mossa sorprese tutti quanti; come avrebbe Lin Ming bloccato un attacco così intenso?


Se quella lancia avesse colpito il volano vorticante, probabilmente sarebbe stata tagliata a metà; era impossibile sottrarsi allo scontro diretto!


Lin Ming non era nervoso, né aveva fretta. Arretrò fiaccamente e, mentre il volano stava per colpirlo, infilzò il centro dell'anello con l'arma. Nonostante la Lancia Pesante d'Argento Flessibile non potesse scontrarsi direttamente con quest'arma, finché avesse colpito il centro dell'anello sarebbe stata al sicuro.


Gli occhi di Zhou Xiaoling brillarono.


"Vuoi evitare uno scontro? Bel tentativo!"


Con un pensiero, si scatenò il potere del fulmine dal volano e una forte corrente elettrica si precipitò verso la Lancia Pesante d'Argento Flessibile come un serpente.


Era impossibile schivare ad una distanza così ravvicinata. In un istante il serpente era affondato nel corpo di Lin Ming.


Una volta colpiti da una scarica così potente, normalmente si verrebbe paralizzati.
Durante una battaglia, questo blocco momentaneo era fatale.


"Eheheheh..."


Zhou Xiaoling rise malignamente. Alzò il pugno e mirò verso l'occhio destro di Lin Ming.


"Ti farò un occhio nero!"


Prendere in giro e poi mirare al volto era lo stile di Zhou Xiaoling. Fare un occhio nero a Lin Ming era un'idea molto divertente per lei.


Comunque nel frattempo il suo pugno fu afferrato da una mano!


In quel momento Zhou Xiaoling si sentì come se il suo pugno fosse bloccato da una ganascia di ferro, perfino le sue ossa erano sul punto di rompersi.


"Ah!"


Zhou Xiaoling urlò di dolore, i suoi bellissimi occhi erano pieni di orrore e incredulità. Com'era possibile?! Lin Ming era stato colpito dal suo fulmine, perché non ne era stato influenzato?!


Zhou Xiaoling rilasciò frettolosamente dei fulmini dalla sua mano sinistra cercando di liberarsi. Ma Lin Ming sembrava non temere le scariche elettriche. Qualunque tuono penetrasse nel suo corpo sembrava scomparire senza lasciare traccia.


Zhou Xiaoling strinse i denti, mosse la mano cercando di liberarsi. Comunque Lin Ming sembrava irremovibile; la sua mano le stava quasi spaccando le ossa.


L'espressione di Lin Ming era fredda, non aveva affatto uno sguardo divertito. Sarebbe stato irrilevante se fosse stato lui ad essere colpito, ma se un altro praticante di arti marziali al suo posto avrebbe rischiato di rimanere cieco.


Quando un praticante di arti marziali rimaneva paralizzato, il suo potere difensivo sarebbe diminuito grandemente; come poteva un fragile occhio sopportare un pugno pieno di vera essenza?


Questa ragazzina sembrava innocente e immatura, ma questo spirito infantile non era un motivo valido per giocare con le vite degli altri. Era stata viziata troppo dalla sua maestra, aveva bisogno di una lezione.


"Lasciami andare."


Disse con rabbia Zhou Xiaoling. Afferrò l'anello dorato e menò un colpo verso il braccio di Lin Ming.


Comunque il ragazzo si limitò a tenerle il braccio e a tirarlo.


Dopo che aveva completato il 20% della Tempra del Midollo, la forza di Lin Ming era arrivata già a decine di migliaia di jin, era impossibile per Zhou Xiaoling rivaleggiare con lui. Davanti a Lin Ming, la ragazza non aveva alcun potere di resistere. Con un lieve movimento Lin Ming spinse Zhou Xiaoling in modo da bloccare l'anello con il braccio della ragazza.


Zhou Xiaoling smise velocemente di attaccare, scioccata.


Una battaglia tra due giovani maestri si era ridotta ad un combattimento ravvicinato. Questo tipo di scena era estremamente raro.


Il pubblico li fissò ad occhi spalancati. In una normale battaglia, di solito ci sarebbe stato uno scambio di mosse, un confronto tra vera essenza o una competizione tra chi poteva sfoderare la mossa più violenta; come poteva ridursi ad una zuffa del genere?


Zhou Xiaoling arrossì. Non si era mai sentita così in potente prima. Non riusciva a districarsi da questa presa:"Idiota, lasciami andare!"


All'improvviso Zhou Xiaoling diede un calcio verso il punto debole tra le gambe di Lin Ming, ma questa mossa fu bloccata dalle ginocchia del ragazzo.


"Così giovane eppure le tue azioni sono già così spietate. Questo pugno è per i tuoi genitori negligenti!"


Mentre parlava, Lin Ming scagliò un pugno verso lo stomaco di Zhou Xiaoling. Il suo colpo era pieno di vera essenza vibrante e la sua mano era avvolta da luce azzurra. Zhou xiaoling impallidì, non avrebbe potuto schivare sotto la presa di Lin Ming.


Scudo del Fulmine Brillante!


In questo momento critico apparì una barriera attorno alla ragazza.


<em>Kacha!</em>


La vera essenza vibrante esplose e lo scudo si infranse come vetro. Il pugno di Lin Ming aveva colpito lo stomaco di Zhou Xiaoling!


"Ahh!"


La ragazza si sentì come se il suo stomaco fosse stato colpito da un martello di ferro. Urlò di dolore mentre veniva sbalzata via all'indietro sputando una boccata di sangue.
                                


                                



