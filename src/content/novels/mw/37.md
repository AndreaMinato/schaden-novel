---
title: Capitolo 37 - Invulnerabile di fronte ai Diecimila Mali
pubDate: 2025-10-16T07:28:18.407Z
tags:
    - mw
---


La visione di questo splendido corpo pieno di femminilità gli rimase impressa fermamente nella mente e sentì la sua determinazione vacillare. Il suo respiro si accorciò e gli salì il sangue alla testa. Dopotutto Lin Ming era ancora un ragazzo.


Qin Xingxuan mise le braccia attorno a lui. Si sentì come se una giada calda e fragrante l'avesse avvolto e la delicata fragranza del suo corpo puro si diffuse nell'aria e diede un forte impatto al cuore di Lin Ming.
<em>
Menzogna!


Illusione!</em>


Lin Ming chiuse gli occhi strizzandoli e iniziò a far roteare la 'Formula del Caos Primordiale', cercando di mantenere la calma.


"Lin Ming, non ti piaccio?"


La voce era gentile e dolce come una pioggia a primavera. Le palpebre di Lin Ming fremettero, ma rimase inamovibile come prima.


"Ah..." Con un gentile sospiro, lasciò andare Lin Ming. Qin Xingxuan si alzò e, con un'espressione che rivelava un po' di amarezza, se ne andò lentamente.


Il paesaggio di fronte a lui iniziò a svanire lentamente e il mondo tornò alla tranquillità.


Aveva finalmente superato il terzo ostacolo.


Lin Ming respirò profondamente, il suo cuore stava ancora battendo all'impazzata e i palmi della sua mano erano sudati.


Questa terza fase era stata davvero intensa! Era riuscito a scoprire il difetto nel suo cuore delle arti marziali. Sembrava che fosse stato troppo ingenuo. Non c'era nessun essere umano senza una debolezza.


"Mmh. Questo ragazzo ha superato l'ostacolo. Ci è voluto un po' di tempo." Un vecchio guardò a lato, dove c'era un bruciatore di incenso.
Ormai la metà del bastoncino di incenso si era incenerita.


<em>Nota Traduzione: il bastoncino ci mette da 1 a 5 minuti (dipende da cosa intendeva l'autore).


Guardando per i forum ho visto che il tempo che ci mette a bruciare un bastoncino di incenso era una delle unità di misura di tempo nell'antica Cina.


Per fare le proporzioni:
-Un respiro equivale ad un secondo.
-Un bastoncino di incenso ci mette 1 minuto.
-Il tempo di bere una tazza di tè, 5 minuti.
-Mangiare un pasto, 15 minuti.


<strong>Insomma Lin Ming ci ha messo dai 30 secondi ai 2 minuti e mezzo.</strong></em>


"Questo ragazzo è diverso da Ling Sen, che ci ha messo solo pochi respiri di tempo. Il suo cuore probabilmente è stato influenzato da una ragazza che gli piaceva. Comunque ormai probabilmente non riuscirà a battere il record di Ling Sen." Il vecchio sogghignava mentre lo diceva.


"Eheh. I valorosi eroi hanno amato le belle donne fin dall'antichità. Questo è normale. Mi piace questa parte piena di vigore. Quel Ling Sen mi ha fatto sentire sopraffatto; guardandolo mi ha lasciato a disagio."


Molti anziani scherzavano tra di loro a causa della differenza generazionale. Qin Xingxuan si era distaccata dalla conversazione ed era seduta con calma mentre guardava Lin Ming. All'improvviso pensò; <em>chi era esattamente la ragazza che era apparsa nei sogni di Lin Ming?</em>


La quarta fase. Lin Ming era caduto nelle profondità di un inferno. Il paesaggio era oscuro e offuscato. Il ragazzo era immerso fino alla vita in una pozza di sangue. I teschi bianchi erano ammucchiati in montagne che emergevano dal mare di sangue. Le urla acute dei fantasmi e degli innumerevoli demoni che oscuravano il cielo si avventarono su Lin Ming.


"Diecimila fantasmi vogliono fermarmi?" Lin Ming sogghignò e fece roteare il 'Scritture del combattente del Caos Primordiale'. Il suo corpo iniziò a brillare di luce dorata, emettendo un'ondata di pure vera essenza.


'Scritture del combattente del Caos Primordiale' proveniva dai manuali della Trasformazione del Corpo nel Regno Divino. Si diceva che fosse stato creato da un Budda dio della guerra, e rappresentava la luce più pura e lo Yang; poteva trafiggere tutti i mali, distruggere tutti gli inganni e spazzare via tutti i demoni nel proprio cuore.


Lin Ming ignorò questi mostri e continuò a far roteare il 'Scritture del combattente del Caos Primordiale' fino al limite.


<em>'Il mio cuore è in pace; nemmeno diecimila mali possono spezzarmi!'</em>


Si irradiò un bagliore dorato e tutti i fantasmi malevoli e i diavoli che lo toccavano vennero ridotti in cenere!


"Cavolo! È finita?"


Nelle cinque fasi della prova del sogno, la prima testava il coraggio, la seconda la morale, la terza la tentazione, la quarto i demoni interiori e la quinto la volontà.


Le prime due parti erano piuttosto semplici. Le ultime tre erano ad un livello diverso. Ling Sen era rimasto bloccato nella quarta fase in cui si affrontavano i propri demoni interiori. Forse era a causa della sete di sangue di Ling Sen, ma i demoni nel suo cuore erano stati una prova davvero terrificante per lui. Perciò aveva ucciso in quel mare di sangue per metà del tempo che ci metteva a bruciare un bastoncino di incenso, e solo allora era riuscito a stento a spazzare via i suoi demoni interiori.


"Questo Lin Ming; non ha un solo demone interiore nel suo cuore?"


"Il suo cuore e la sua mente sono pure. È davvero raro. Incluse le prime quattro fasi, è bruciato solo metà del bastoncino di incenso. Davvero promettente." Un vecchio esclamò con sincerità.


...


Mentre passava il tempo, sempre più candidati fallirono e riapparvero sulle sponde del lago. La prima e la seconda fase erano facili, ma dalla terza in poi il numero dei partecipanti buttati fuori aumentò vertiginosamente e la piattaforma di giada emetteva bagliori di luci.


Lan Yunyue stava prestando attenzione a Lin Ming da lontano. Il ragazzo non era sempre stato calmo, ma la sua espressione era decisa e non assochilometriva a quelle degli altri partecipanti, distorte orribilmente o impallidite.


In quel momento Lan Yunyue aveva una sensazione indefinibile. In qualche modo aveva intuito che Lin Ming aveva superato quasi tutte le fasi, arrivando all'ultima.


L'ultima fase del sogno. Lin Ming non era ancora uscito dall'inferno. Era ancora immerso nel sangue spesso e melmoso, che divenne improvvisamente bollente.


La temperatura si era alzata di colpo! Il mare sanguigno ribolliva di furia, ogni bolla che scoppiava scuoteva sempre di più il liquido. Era come se il mare di sangue si fosse trasformato in un lago di lava.


Lin Ming sentì chiaramente il dolore che inondava il suo corpo; era come se stesse bollendo vivo. Nonostante sapesse che era solo un'illusione, questo genere di dolore era senza paragoni, era un supplizio che faceva quasi desiderare la morte, così da poter porre fine alle sofferenze.


Le prime quattro fasi erano illusioni, ma non aveva previsto che la quinta prova sarebbe stato vero dolore. Lin Ming strinse i denti e cercò di non perdere coscienza. Quando si era esercitato con solo una piccola quantità di Erba Filo di Ferro o quando aveva subito il dolore agonizzante mentre si era fuso con il frammento dell'anima, aveva sopportato il dolore. Questo mare di sangue bollente non era altro che un tiepido giorno estivo per lui!


Mentre Lin Ming lo pensava, il mare di sangue si accese. Delle fiamme nere fecero fuoco verso il cielo, formando un inferno!


Le fiamme si riversarono su Lin Ming, che sentì chiaramente le ondate di calore che lo opprimevano. Vedendo questo fiume di fiamme, l'istinto di una persona normale sarebbe stato di completo orrore.


Lin Ming gridò ferocemente!


"Il mio cammino delle arti marziali è come quello di una falena che vola verso il fuoco, desideri che bruci in un oceano di diecimila fiamme? Non potrei desiderare di meglio!"


Le fiamme ingoiarono Lin Ming. Un momento dopo tutto sparì nel nulla, il mondo diventò vuoto. Lin Ming si alzò e si guardò attorno. Era tornato sulla piattaforma di giada. Intorno a lui c'erano ragazzi e ragazze che facevano smorfie di dolore o completamente pallidi.


Vedendo che Lin Ming aveva aperto gli occhi e che si era alzato, Muyi sussultò. Guardò il bruciatore di incenso, era ancora rimasto un frammento di bastoncino!


Aveva battuto il record del gelido Ling!


Anche Qin Xingxuan era incredibilmente sorpresa. Aveva sperimentato le cinque prove e sapeva esattamente quanto fossero dure. Nonostante avesse un talento di grado sei senza precedenti nel regno di Fortuna Celeste, non era di alcun aiuto nella prova del sogno. Qin Xingxuan aveva trascorso non meno di mezz'ora, ma Lin Ming aveva utilizzato meno del tempo che ci metteva un bastoncino di incenso a bruciare.
Chiunque avrebbe pensato che fosse assolutamente impossibile.


"Straordinario! Straordinario! Questa è la prima volta che ho visto qualcuno con un cuore delle arti marziali del genere! Sì, qual è stato il suo punteggio nella Prova della Forza?" Un vecchio chiese all'esaminatrice.


"2700 jin." Lin Ming aveva preso il primo posto nella Prova della Forza, la bellissima donna lo ricordava con certezza.


"Oh?" L'anziano si emozionò e chiese con impazienza, "Qual è il suo talento?"


Ascoltando il vecchio, prima che la donna potesse rispondere, Muyi aveva già detto, "Medio di grado tre."


"Solo di grado tre?" L'uomo era sorpreso, iniziò a scuotere la testa deluso e sospirò, "Che peccato, che peccato!" Un talento di grado tre non era troppo male, ma era inferiore ai talenti del Palazzo delle Sette Arti.


Tuttavia Muyi disse. "A volte il talento non è tutto. Aspetta e vedrà, quel Lin Ming è un drago tra gli uomini."


Muyi disse con sicurezza. Quando aveva visto il grado di talento di Lin Ming, era rimasto grandemente sorpreso e aveva creduto che ci fosse stato qualche errore. Ma sapeva che Lin Ming aveva ottenuto dei risultati che molte persone non potevano sperare di raggiungere in tutta la loro vita. Dato che questo misterioso anziano aveva scelto Lin Ming, allora il ragazzo doveva avere un talento straordinario che non aveva potuto vedere!


Nonostante Muyi avesse risposto in quel modo, l'altro scosse solo la testa. Il ruolo che il talento giocava nel futuro di un praticante di arti marziali era troppo vitale. Era fondamentale per avere risultati. Con un talento di grado tre di livello medio, anche se questo ragazzo avesse avuto un aiuto finanziario di enormi proporzioni, sarebbe rimasto bloccato allo stadio Circolazione.


Mentre Lin Ming lasciava la piattaforma, Lan Yunyue, che era rimasta a guardarlo in lontananza, aveva uno sguardo combattuto. Sapeva da tempo che la volontà di Lin Ming era ferma, ma non credeva che avrebbe superato la prova del sogno così velocemente.


Ora sapeva che sarebbe stato impossibile che Lin Ming si arrendesse. La sua determinazione era massima.


Dopo che se ne andò dalla piattaforma, fu condotto ad una sala per riposarsi; più tardi sarebbe stato scortato verso l'ultima prova - La Pagoda Raffinata.
                                


                                



