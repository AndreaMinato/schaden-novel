---
title: Capitolo 372 - Lancia che Danza tra le Nuvole
pubDate: 2025-12-15T08:37:10.209Z
tags:
    - mw
---


<em><strong>CAPITOLO SPONSORIZZATO, ringraziamo Weed!
</strong>da editare
0/5€, 3 Capitoli in coda
-Schadenfreude</em>


Zhan Huo fluttuò con orgoglio a 200 piedi d'altezza con un sorriso compiaciuto.


"L'arte della guerra dice che i soldati che occupano un luogo dalla maggiore elevazione hanno un vantaggio soverchiante. Lin Ming, hai già perso!"


In realtà Zhan Huo stava sperando che Lin Ming saltasse in aria per combattere contro di lui. Qualunque praticante di arti marziali al di sotto dello Xiantian non avrebbe potuto trovare un punto su cui fare leva, quindi non avrebbero potuto bloccare gli attacchi dell'avversario. In quel momento Lin Ming avrebbe perso tutto il suo slancio e sarebbe stato in svantaggio.


Sarebbe diventato un obiettivo facile, saltare significava sporgere la faccia così che il suo avversario potesse schiaffeggiarlo. Questo era ciò che desiderava Zhan Huo.


"Che bastardo!" Un discepolo dell'Isola della Divina Fenice lo denunciò apertamente. Molti altri discepoli desideravano poter prendere i piatti e le scodelle sul tavolo per lanciarli verso Zhan Huo.


"Che metodo scadente e vergognoso, è questo il modo in cui combatti?"


"I discepoli della vostra Regione dei Cinque Elementi sono tartarughe o cosa? Se avete il coraggio venite giù a combattere!"


"A questa persona non importa affatto della sua reputazione! Che vergogna!" Le giovani dell'Isola della Divina Fenice fecero una semplice valutazione.


Anche gli allievi della Regione dei Cinque Elementi avevano un'espressione scontenta, ma mentre ricordavano come Lin Ming li aveva sfidati, alcuni si calmarono, altri strinsero i denti per la rabbia.


Finché avessero potuto sconfiggerlo, qualsiasi atto ignobile sarebbe stato permesso.


Zhan Huo ignorò tutti i fischi dei discepoli dell'Isola della Divina Fenice. Fin dai tempi antichi, in battaglia bastava solo che le tattiche funzionassero.


"Rimani lì a farti picchiare da me. Ti frusterò a morte, sta a guardare!"


Zhan Huo si mosse. La vera essenza iniziò a scorrere per tutto il suo corpo e una luce blu avvolse la frusta d'argento. Risuonò un sibilo come se il cielo fosse stato squarciato dall'arma. La frusta lunga 50 piedi naturalmente non poteva raggiungere Lin Ming, ma Zhan Huo aveva incorporato il Concetto di Vento in ogni suo attacco.


Mentre i colpi si fondevano con le correnti d'aria, divennero imprevedibili.


<em>Pa pa pa pa pa!</em>


Decine di miraggi si precipitarono verso il basso, l'argento metallico si mischiava con la luce blu. Le linee sottili di energia tagliarono le piastrelle come un coltello affilato, lasciando dei solchi profondi.


Lin Ming era ricoperto di vera essenza azzurra. Anche se si stava muovendo fu comunque colpito da alcuni dei miraggi della frusta. Sentì istantaneamente dell'energia gelida che scavò nel suo corpo come un serpente velenoso. Questa energia aveva una lieve natura corrosiva, sciogliendo la vera essenza nel suo corpo. Anche se il potere del Vero Drago era sconfinato e immortale, richiedeva comunque una grande quantità di energia per contrattaccare a questo assalto.


<em>Ka!</em>


Si formò un grosso buco nei vestiti di Lin Ming.


<em>'Uh? La frusta contiene un'energia gelida che può passare attraverso la mia vera essenza protettiva, che bizzarro metodo di attacco. Il mondo è davvero incredibile, esistono così tante persone formidabili.'</em>


Una volta fusi nel vento i miraggi, li si poteva manipolare in modo da attaccare simultaneamente. Se ne poteva anche cambiare la direzione, questa era davvero una tecnica straordinaria.


Lin Ming era interessato a studiare questa tecnica e fare un piccolo incontro con Zhan Huo e ottenere qualche ispirazione, ma ora aveva consumato un po' troppa vera essenza. Se avesse davvero voluto fare un lungo incontro con Zhan Huo, non avrebbe potuto combattere contro uno dei capi dei discepoli. Nonostante i capi dei discepoli fossero arroganti, se avesse continuato a vincere, sicuramente lo avrebbero sfidato.


"Ahah, Lin Ming, hai solo intenzione di nasconderti? Sei come un ratto!"


"Bene! Dato che vuoi nasconderti ti ridurrò i vestiti a brandelli. Quando rimarrai nudo vediamo se continuerai a nasconderti!"


Zhan Huo stava cercando di fare infuriare Lin Ming. Sembrava che ai discepoli della Regione dei Cinque Elementi piacesse davvero usare questo metodo. Lin Ming capì che, dato che Zhan Huo stava volando e anche attaccando, il suo consumo di vera essenza doveva essere di gran lunga superiore al suo. Zhan Huo probabilmente puntava ad irritarlo così da farlo saltare, in tal caso sarebbe stato in vantaggio.


Prima che un praticante di arti marziali raggiungesse lo Xiantian, avrebbero evitato di saltare per evitare di essere presi di mira. Questo era un approccio sensato che perfino una persona allo stadio della Forza o a quello delle Viscere.


Saltare decine di piedi era un attacco suicida che solo un idiota avrebbe provato.
All'inizio, quando Huo Gong aveva provato ad assassinare Lin Ming nei cieli della Landa Selvaggia del Sud, visto che aveva attaccato il ragazzo a mezz'aria, non aveva alcun luogo su cui farsi leva e alla fine era stato ferito gravemente da Lin Ming nonostante fosse un maestro ad un passo dall'Houtian. Dopodiché era stato anche ucciso.


Naturalmente Lin Ming era un'eccezione a questa regola. L'aria era il suo grande palcoscenico.


"Dato che vuoi farmi arrabbiare così tanto, allora farò come desideri!" Lin Ming sorrise e ondeggiò la sua lancia. Piegò le ginocchia e si preparò a saltare.


"Uh?" Zhou Lie capì cosa stava per fare Lin Ming. Sogghignò e disse con sdegno: "Se salterà allora perderà!"


Di fronte allo stile rozzo di Zhan Huo, il solo modo di affrontarlo era fargli consumare tutta l'energia. Dato che Zhan Huo stava volando, doveva stare utilizzando molta vera essenza. Una volta che l'avesse esaurita, Lin Ming avrebbe vinto. naturalmente il ragazzo avrebbe anche consumato una quantità di vera essenza corrispondente, ma era comunque meglio che essere sconfitto.


Saltare era come entrare nel campo di Zhan Huo. Lin Ming sarebbe diventato solo un bersaglio, se non avesse trovato un modo per difendersi o schivare, avrebbe perso.


Mu Yuhuang si accigliò. Nonostante conoscesse Lin Ming da poco tempo, sapeva che non era un ragazzo impulsivo. Era coraggioso, ma non in modo cieco. Altrimenti sarebbe stato impossibile per lui ottenere il Fulmine Divino del Drago del Fiume nella Montagna Thundercrash. Quindi perché stava saltando? Aveva qualche piano?


Mu Yuhuang guardò Mu Qianyu e notò che anche lei sembrava insicura. Non parlarono più, rivolgendo invece tutta la loro intenzione all'incontro.


<em>Peng!</em>


Le piastrelle del palco sotto Lin Ming scoppiarono, il ragazzo sfrecciò verso l'alto!


"Ahah, stai cercando di morire ragazzo!"


Zhan Huo alzò la mano destra e colpì. La frusta produsse un'ondata di miraggi che circondarono Lin Ming da ogni parte. Sembravano un'enorme alveare di api che si stavano avventando su di lui, sarebbe stato fatto a brandelli!


In un momento Lin Ming si sarebbe schiantato contro questa rete inevitabile!


"Lin Ming perderà." Zhan Yunjian alzò le sopracciglia e scosse la testa. Lin Ming era stato troppo impaziente e questo lo aveva fatto perdere.


Non si aspettava che la Regione dei Cinque Elementi avrebbe vinto in una maniera simile. Comunque alla fine avevano vinto...


Gli sguardi dei discepoli della Regione dei Cinque Elementi si animarono. Questo idiota aveva davvero saltato di sua iniziativa!


Subendo un attacco così terrificante, si sarebbe rimasti gravemente feriti e in questo incontro sarebbe stato come perdere.


I discepoli della Regione dei Cinque Elementi erano entusiasti. Stavano già mostrando una gioia palpabile attraverso le loro parole e le loro azioni.


"Lattante, vedremo come ci sfiderai! Che farai ora?!"


"Chi va su deve anche tornare giù, pagherai il prezzo della tua arroganza!"


"Vai a morire idiota!"


In quel momento Lin Ming non sapeva che i discepoli della Regione dei Cinque Elementi credevano di aver già vinto e che lo stessero maledicendo. Prima ancora che finissero di parlare, Lin Ming stava già andando incontro a questa sconfinata serie di miraggi.


Tutte le fruste conversero da ogni direzione! Dalla prospettiva degli spettatori si vedeva chiaramente che avevano formato una cupola. E al centro di essa c'era Lin Ming!


La cupola iniziò a rimpicciolirsi con un ritmo allarmante. Lin Ming si precipitò verso il suo centro! Stava per andare incontro a questo attacco concentrato. Anche se avesse avuto della vera essenza di protezione, sarebbe stato bombardato da così tanti attacchi e sarebbe rimasto gravemente ferito!


Mentre tutti i miraggi convergevano in un solo punto, Lin Ming calò di quota! La sua velocità aumento ancora di più e tutto ciò che rimase fu un'immagine residua.


<em>Bang!</em>


In seguito ad un'intensa esplosione, le correnti blu si sollevarono in ogni direzione, ma Lin Ming fu come un agile uccello che usciva da una tempesta. Non appena calò di quota, avanzò con una velocità incredibile aggirando l'enorme esplosione e iniziò a puntare Zhan Huo da dietro con la sua lunga lancia!


In quel momento Zhan Huo stava guardando la brillante energia ad arcobaleno prodotta dall'esplosione con un sorriso contento. Non credeva che avrebbe vinto così facilmente. Questo Lin Ming non era nient'altro che un sempliciotto. Nonostante fosse forzuto, non poteva sopportare le provocazioni ed era saltato come un idiota. Ma non sarebbe rimasto ucciso in un'esplosione come questa, vero?


Se fosse morto davvero così non sarebbe stato divertente. Era meglio se fosse diventato uno storpio o che venissero distrutti alcuni dei suoi meridiani. Forse avrebbe potuto vincere perfino delle pietre di vera essenza.


Mentre pensava di aver completato la sua missione e si stava preparando a scendere, Zhan Huo sentì all'improvviso una terrificante energia Origin di tipo fuoco agitarsi dietro di lui. Il rumore delle fiamme ruggenti raggiunse le sue orecchie.


"Uh?!"


Zhan Huo si girò. Terrorizzato, vide una fenice cremisi volare verso di lui. Stava già per travolgerlo.


Lin Ming stava puntando la lancia verso di lui, la sua lancia danzava tra le nuvole!


Le fiamme ruggirono raggiungendo il cielo.


"Ali di Fenice che si librano nel cielo"!


<em>Bang!</em>


L'enorme esplosione infernale produrre il grido di una fenice che riecheggiò nel cielo. Zhan Huo fu avvolto da questo fuoco ardente!


L'esplosione provocò un'onda d'urto di vera essenza. Zhan Huo era come un pesce morto, stava cadendo in picchiata dal cielo.


La situazione era cambiata troppo in fretta, era un risultato completamente imprevisto!


Molti dei discepoli della Regione dei Cinque Elementi che stavano facendo dei commenti negativi e lo stavano maledicendo si fermarono. Le loro espressioni arroganti si congelarono, mostrando invece grande incredulità.


Come... com'era possibile?!


Cos'era accaduto?


Lin Ming era stato troppo veloce. Inoltre, a causa della copertura dell'esplosione, poche persone erano riuscite a vedere i movimenti del ragazzo.


Aveva cambiato direzione a mezz'aria. Non solo, era stato completamente improvviso e l'aveva fatto due volte! Un'agilità del genere era allarmante!


Perfino i maestri Xiantian sussultarono. Nonostante potessero volare, le loro capacità di movimento in aria erano inferiori rispetto a quelle che avevano a terra, ma la velocità e l'agilità di Lin Ming li aveva fatti vergognare!


Questo valeva specialmente per molti maestri della Valle Nuvolosa. Avevano delle espressioni sconvolte come se avessero visto un fantasma.


Questo era assolutamente il Concetto di Vento! Quando Lin Ming aveva compreso il Concetto di Vento?!


Ed era ancora più misterioso e meraviglioso del Concetto di Vento della Valle Nuvolosa. In confronto la tecnica di volo di Zhou Huo era semplicemente ridicola!
                                


                                



