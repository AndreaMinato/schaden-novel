---
title: Capitolo 373 - La Leggenda della Sacerdotessa
pubDate: 2025-12-15T08:37:10.209Z
tags:
    - mw
---


<em><strong>CAPITOLO SPONSORIZZATO, ringraziamo Marco!
</strong>da editare
0/5€, 2 Capitoli in coda
-Schadenfreude</em>


Una tecnica di volo era un utilizzo molto peculiare di un Concetto; non tutti i discepoli della Valle Nuvolosa erano capaci di comprenderlo. Aveva un requisito altissimo in quanto ad abilità e percezione e in un'intera generazione di solito ci sarebbero state solo una o due persone capaci di comprenderlo. La tecnica di volo Zhan Huo poteva essere considerata davvero buona. Solo che non era molto rapida e non poteva accelerare. In termini di potenziale di combattimento era meglio usarla come aveva appena fatto Zhan Huo, con una tattica astuta.


Ma la tecnica di Lin Ming chiaramente era utilizzabile in combattimento. Nell'aria era agile e aveva cambiato tre volte direzione. In un respiro di tempo era riuscito a schivare quella terrificante esplosione aggirandola. Questo aveva lasciato una profonda impressione nella mente di tutti.


Un movimento così flessibile non era inferiore ad un praticante di arti marziali a terra!


Com'era riuscito a comprendere un Concetto così potente?


Nel continente Tianyan, qualcosa come un Concetto poteva essere compreso solo da sé, bisognava comprenderlo usando la propria percezione. Se Lin Ming fosse stato un praticante di arti marziali di tipo attributo e fosse stato esposto ogni giorno all'energia Origin di tipo vento ogni giorno, sarebbe stato accettabile.


Ma Lin Ming era un praticante di arti marziali di tipo fulmine e fuoco, come poteva raggiungere una comprensione così elevata nel Concetto di Vento? Metteva in ombra perfino i discepoli della Valle Nuvolosa!


La gente della Valle Nuvolosa sembrava avvilita. L'Anziano che li aveva condotti qui aveva un'espressione patetica e addolorata. Si sentiva come un normale giocatore di scacchi che si era confrontato con un maestro. Credeva di aver vinto ma si era tutto sbriciolato di fronte a lui.


Come la Valle Nuvolosa avrebbe potuto recuperare la propria reputazione?


Da dove proveniva questo ragazzo? Come poteva esistere una persona con una percezione del genere?


Nel posto d'onore dell'Isola della Divina Fenice, Mu Yuhuang fece un respiro profondo e chiuse gli occhi riflettendo sulla scena che aveva appena visto.


In una sola notte era riuscito ad imparare le Ali di Fenice che si librano nel cielo.


Non era un praticante di arti marziali di tipo vento, eppure era riuscito a comprendere il Concetto di Vento.
Non solo, i suoi risultati superavano perfino quelli dei discepoli della Valle Nuvolosa.


La percezione di Lin Ming superava completamente le sue capacità di comprensione.


Mu Yuhuang non poteva credere che esistesse un giovane dalla percezione così terrificante; Lin Ming doveva aver incontrato diverse occasioni fortunate, ma era innegabile che la sua percezione fosse davvero incredibile. Questo includeva il suo cuore, la sua mente, il talento, la persistenza... In poche parole, era un uomo che viveva per la via marziale.


"Sto assistendo alla nascita di un Imperatore Impareggiabile?" Mormorò tra sé e sé Mu Yuhuang.


Non era davvero entusiasta, invece era meglio dire che fosse scossa. Se Lin Ming fosse un normale talento di livello Sacro in futuro e si fosse fermato al del Nucleo, Mu Yuhuang sarebbe stata incredibilmente contenta, ma se fosse diventato un potente Imperatore Impareggiabile, allora si sarebbe preoccupata.


La nascita di un Supremo Esperto richiedeva un destino particolare, non solo quello di un genio, ma anche di un Sect.


Quando un personaggio del genere nasceva in un Sect, sarebbe stato un parto molto difficile, per crearne uno ci sarebbe stato un enorme cambiamento. Alcuni Sect non sarebbero riusciti a resistere a questo sconvolgimento. Per loro non era una fortuna che apparisse un genio così stravolgente, ma un disastro.


Questo sembrava assurdo, ma la storia aveva già provato ripetutamente questo punto. Un futuro Imperatore Impareggiabile avrebbe vissuto spesso una vita straordinaria fin da quando erano giovani e avrebbero causato grandi sconvolgimenti nel mondo, guerre ed eventi straordinari. Non sarebbe stato sorprendente che provocassero stragi.


Alcuni Sect dall'eredità insufficiente si sarebbero disintegrati a causa di una tale tempesta, ma visto che questi Imperatori Impareggiabili erano spesso guidati dal loro destino, sarebbero sfuggiti dalle fauci della morte, continuando il loro cammino.


L'Isola della Divina Fenice aveva un'eredità sufficiente?


Mu Yuhuang non era capace di rispondere ad una domanda del genere.


Se la risposta fosse stata affermativa, l'Isola della Divina Fenice sarebbe entrata in un periodo di prosperità illimitato, diventando un Sect di quinto livello o anche una delle poche Terre Sacre in tutto l'intero continente Tianyan.


Si doveva sapere che un Imperatore Impareggiabile non era nato da migliaia di anni nel continente Tianyan. Mu yuhuang non aveva idea di quanti di questi guerrieri fossero rimasti nel continente. La maggior parte di loro erano maestri riservati che si presentavano raramente. Forse la maggior parte era già ascesa nel Regno Divino.


Ma se l'Isola della Divina Fenice non avesse avuto un'eredità sufficiente...


Mu Yuhuang sospirò, era scossa. 27 anni fa erano nate le due gemelle Mu Qianyu e Mu Bingyun. Ognuna aveva rispettivamente il sangue dell'Uccello Vermiglio e del Luan Blu. Erano talenti marziali di livello sette e avevano anche una fusione di grado uguale. Una benedizione del genere non era mai capitata in tutta la storia dell'Isola della Divina Fenice.


Ora la setta doveva affrontare un potente nemico e la Regione dei Cinque Elementi volevano cogliere questa occasione per saccheggiarli. L'Isola della Divina Fenice era davvero in una posizione precaria.


Ma in questo momento era apparso Lin Ming!


Questo tumulto era come una densa nebbia che copriva gli occhi di Mu Yuhuang, confondendola. Non poteva predire quale sarebbe stato il futuro del suo Sect.


"Ogni cosa in questo mondo ha un destino. Se farò un errore, allora ci sarà un disastro! La mia Isola della Divina Fenice è sull'orlo della distruzione e della gloria. Se esiterò, allora temo che il giorno della nostra rovina non sarà troppo lontano..."


Forse Lin Ming era un'opportunità per l'Isola della Divina Fenice. Se non l'avessero colta sarebbe potuto diventare una calamità.


Dopo molto tempo, Mu Yuhuang aprì gli occhi e guardò Mu Qianyu. Disse con calma:"Yu'er, dopo che questa competizione finirà, accetterò Lin Ming come mio discepolo ufficiale. Allora sarà il tuo Apprendista Junior. Assicurati di guidarlo bene."


Mu Qianyu rimase sbalordita e disse contenta:"Avevo intenzione di farlo anche se la Maestra non l'avesse detto."


.........


Quando Zhan Huo cadde, fu preso al volo dai praticanti di arti marziali della Valle Nuvolosa, altrimenti se fosse precipitato da 200 piedi di altezza sarebbe rimasto gravemente ferito.


Dopo aver valutato la situazione di Zhan Hao e aver visto che non era stato troppo ferito, Zhan Yunjian si calmò. Si girò verso il vecchio vestito di blu della Valle Nuvolosa e disse:"Maestro, Zhan Huo è già il maestro terzo in classifica della giovane generazione della mia Valle Nuvolosa. Ha usato ogni metodo possibile per vincere, ma è stato comunque sconfitto. Il prossimo probabilmente sarebbe un discepolo diretto secondo in classifica. Se non possono vincere, allora lo sfiderò!"


"Uh? Vuoi sfidarlo?"


"Sì, ma dobbiamo prima lottare contro Mu Dingshan e Mu Xiaoqing. Noi sei contro quei tre. Prima combatterò contro di loro, così che Lin Ming possa recuperare le forze. Non voglio avvantaggiarmi degli altri quando sono vulnerabili!"


Il vecchio vestito di blu si toccò la barba e sospirò scuotendo la testa, il suo cuore era pieno di emozione:"L'Isola della Divina Fenice ha un grande destino. Questo Lin Ming è come un drago in un lago profondo. Insieme alle due fenici, non ho idea di cosa accadrà in futuro nella Regione dell'Orizzonte Sud e nella Regione dei Cinque Elementi..."


Dopo aver sconfitto Zhan Huo, Lin Ming mangiò una pillola. Un medicinale non poteva curare ogni cosa; la vera essenza di questa pillola era diversa dalle proprie riserve di vera essenza.
Mangiarne troppe avrebbe influenzato la sua forza.


Lin Ming non aveva nemmeno pronunciato la sua sfida che un uomo si alzò. Proveniva dall'area della Montagna della Campana d'Oro e indossava un abito dorato. Era pelato e sembrava un monaco di un monastero isolato.


"Xiao Chi della Montagna della Campana d'Oro, 20 anni, lottiamo!"


Le azioni e le parole del giovane davano una sensazione equilibrata. Le pupille di Lin Ming si restrinsero, stadi intermedi dell'Houtian!


I capi dei discepoli della Regione dei Cinque Elementi avevano tutti una coltivazione agli inizi dell'Houtian, ma nessuno era davvero negli stadi intermedi. Eppure questo giovane era arrivato davvero a questo livello anche se non era un capo dei discepoli!


"Quello è l'Apprendista Senior Xiao, il discepolo più grande della Montagna della Campana d'Oro!"


"Ehi, finalmente è uscito un pezzo grosso, è il discepolo più grande della Montagna della Campana d'Oro ed è stato famoso per molto tempo!"


La sua fama lo precedeva. Quando aveva 17 anni era già diventato famoso, a 19 anni era diventato il miglior discepolo diretto della Montagna della Campana d'Oro. Il suo talento era un po' scarso, quindi non era riuscito a diventare il capo dei discepoli, ma nessuno dubitava della sua forza.


Nella giovane generazione, Xiao Chi era l'Apprendista Senior maggiore. Si poteva dire che, tra tutti i discepoli, eccetto i capi, era il migliore tra i sei Sect della regione dei Cinque Elementi.


"Ahah, anche l'Apprendista Senior Xiao è sceso in campo. Con lui qui, Lin Ming non sarà altro che una cavalletta che saltella in giro!"


Non importava quanti incontri Lin Ming avesse vinto, i discepoli della Montagna della Campana d'Oro credevano che il loro apprendista Senior l'avrebbe spazzato via.


"Apprendista Senior Xiao, puoi farcela!"


Come se stessero cercando di sovrastare il tifo dei discepoli dell'Isola della Divina Fenice, i membri della Montagna della Campana d'Oro iniziarono a gridare a squarcia gola.


Sul palco, Xiao Chi aveva un'espressione calma e serena. Non rispose alle urla dei discepoli della Regione dei Cinque Elementi. Invece sorrise a Lin Ming:"Tra pochi mesi compierò 21 anni. Probabilmente sarà l'ultima competizione in cui parteciperò come Junior. All'inizio volevo sfidare Mu Dingshan. Anche se sono più debole, volevo fare un incontro onorevole con lui. Tuttavia non credevo che la mia ultima battaglia sarebbe stata contro di te. Non solo, ma mi sto avvantaggiando di una situazione vulnerabile. Davvero un atto disonesto."


Mentre parlava, Xiao Chi scosse la testa deridendosi.


Secondo i costumi dei grandi Sect, uno non sarebbe stato più un junior una volta che avesse raggiunto i 21 anni. Dato che Xiao Chi era stato da tempo famoso, era una figura che molti giovani stimavano. Naturalmente dava molta importanza alla propria reputazione, eppure ora era stato costretto a combattere contro Lin Ming. Comunque ora che era in questa situazione non si sarebbe tirato indietro.


"Il mio talento è basso, ma mi sto approfittando della mia età per avere una posizione superiore. Sono sicuro di poter battere chiunque al di sotto dei sei capi della Regione dei Cinque Elementi. Se puoi battermi allora avrai ottenuto il diritto di sfidare i capi, ma... non guardare il loro livello. Anche se sono inferiori a me in quanto a coltivazione, la loro forza mi supera di molto."


Il capo dei discepoli era il futuro successore di un Sect. Questi Sect di quarto livello avevano radunato tutte le loro risorse per allenare una sola persona. Naturalmente la forza degli altri discepoli non poteva reggere il confronto con lei.


"Grazie per il consiglio. Ora fai la tua mossa." Lin Ming aveva un'ottima impressione di Xiao Chi. Era davvero forte e sarebbe stato un avversario formidabile specialmente dato che Lin Ming non era nelle sue condizioni migliori.


Il ragazzo rimase sorpreso nel vedere Xiao Chi tirare fuori una lunga lancia dal suo anello spaziale. L'asta era dorata, lunga nove piedi insieme ad una punta lunga nove pollici. Lo sguardo di Lin Ming brillò.


Xiao Chi usava una lancia?


Mentre i due contendenti si fronteggiarono sul palco, un giovane pallido nella sezione della setta del Fulmine Assoluto era seduto con le braccia incrociate al petto. Aveva la traccia di un sorriso sul viso e tra le sue sopracciglia c'era un marchio color avorio.


"Wuji, perché stai sorridendo?" Zhou Lie si accigliò. Non gli piaceva questo misterioso e potente apprendista junior. Quando sorrideva, Zhou Lie sentiva un intento sinistro dietro di esso.


"Eheh... ho solo avuto un'idea. Mi stavo chiedendo se potessi fare come Lin Ming e sfidassi tutti i maestri della Regione dell'Orizzonte Sud inclusa l'Isola della Divina Fenice. Come sarebbe?"


"Vuoi sfidare i geni della regione dell'Orizzonte Sud?" Zhou Lie non lo considerò, ma Lei Jingtian ne rimase sorpreso:"Perché?"


Il giovane pallido si toccò il mento. Guardò da lontano Mu Qianyu e disse con tono sinistro:"Mi sono solo ricordato di una leggenda riguardo alla Sacerdotessa dell'Isola della Divina Fenice. È piuttosto interessante..."
                                


                                



