---
title: Capitolo 378 - Aura Viola dell'Est, Incontro tra due Draghi
pubDate: 2025-12-15T08:37:10.210Z
tags:
    - mw
---


<em><strong>CAPITOLO SPONSORIZZATO, ringraziamo Carmine!
</strong>da editare
0/5€, 2 Capitoli in coda
-Schadenfreude</em>


I discepoli erano già tornati ancora prima che finisse la pausa di due ore, stavano aspettando con ansia i prossimi scontri.


Questo sarebbe stato il miglior duello che sarebbe avvenuto tra la Regione dei Cinque Elementi e l'Isola della Divina Fenice. Era un raro evento che non sarebbe accaduto nemmeno in una decade; naturalmente nessuno voleva perderselo.


"Ahah, sta per iniziare, non vedo l'ora!"


"Lin Ming, l'Apprendista Senior Dingshan e Xiaoqing, una grande tripletta! La Regione dei Cinque Elementi riuscirà a fermarli?"


"Aspetto con impazienza di vedere combattere l'Apprendista Senior Lin Ming. Dovrebbe combattere per ultimo così da recuperare le forze. Mi chiedo quanti capi riuscirà a battere."


I discepoli dell'Isola della Divina Fenice stavano discutendo animatamente. Avevano molta fiducia in Lin Ming. Il ragazzo aveva appena usato le sue tecniche di lancia per affrontare Xiao Chi; aveva sicuramente la forza per lottare contro un capo.


Perciò questi discepoli dell'Isola della Divina Fenice avevano iniziato ad idolatrare Lin Ming ed erano pieni di sicurezza.


Naturalmente i discepoli della Regione dei Cinque Elementi non avrebbero mai ammesso una cosa del genere, credevano che prima o poi Lin Ming avrebbe subito una sconfitta disastrosa.


I sei capi dei discepoli erano i migliori allievi e avevano superato una grande quantità di prove e processi di selezione. Tuttavia, se fossero stati sconfitti da un ragazzino, il morale dei giovani del loro Sect avrebbe subito un grave colpo.


Il bastoncino di incenso alla fine bruciò completamente. Mentre stava per alzarsi, Mu Yuhuang sussultò per la sorpresa. Si girò e non riuscì a credere ai suoi occhi. Si alzò velocemente e andò ad incontrare la nuova arrivata.


Il pubblico non sapeva cosa stesse accadendo. Poi videro una vecchia dai capelli d'argento che stava entrando nella piazza, era appoggiata ad un bastone e stava sorridendo. Indossava un lungo scialle con delle fenici e centinaia di uccelli ricamati e una corona cremisi. Era molto vecchia, non sembrava diversa da una mortale di circa 70 o 80 anni.


Tutti rimasero pietrificati sul posto. I discepoli dell'Isola della Divina Fenice erano senza parole.


"Q-quella... è la Grande Antenata?"


"È arrivata la Grande Antenata!"


"Sono stato nella setta per decine di anni, eppure questa è la prima volta che ho visto la Grande Antenata!"


La Grande Antenata dell'Isola della Divina Fenice era una donna di nome Mu Fengxian. La sua coltivazione era al picco del del Nucleo e in passato era stata la Sacerdotessa dell'Isola della Divina Fenice.
Da giovane anche lei era stata un talento di livello Sacro.


Tra i presenti, a parte alcuni maestri al del Nucleo, avevano visto solo il suo ritratto.


Mu Fengxian era andata in isolamento nelle montagne posteriori dell'Isola della Divina Fenice per 200 anni senza preoccuparsi delle questioni mondane. Nessuno credeva che si sarebbe davvero presentata durante questo banchetto!


Si doveva sapere che Mu Fengxian aveva visto questo tipo di competizione molte volte. Quando era giovane aveva anche partecipato a molti di questi eventi e ne era anche diventata la campionessa, vincendo contro tutti gli eroi d'élite, il suo nome aveva sconvolto il paese.


Per lei questo genere di eventi erano triviali, non aveva bisogno di disturbarsi a partecipare.


Così tutti erano rimasti incredibilmente sorpresi dal suo arrivo.


"Maestra, perché è venuta?" Chiese Mu Yuhuang perplessa.


"Ahah, nelle montagne posteriori ho visto un'Aura Viola dell'Est, ci sarà uno scontro tra draghi. Oggi accadrà un evento importante, nascerà un Vero Drago. Comunque non so chi vincerà e volevo andare a dare un'occhiata."


"Nascerà un Vero Drago? Scontro tra draghi?" Mu Yuhuang sussultò, Mu Fengxian si stava senza dubbio riferendo a Lin Ming, ma l'altro drago... quello strano giovane della setta del Fulmine Assoluto?


Mu Yuhuang aveva notato che Mu Fengxian stava esaminando con attenzione Lei Mubai, accigliata. la setta del Fulmine Assoluto aveva davvero un talento di livello Sacro! Non c'era da meravigliarsi che Lei Jingtian fosse così tranquillo prima, credeva di avere il pieno controllo.


Dopo che Mu Fengxian diede un'occhiata a Lei Mubai, sorrise mentre guardava Lin Ming. Dopo diversi respiri di tempo, annuì con un'espressione soddisfatta. Mentre Mu Yuhuang le teneva la mano, andò al posto d'onore e si sedette silenziosamente.


Lin Ming guardò questa anziana. Picco del del Nucleo! Era solo ad un passo dal diventare un'Imperatrice Impareggiabile. Naturalmente sarebbe stato estremamente arduo superare questo ostacolo.


Nell'area della setta del Fulmine Assoluto, Lei Jingtian perse un po' la calma:"Perché è spuntata fuori questa vecchia scarpa? Non dovrebbe aver visto alcun problema."


Lei Mubai si accigliò:"Non dovrebbe. Anche se Mu Fengxian è una sorta di vecchio fantasma, sarebbe comunque impossibile per lei riconoscere il mio metodo di coltivazione. Non solo, ho anche coltivato la 'Misteriosa Legge dei Nove Cieli' e controllo un'Anima del tuono. Non è un'esagerazione dire che sono un vero discepolo della setta del Fulmine Assoluto!"


"Lo spero." Dopo aver riflettuto un po', anche Lei Jengtian era abbastanza sicuro che non ci fossero problemi. Nemmeno i suoi vice sapevano della posizione di Lei Mubai.


L'espressione del giovane era incupita:"Questa vecchia scarpa, mi chiedo quante decine di anni le siano rimaste. Da quanto è vecchia, probabilmente non ha meno di 700 anni!"


Dopo che un praticante di arti marziali raggiungeva il del Nucleo, a seconda delle sue condizioni, poteva arrivare dai 500 agli 800 anni.


Un praticante di arti marziali sarebbe invecchiato molto lentamente. Ad esempio, nonostante Mu Yuhuang avesse già 400-500 anni, aveva ancora l'aspetto di una bellissima donna di mezz'età. Ma al termine della sua vita, sarebbe invecchiata rapidamente fino a diventare come Mu Fengxian, con sole poche decine di anni rimaste.


In origine la Regione Demoniaca del Mare del Sud aveva intenzione di aspettare che Mu Fengxian morisse prima di attaccare l'Isola della Divina Fenice, ma Mu Qianyu e Mu Bingyun stavano crescendo troppo velocemente. Se Mu Fengxian non fosse morta e queste due gemelle fossero avanzate al del Nucleo, avrebbero sprecato il loro tempo. Il gioco non sarebbe valso la candela.


Non avevano altra scelta se non intervenire, avvantaggiandosi dell'immaturità delle due sorelle.


Mu Fengxian mise via il suo bastone da passeggio e disse:"Voglio solo dare un'occhiata. Non dovete essere così formali, continuate pure."


Nonostante avesse detto questo, in presenza di Mu Fengxian i discepoli dell'Isola della Divina Fenice divennero estremamente attenti e rispettosi. Per loro Mu Fengxian era un'esistenza leggendaria. In molti degli antichi testi c'era il ritratto di Mu Fengxia, ma lei stessa non si era mai rivelata di fronte ai discepoli. Mu Fengxian era un personaggio leggendaria, nessuno osava comportarsi avventatamente di fronte a lei.


Tuttavia, anche se erano cauti, a causa dell'arrivo di Mu Fengxian, l'entusiasmo raggiunse il culmine facendo tremare di eccitazione i giovani.


Dopo l'annuncio di Mu Yuhuang, la competizione poté finalmente iniziare!


Una ragazza vestita di blu si mosse, apparendo all'improvviso sul palco come una nuvola di fumo. Era Mu Xiaoqing.


Nonostante sembrasse relativamente normale, aveva un temperamento maestoso ed elegante che dava una sensazione rinfrescante. "Capo dei discepoli della Fazione del Luan Blu, 19 anni. Sfido tutti gli eroi dei sei Sect della Regione dei Cinque Elementi!"


"Sembra che Mu Xiaoqing sia scesa in campo per prima."


Lei Mubai sorrise lievemente. Mu Xiaoqing era più debole di Mu Dingshan ed era per questo che era stata mandata per prima. Senza aspettare che gli altri capi dei discepoli rispondessero, Lei Mubai avanzò.


Il giovane attirò subito l'attenzione di tutti. Perfino la Principessa del Sole Ardente Huo Ruyan che si stava preparando per farsi avanti rimase scioccata.


"Chi è questo tipo? È spuntato dal nulla?"


"Sect del Fulmine Assoluto? Zhou Lie non entra in campo?"


"Uno nuovo? Non ricordo di averlo visto nella setta del Fulmine Assoluto."


I discepoli della Regione dei Cinque Elementi cominciarono a discutere tra loro. Solo i capi dei discepoli avrebbero avuto il diritto di partecipare a degli incontri di tale livello. Era davvero vergognoso che qualcun altro scendesse in campo.


C'erano anche molti discepoli della setta del Fulmine Assoluto che non sapevano nemmeno chi fosse questo Lei Mubai. L'avevano solo visto camminare insieme al capo della setta. Credevano che fosse un nuovo discepolo e non gli avevano prestato molta attenzione, ma a quanto pareva questo tipo aveva il fegato di scendere in campo.


Cosa stava succedendo?


Mu Xiaoqing si accigliò, ma rimase in silenzio. Chiunque fosse il suo avversario, l'avrebbe trattato con imparzialità. Brandì la sua spada blu e disse freddamente:"Fai la tua mossa!"


"Ahah, Apprendista Senior Mu, non c'è bisogno di essere così frettolosa. Ci sono diverse parole che vorrei dire." Lei Mubai sorrise. Comunque la sua espressione dava una sensazione davvero inquietante. Lei Mubai mise le mani a coppa e disse:"Lei Mubai della setta del Fulmine Assoluto, 17 anni."


Queste parole fecero sussultare il pubblico. 17 anni?


Lei Mubai era molto alto ed era difficile capire quanti anni avesse, ma aveva davvero una coltivazione agli inizi dell'Houtian ad un'età così giovane. Questo risultato era pari a quello di Mu Qianyu!


Comunque un genio di 17 anni in grado di arrivare all'Houtian non era necessariamente un talento di livello Sacro. Esistevano persone dalla coltivazione molto alta, ma con una forza combattiva inferiore. Questi individui non potevano essere considerati talenti di livello Sacro.


Mu Qianyu aveva una compatibilità con l'energia Origin di tipo fuoco di settimo livello e anche il sangue dell'Uccello Vermiglio. Insieme al suo metodo di coltivazione sbalorditivo, poteva essere considerata un talento di livello Sacro. Per quanto riguarda Lei Mubai, era impossibile determinare se fosse forte.


Zhan Yunjian strinse gli occhi mentre lo guardava. Ricordava che, quando il banchetto era iniziato, Zhou Xiaoling aveva mostrato un sorriso malizioso, come se stesse mantenendo un segreto malvagio. Ora Zha Yunjian ne capì il motivo. <em>'Allora è così. Zhou Xiaoling stava pensando a quest'uomo. Talento di livello Sacro? la setta del Fulmine Assoluto è riuscito davvero ad allevare un talento di livello Sacro?'</em>


Zhan Yunjian si incupì. la setta del Fulmine Assoluto aveva già due maestri, Zhou Xiaoling e Zhou Lie. Se avessero avuto anche un talento di livello Sacro...


Lin Ming era seduto sotto il palco e stava guardando con attenzione Lei Mubai. Dal corpo di questo giovane era in grado di percepire della vera essenza molto spessa e un'aura selvaggia. Sembrava una bestia mostruosa che proveniva dall'abisso.


<em>'Questo tipo non è affatto semplice come sembra.'</em>


Valutò Lin Ming. Questo Lei Mubai gli dava una sensazione indescrivibile.


Lei Mubai incrociò le mani dietro la schiena. Aspettò che il vocio si calmasse e poi disse lentamente:"Avrei da fare delle piccole proposte a tutti i Senior dell'Isola della Divina Fenice. Mi chiedo se potremo discuterne qui."


"Quali proposte?" Disse Mu Yuhuang.


Lei Mubai si inchinò lievemente e disse sorridendo:"La prima proposta che voglio fare è che vorrei sfidare tutti i giovani eroi dell'Isola della Divina Fenice!"


Questa frase sbalordì i discepoli dell'Isola della Divina Fenice, poi li fece esplodere di rabbia.
                                


                                



