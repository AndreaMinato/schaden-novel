---
title: Capitolo 382 - Scontro tra Anime del Tuono
pubDate: 2025-12-15T08:37:10.211Z
tags:
    - mw
---


<em><strong>CAPITOLO SPONSORIZZATO, ringraziamo Carmine!</strong></em><em>
da editare
0/5€, 14 Capitoli in coda
</em><em>
-Schadenfreude</em>


Mentre balzava sul campo, Lin Ming destò immediatamente l'attenzione e lo stupore del pubblico.
Tutti si ammutolirono con il fiato sospeso; tutti stavano aspettando questo incontro tra i due più grandi talenti della Regione dei Cinque Elementi e della Regione dell'Orizzonte Sud.


Comunque tutti stavano anche pensando che fosse molto sfortunato che i due non fossero allo stesso livello. Per una persona negli stadi avanzati del Circolazione affrontare una persona agli inizi dell'Houtian... non era affatto facile.


"Questo dannato Lin Ming si sta solo umiliando da solo." Nella sezione del banchetto della setta del Fulmine Assoluto, Zhou Xiaoling gli stava dando un'occhiataccia risentita. Alzò i pugni coperti di salsa di soia aspettando che Lin Ming fosse sconfitto.


Zhou Lie invece guardò con esasperazione la sua sorellina. Pensò che dopo che Lei Mubai avesse fatto una proposta di matrimonio all'Isola della Divina Fenice, Zhou Xiaoling avrebbe smesso di provare ammirazione per Lei Mubai, ma sembrava che non avesse affatto cambiato idea.
Non aveva idea di cosa stesse pensando.


"Lin Ming non è così semplice come sembra..." Disse Zhou Lie. "Lo hai già sottovalutato una volta, non sottovalutarlo ancora."


"Umpf! Aspetta e vedrai!" Zhou Xiaoling non sprecò fiato a discutere, era una devota sostenitrice di Lei Mubai.


Zhou Lie scosse la testa. Doveva ammettere però che Lin Ming sembrava inferiore a Lei Mubai. Se fosse passato un altro anno e il ragazzo avesse raggiunto l'Houtian, allora sarebbero riusciti a vedere una grande competizione, ma questo scontro era avvenuto troppo presto!


Sperava anche che Lin Ming vincesse, ma non era troppo convinto. Nessuno dei due contendenti aveva mostrato la loro vera forza. Tuttavia Lei Mubai sembrava molto più misterioso. Di fronte a lui, Mu Xiaoqing non aveva nemmeno la forza di resistere!


...


"Lin Ming sei troppo impaziente. Avevo intenzione di affrontarti per ultimo, ma non credevo che saresti stato il secondo a scendere in campo." Lei Mubai guardò Lin Ming con le braccia incrociate dietro la schiena. Emetteva un'aura arrogante e guardava gli eroi del mondo con sdegno. In quanto talento di livello Sacro di un Sect di quinto livello, di fronte a Lin Ming, che proveniva solo da un Sect di quarto livello e aveva una coltivazione inferiore, naturalmente provava solo disprezzo.


"All'inizio volevo combattere contro i capi dei discepoli della Regione dei Cinque Elementi. Dopotutto questa è una rara occasione per competere contro così tanti maestri, ma ho cambiato idea." Lin Ming fece un sorriso pieno di significato.


Lei Mubai si accigliò. Non sapeva il motivo del sorriso di Lin Ming, ma la sua espressione lo disgustò:"Credi di avere una possibilità di vincere? Non sembra che tu abbia capito in che situazione ti trovi!"


Lin Ming scosse la testa:"No, è proprio l'opposto. Sei tu a non esserti reso conto della situazione in cui ti trovi."


Lei Mubai lo ignorò, pensava che Lin Ming stesse cercando di provocarlo.


"Ahah! Non mi sono reso conto della <em>mia</em> situazione? Sembra che tu sia piuttosto sicuro delle tue capacità." Lei Mubai strinse i pugni. Si scatenò un'enorme forza dal suo corpo e la vera essenza si condensò fino a prendere forma. Fuoriuscì come mercurio, distruggendo tutte le piastrelle del pavimento e scagliandole via con la vera essenza.


"Che vera essenza densa!"


Tutti i presenti rimasero scioccati. Questa era la vera essenza che un praticante di arte marziali agli inizi dell'Houtian avrebbe dovuto avere? Se l'avessero sondata con la loro percezione, sarebbero riusciti a sentire dei densi vortici di vera essenza attorno a Lei Mubai. Era difficile credere che fosse solo agli inizi dell'Houtian.


"Le parole sono inutili." Gli abiti di Lin Ming furono scossi dalla corrente sollevata dai vortici. Lin Ming puntò la Lancia della Cometa viola verso terra, il suo sguardo indifferente aveva una traccia di disprezzo.


"I tuoi occhi mi disgustano. Fai la tua mossa. Vedremo se potrai costringermi ad usare la mia arma!" Lei Mubai unì le mani e il Fulmine Malvagio Nemesi del Sangue brillò nei suoi palmi.


<em>Chi chi chi!</em>


Lin Ming strinse gli occhi mentre fissava il Fulmine Malvagio Nemesi del Sangue. Pensò sogghignando:<em>'Se tu fossi un vero discepolo della setta del Fulmine Assoluto non sarei riuscito a prendere ciò che hai, ma dato che non lo sei allora non biasimarmi se ti deruberò di ogni cosa che possiedi!'</em>


"Ali di Fenice che si librano nel cielo!"


Lin Ming avanzò all'improvviso, una fiamma luminosa si accese per tutto il suo corpo. Sembrava avere una forza simile a quella di valanghe e fiumi; puntò la lancia verso il petto di Mubai! Lo spazio sembrò stringersi attorno ad essa, una fiamma di fenice stava vorticando attorno all'asta. Le fiamme circondarono Lei Mubai!


"Questa è la tua mossa? Che peccato che sia inutile contro di me!" Lei Mubai rimase calmo. Sollevò le mani e usò il Fulmine Malvagio Nemesi del Sangue, che in un istante si trasformò in un paio di artigli sanguigni che sfrecciarono verso la fiamma della fenice.


<em>Bang!</em>


Gli artigli sanguigni e le fiamme si scontrarono. Gli artigli si agganciarono alle ali, disperdendo il fuoco. Emisero uno stridio mentre si sollevavano delle volute di fumo blu.


"Muori!"


Urlò Lei Mubai mentre volgeva le mani. Risuonò un grido di fenice triste e stridente e la fenice di fuoco fu strappata a metà!


I discepoli dell'Isola della Divina Fenice trasalirono, perfino l'espressione di Mu Dingshan cambiò, le Ali di Fenice che si librano nel cielo di Lin Ming erano state distrutte così facilmente!


"Ti ho detto che sarebbe stato inutile!" Urlò Lei Mubai, ma in quel momento il suo sorriso si irrigidì. Dopo che aveva strappato le Ali di Fenice che si librano nel cielo, una luce viola sfrecciò verso di lui ad una velocità incredibile!


Questo ago era lungo due pollici e attorno ad esso era attorcigliato un Drago del Fiume Viola. Questo era l'ago con le spire del drago!


"Uh? Questa è..."


Lei Mubai era oltremodo scioccato. Poteva sentire quanto era compressa l'energia Origin di tipo fulmine del bagliore viola!


"Anima del Tuono?!"


Lei Mubai volò all'indietro ma la luce lo seguì. Non importava quanto fosse rapido, come poteva rivaleggiare con la velocità dell'ago con le spire del drago?


Mentre l'ago stava per colpirgli la fronte, Lei Mubai urlò e tirò fuori un'alabarda rossa come il sangue dal suo anello spaziale! Era un'arma lunga nove piedi che aveva una lama lunga un piede. Era cremisi come il sangue fresco e la sua aura omicida era incredibile. Sembrava una terribile bestia feroce che incuteva terrore in chiunque la vedesse.


Lei Mubai brandì l'alabarda e colpì l'ago d'acciaio.


In quel momento sembrò che lo spazio fosse stato bloccato dall'alabarda e che l'ago del Fulmine Divino del Drago del Fiume Viola fosse intrappolato. L'alabarda portò con sé un enorme slancio mentre colpiva.


<em>Bang!</em>


L'ago d'acciaio fu colpito dall'alabarda. Innumerevoli scariche elettriche si scatenarono come dei serpenti viola che si attorcigliavano a mezz'aria. Lei Mubai sopportò l'impatto, il suo corpo era intorpidito dall'elettricità, ma Lin Ming non era in uno stato migliore. La sua mente era commessa al Fulmine Divino del Drago del Fiume Viola e quando era stato colpito era impallidito.


Lin Ming fece un cenno con la mano destra e il Fulmine Divino ritornò verso di lui, roteando nella sua mano.


Lei Mubai stava tenendo l'alabarda. Guardò l'ago d'acciaio con agitazione.


Non solo lui, gli occhi di tutto il pubblico erano incollati sul piccolo ago d'acciaio.


La maggior parte degli ospiti non sapeva cosa fosse, potevano solo meravigliarsi della forza di questo piccolo oggetto:"Sembra che la forza di Lin Ming sia più grande di quanto avessi anticipato. Potrebbe avere l'abilità di lottare contro Lei Mubai, ma solo di lottare. Tutto dipenderà da quanta potenza Lei Mubai sta ancora nascondendo..."


Un discepolo della setta del Fulmine Assoluto analizzò la situazione con un'aria arrogante, ma queste parole attirarono sguardi sprezzanti dai discepoli della setta del Fulmine Assoluto.


<em>'Idiota!'</em>


Pensò uno di loro. In quanto discepoli della setta del Fulmine Assoluto, naturalmente avevano riconosciuto cos'era questo ago d'acciaio. Era un'Anima del Tuono di grado Earth di bassa qualità!


Conteneva un'energia Origin di tipo fulmine altamente compressa. Sotto questo aspetto era di gran lunga superiore al Fulmine Malvagio Nemesi del Sangue!


"Un ragazzo negli stadi avanzati del Circolazione è stato davvero in grado di assorbire un'Anima del Tuono di grado Earth bassa qualità? Com'è possibile?!" Gridò Zhou Lie. Non riusciva ad accettarlo. Sapeva bene quanto fosse difficile e doloroso assorbire un'Anima del Tuono di tale livello!


Con la sua coltivazione Houtian e il supporto di molti tesori della setta del Fulmine Assoluto, Zhou Lie era riuscito ad assimilare un'Anima del Tuono di grado Human di alta qualità. Ma il dolore che aveva provato gli aveva fatto desiderare la morte. Alla fine aveva superato i suoi limiti e l'aveva assorbita!


Zhou Lie pensò che avesse raggiunto un risultato impareggiabile ed era soddisfatto del suo talento, ma dopo aveva scoperto che Lei Mubai aveva assimilato un'Anima del Tuono di bassa qualità con la sua coltivazione Houtian e aveva subito un grave colpo alla sua autostima.


Ma Zhou Lie era riuscito ad accettarlo pensando che Lei Mubai fosse un'esistenza capace di diventare un Imperatore Impareggiabile. Tuttavia ora sembrava che Lin Ming fosse riuscito a fare la stessa cosa con una mera coltivazione negli stadi avanzati del Circolazione! Oh cielo! Era davvero un essere umano?!


Zhou Xiaoling strabuzzò gli occhi. Aveva iniziato ad ammirare molto Lei Mubai anche perché era riuscito ad assorbire un'Anima del Tuono del genere, ma in pochi giorni era stato superato da Lin Ming! Anche lei lo trovava difficile da accettare. Ai suoi occhi Lei Mubai era l'individuo più talentuoso del mondo, era impossibile che qualcuno lo superasse. Tuttavia ora sembrava che Lin Ming l'avesse già eclissato.


Nell'area del banchetto dell'Isola della Divina Fenice, Mu Qianyu assistette all'intensa reazione dei discepoli della setta del Fulmine Assoluto e sorrise soddisfatta.
<em>'Sono già così sorpresi. Se sapessero che Lin Ming aveva già assorbito il Fulmine Divino del Drago del Fiume Viola oltre sei mesi fa e che la sua coltivazione era solo al picco della Forgia delle Ossa che tipo di reazioni avrebbero avuto? Ora che la sua coltivazione ha raggiunto gli stadi avanzati del Circolazione, con l'aiuto di un Sect potrebbe perfino assorbire un'Anima del Tuono di grado Earth di media qualità!'</em>


"Non mi sarei mai aspettato che fosse possibile, non me l'aspettavo proprio." Lei Mubai scosse la testa. "Ti ho davvero sottovalutato! Devo ammettere che hai i requisiti per farmi combattere un po' sul serio, ma solo un po' di più!"


Lin Ming sorrise. Questo idiota era sull'orlo della morte eppure si sentiva ancora così compiaciuto. Questo era anche il motivo per cui così tanti altri geni morivano come cani. L'orgoglio accecava i loro occhi e i loro cuori, facendoli credere che fosse tutto sotto il loro controllo.


Ma in realtà non poteva biasimare Lei Mubai. Non si poteva immaginare che Lin Ming avesse scoperto la sua identità.


Se doveva biasimare qualcuno, poteva solo dare la colpa alla sua sfortuna.


Fin dai tempi antichi gli Imperatori Impareggiabili erano coltivatori dal talento formidabile e dalla grande fortuna. Il potenziale di Lei Mubai era soddisfacente, ma purtroppo non aveva un grande destino, anzi gli stava per capitare una calamità. Sfortunatamente aveva incontrato Lin Ming.
Non si sarebbe mai sognato che il ragazzo avesse inghiottito un Frammento del Cristallo dello Spirito in cui c'era l'Essenza di Sangue del Grande Imperatore Infernale. La stirpe di cui Lei Mubai era così orgoglioso era stata riconosciuta da Lin Ming.


Lei Mubai diede un colpo all'alabarda. In quell'istante si scatenò un'energia violenta. Questo era un tesoro di grado Earth di media qualità.


"Questa alabarda è un tesoro letale, è una replica della Selvaggia Alabarda Sanguigna. Nonostante sia una replica è stata temprata da un periodo di mille anni e macchiata dal sangue di innumerevoli vite. Non vedo l'ora che questa alabarda possa bere il tuo sangue!"
                                


                                



