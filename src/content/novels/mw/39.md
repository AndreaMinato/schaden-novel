---
title: Capitolo 39 - Una Forza Inarrestabile
pubDate: 2025-10-16T07:28:18.408Z
tags:
    - mw
---


C'erano molti piani da superare; Lin Ming non poteva permettersi di sprecare le sue energie. Doveva arrivare in cima in un solo balzo e prendere il premio del primo posto - La Pillola del Midollo Draconico Oro-cremisi!


Vedendo Lin Ming arrivare, il guerriero d'ombra sollevò il bastone per bloccarlo.
Ma il ragazzo fu troppo veloce e prima che l'uomo avesse potuto sollevare l'arma al petto, venne colpito da un duro pugno.


"Peng!"


Il petto del guerriero cedette e l'uomo sboccò sangue prima di cadere morto.


Lin Ming superò facilmente il primo piano. Era naturale dato che la forza di Lin Ming sorpassava di gran lunga quelli della sua stessa coltivazione.


Al secondo piano!


Era lo stesso spazio nero di prima, ma questa volta c'era una bestia feroce di fronte a Lin Ming.


"Una bestia feroce di livello uno!"


Una bestia del genere era equivalente ad un praticante di arti marziali al Terzo Stadio della Trasformazione del Corpo. Questa creatura era un rinoceronte dotato di un solo corno. La sua forza era relativamente debole; era come quella di un praticante di arti marziali al picco del secondo stadio.


Sebbene la sua forza fosse piuttosto ordinaria, aveva capacità difensive superiori a causa della sua dura pelle. Anche un praticante di arti marziali che la superava in forza e coltivazione avrebbe dovuto fare un po' di sforzi per sconfiggerla.


Lin Ming aveva superato molti ostacoli e non voleva sprecare le sue energie. Girò la mano e un coltello da disossamento apparì nel suo palmo. Lin Ming richiamò alla mente le vene del rinoceronte e la struttura del suo corpo, ogni debolezza era evidente.


Il vantaggio di Lin Ming era la familiarità che aveva con le debolezze delle bestie feroci.


Il rinoceronte ruggì improvvisamente e caricò verso Lin Ming. Sebbene questo fosse un regno illusorio, il ragazzo sentì una vibrazione provenire dal terreno.


Una formazione illusoria non era uguale ad una assassina. Nella prima le illusioni non avevano il potere di ucciderti, ma potevano spaventarti. Finché mantenevi la calma e la presenza, allora l'illusione si sarebbe infranta. Ma una formazione assassina era diversa; rimanere fermi sarebbe stato solo un suicidio.


Mentre guardava la carica del rinoceronte, Lin Ming balzò all'improvviso a lato. La sua postura mentre saltava era strana. Il suo corpo era parallelo al suolo e una delle sue spalle quasi toccarono terra. Un momento dopo la creatura lo superò. Lin Ming si fece leva sul terreno per arrivare sotto l'addome della bestia.


Sollevò la mano e lo squarciò con il coltello!


"Puff!"


Il coltello di disossamento colpì a mezzo piede di distanza dal centro della zampa anteriore. Quel posto era la parte più morbida dell'addome della bestia ed era anche il posto dove c'era l'aorta addominale.


Il coltello scivolò dentro e scavò nella bestia come se fosse burro. Un fiume di sangue zampillò, simile ad un tubo rotto, e il rinoceronte rilasciò un grido addolorato. La bestia feroce tremò e poi cadde a terra.


Vedendo il suo successo, Lin Min non poté non sospirare mentre pensava a quanto fosse realistica questa formazione magica. Il fantasma del rinoceronte aveva una struttura e delle debolezze uguali a quelle dei rinoceronti veri. Pensò che forse la formazione aveva lo spirito di un rinoceronte sigillato al suo interno e che fosse per questo che era così realistico.


Dopo la coltellata, Lin Ming si ritirò invece di attaccare ulteriormente. Nonostante uccidere il rinoceronte non fosse più difficile a questo punto, voleva risparmiare le sue energie. Non c'era un momento di riposo tra i piani della Pagoda Raffinata.


La sua aorta era stata tagliata e la creatura stava perdendo sempre più sangue. I suoi movimenti iniziarono a rallentare, ma questa volta Lin Ming aspettò che arrivasse un'altra opportunità e squarciò di nuovo la pelle della creatura. Tagliò anche l'aorta addominale dell'altro lato del rinoceronte!


L'esito del combattimento ormai era deciso, era solo questione di tempo. Il rinoceronte si dibatté mentre barcollava avanti e indietro, sul punto di morire, finché non rimase immobile.


Lin Ming entrò nel terzo piano!


"Oh? Qualcuno è entrato nel terzo piano!" Al di fuori della Pagoda Raffinata, molti anziani avevano visto le rune e i simboli del terzo piano iniziare a muoversi e a brillare. Il terzo piano si stava attivando, ma non sapevano chi fosse entrato.


"Dovrebbe essere Wang Yanfeng. È il più forte considerata la sua età. La forza di Lin Ming sta nel suo cuore delle arti marziali e nella sua Forza Divina Innata. In termini di capacità di combattimento, la forza è solo una piccola parte. Velocità, precisione e tecniche di combattimento non sono meno importanti di essa."


"La maggior parte dei partecipanti sono ancora bloccati al primo piano. Quel Wang Yanfeng è già arrivato al terzo piano, è formidabile."


Mentre questi anziani discutevano, un'altra persona raggiunse il terzo piano. Questa persona era stata più lenta di soli trenta respiri rispetto a Lin Ming. Era Wang Yanfeng.


Wang Yanfeng e Lin Ming erano simili in età e anche gli avversari che avevano affrontato erano gli stessi; entrambe erano bestie feroci di primo livello, equivalenti ad un praticante di arti marziali al picco del Secondo Stadio della Trasformazione del Corpo.


Wang Yanfeng era già all'inizio del Terzo Stadio della Trasformazione del Corpo. Non solo, le sue capacità combattive superavano quelle dei suoi coetanei. La bestia feroce non era alla sua altezza, ma la sua pelle era spessa e la sua carne dura.
Wanf Yanfeng aveva speso gran parte della sua vera essenza per sconfiggerla.


Non c'era riposo nella Pagoda Raffinata. Al terzo piano Wang Yanfeng arrivò di fronte a due figure umanoidi oscure che avevano sguainato due lunghe spade. Questi guerrieri erano all'inizio del Terzo Stadio della Trasformazione del Corpo.


Wang Yanfeng strinse i denti e mantenne il contegno. Poteva affrontare questi due guerrieri, ma doveva anche pensare con attenzione a come usare la sua vera essenza, altrimenti avanzare al quarto piano sarebbe diventato incredibilmente difficile.


Doveva vincere il più velocemente possibile. Iniziò a far scorrere la vera essenza nel suo corpo e si preparò a mostrare la tecnica marziale della sua famiglia, i 'Nove Veri Cammini".


...


In quel momento anche Lin Ming stava affrontando i due guerrieri del terzo piano.


Il Terzo Stadio della Trasformazione del Corpo era quello delle viscere. Non aveva previsto che avrebbe affrontato qualcosa a questo livello nel terzo piano.
E ce n'erano anche due! Poteva solo immaginare la difficoltà del quarto e del quinto piano. Non c'era da meravigliarsi che l'uomo di mezz'età avesse detto con così tanta sicurezza che il quinto piano era impossibile da superare.


Mentre Lin Ming roteò la 'Formula del Caos Primordiale', tenne sott'occhio i due guerrieri d'ombra. Per ora non si stavano muovendo. Sarebbe stato contento di poter recuperare solo un po', nonostante non avesse speso così tanta vera essenza. Ma i due guerrieri non diedero alcun chance a Lin Ming. In un solo balzo entrambi lo raggiunsero, uno attaccò da sinistra e l'altro da destra, entrambi con intento omicida.


I due guerrieri erano incredibilmente agili e coordinati tra loro. I loro movimenti sembravano in armonia. Uno spazzò la terra con la sua lunga spada. Lin Ming saltò per schivare il colpo, ma l'altro si approfittò del fatto che Lin Ming fosse ancora a mezz'aria per cercare di accoltellarlo al petto.


"Ah!"


Lin Ming urlò e improvvisamente sferrò un calcio verso il polso del guerriero.
"Bam!" Il polso dell'uomo si ruppe con un solo calcio!


Tuttavia i guerrieri d'ombra non sentivano alcun dolore. L'uomo si limitò a scuotere mano e slanciò il suo palmo verso Lin Ming. Ogni movimento lo lasciava completamente esposto! Questi guerrieri d'ombra potevano solo attaccare; non riuscivano né a difendere, né a ritirarsi. Era una modalità di combattimento suicida che desiderava che entrambe le parti perissero!


Questo momento sarebbe stata la fine del vecchio Lin Ming, ma ora aveva una nuova forza. Vedendo che i suoi avversari stavano combattendo con uno stile così autodistruttivo, roteò con forza la 'Formula del Caos Primordiale' e forzò la sua vera essenza in prima linea. Sferrò un pugno che intercettò il palmo del guerriero d'ombra.


"Bang!" L'uomo fu costretto ad arretrare di un po' di passi e sboccò un po' di sangue.


Ma la vitalità di Lin Ming era solo cresciuta. Era facile respingerli e non aveva subito nemmeno una sola ferita. Anche così, rimase sorpreso. Questi due guerrieri d'ombra potevano non essere dei praticanti di arti marziali di massimo livello, ma non erano nemmeno deboli. La loro cooperazione e il loro stile di attacco da kamikaze erano davvero difficili da gestire. E questo era solo il terzo piano; c'erano ancora il quarto e il quinto.


Sebbene fosse rimasto colpito, Lin Ming non smise di muoversi nemmeno per mezzo secondo. Atterrò per il contraccolpo e mentre il guerriero ferito stava riprendendo fiato, lo colpì in faccia con un pugno.


In quel momento l'altra ombra si stava affrettando ad ostacolarlo. Brandì la sua lunga spada e fece un fendente verso il basso. Questo colpo avrebbe tagliato Lin Ming in due.


"Ah! Ora è il tuo turno! Muori!"


Il pugno di Lin Ming era solo una finta. Si girò improvvisamente con il coltello da disossamento in mano e fece un taglio orizzontale verso la spada del guerriero d'ombra.


"Boom!" Quando le lame si incontrarono si sparpagliarono scintille .


Mentre il coltello intercettava la spada, Lin Ming non fu costretto ad arretrare. Questa era la prova della sua forza fisica sbalorditiva!


"Bang!" Ci fu un rumore sordo mentre le costole dell'avversario collassarono, l'uomo ricevette un colpo fatale al cuore, morendo sul posto.


Dopo averne sconfitto uno, l'altro non era più una minaccia. Lin Ming iniziò a dare diversi calci verso le gambe dell'avversario e poi lo accoltellò.


Terzo piano, superato!


Fuori dalla Pagoda Raffinata gli anziani videro la formazione magica del quarto piano illuminarsi e sussultarono. "Oh mio Dio, il quarto piano e ci ha messo solo metà del tempo che ci mette a bruciare un bastoncino di incenso!"
                                


                                



