---
title: Capitolo 396 - Domare
pubDate: 2025-12-15T08:37:10.213Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 4 Capitoli in coda
-Schadenfreude</em>


Più alto era il grado di un'Essenza di Fuoco e più era intelligente. Alcune dal livello più alto potevano usare perfino delle tecniche. Probabilmente questa Fiamma della Meteora ne aveva appena usata una.


Il leopardo cremisi ruggì e si precipitò verso Lin Ming. Il ragazzo voleva inghiottire la Fiamma della Meteora, ma anche la Fiamma della Meteora aveva percepito l'energia Origin di tipo fuoco di Lin Ming e voleva divorarlo per evolvere.


Quando la bestia alta 100 piedi che pesava decine di migliaia di jin correva, l'intera terra tremò e la lava schizzò verso l'alto. Lin Ming sporse la lancia in avanti facendo circolare la vera essenza fino al limite.


Mentre la bestia stava per balzare verso di lui, le pupille di Lin Ming si contrassero e il ragazzo sferrò un colpo.


<em>Ka!</em>


La Lancia della Cometa Viola trapassò il petto roccioso del mostro, ma l'impatto piegò la Lancia della Cometa Viola fino a formare una luna crescente.


Lin Ming si stabilizzò e spinse in avanti. La vera essenza nascosta nel suo midollo si scatenò e la sua forza raggiunse un grado terrificante. Aveva sollevato il gigantesco mostro di roccia!


"Ali di Fenice che si librano nel cielo!"


<em>Bang!</em>


Una fenice fiammante si levò al cielo, colpendo la pancia della bestia rocciosa ed esplodendo violentemente.


"Uh? Nessun danno?!"


Con un solo Ali di Fenice che si librano nel cielo, era riuscito a creare delle fessure nella pancia della bestia, ma per il suo gigantesco corpo era un danno trascurabile.


"Grr!" Mentre la bestia rocciosa atterrava, aprì la bocca e sputò un'enorme sfera di fuoco. Lin Ming era troppo vicino e non sarebbe riuscito a schivare in tempo. Invece colpì la palla con la Lancia della Cometa Viola.


La sfera di fuoco esplose e le fiamme atterrarono anche su Lin MIng. La vera essenza che circondava il corpo del ragazzo iniziò a sfrigolare mentre si scioglieva. Il flusso di sangue di Lin Ming ne fu turbato; il potere di questo attacco era come un serpente che si introduceva nel corpo e seminava distruzione per i suoi meridiani. Alla fine il Seme del Dio Blasfemo tremò e usò il suo potere per reprimere il fuoco.


"Queste fiamme viola possono corrodere la vera essenza che mi protegge?" Lin Ming si raggelò. Questo mostro era davvero difficile da affrontare. Non solo era immune agli attacchi di fuoco, ma le sue fiamme erano estremamente intense. Se un normale discepolo dell'Isola della Fenice avesse incontrato questo tipo, non sarebbe riuscito a resistere ad un solo colpo.


Il Mistico Regno della Divina Fenice era un mondo di fuoco e ghiaccio. I discepoli potevano trovare ovunque delle opportunità fortunate, tuttavia, anche se coglierne una non era così facile.


Ad esempio l'Essenza di Fuoco si sarebbe ribellata e i materiali di tipo fuoco e ghiaccio avrebbero avuto delle bestie feroci di guardia. Se uno avesse desiderato comprendere dei Concetti, si sarebbe dovuto mettere in pericolo. Tuttavia, in caso di sfortuna, sarebbe stato estremamente facile morire.


"Roar!"


La bestia di roccia aprì le fauci e fece un respiro profondo. Tutta l'energia Origin di tipo fuoco iniziò a radunarsi rapidamente formando un vortice di energia.


Lin Ming spalancò gli occhi. Senza esitazione attivò il Roc Dorato che Squarcia il Vuoto e si gettò di lato.


<em>Bang!</em>


La bestia sputò un raggio di fuoco che colpì la pozza di lava dietro Lin Ming. Gli schizzi si sollevarono oltre centinaia di piedi d'altezza.


Dopo aver mancato il bersaglio, il mostro di roccia accelerò verso Lin Ming. Nonostante fosse enorme, era incredibilmente rapida e ogni passo che faceva sembrava un tuono.


In quel momento Lin Ming aveva preso il volo. Si fermò un momento per connettere la vera essenza al Seme del Dio Blasfemo. L'Anima del Tuono ululò!


In quel momento il mostro di roccia balzò verso Lin Ming e il ragazzo divenne come una piuma respinta dal vento. Mentre volava indietro aprì la mano da cui spuntò un ago lungo tre pollici, sfrecciava come un lampo. Il suo obiettivo era l'occhio destro della bestia rocciosa!


<em>Pah!</em>


L'ago d'acciaio trapassò l'occhio della creatura e uscì dall'altra parte. La roccia esplose e schizzò del sangue rosso violaceo. Guardando più attentamente, Lin Ming aveva notato che in realtà era magma denso.


Usare pietre come carne, magma come sangue e un'Essenza di Fuoco come cuore; una bestia feroce del genere sbalordiva Lin Ming.


Tuttavia aveva appena preso forma e non aveva ancora assorbito abbastanza energia Origin di tipo fuoco. Quindi la sua forza era ridotta di molto.


Quando il suo occhio fu distrutto, il mostro rilasciò un grido di dolore e rabbia. Mirò verso Lin Ming e sputò diverse sfere di fuoco.


Lin Ming le schivò tutte. Con uno schiocco di dita, l'ago d'acciaio punse anche l'occhio destro del mostro roccioso.


"Ahooo!"


Il mostro di roccia rilasciò un grido miserabile. Lin Ming colse questa opportunità e sfrecciò in avanti; la Lancia della Cometa Viola puntò dritta verso la bocca spalancata del mostro.


Il potere del fulmine e del fuoco si unirono; Annientamento Thunderfire!


<em>Bang!</em>


L'Annientamento Thunderfire esplose al centro della bocca del mostro, la roccia e il magma si dispersero in tutte le direzioni. Metà del corpo della creatura era stato fatto a pezzi. Lin Ming fece circolare la sua vera essenza per proteggere il proprio corpo e resistere all'impatto.
Allo stesso tempo rilasciò la sua percezione, sondando accuratamente le decine di migliaia di frammenti finché non trovò il vero corpo della Fiamma della Meteora.


"Eccola!"


Lin Ming vide che a circa 100 piedi di distanza c'era una sfera di fuoco delle dimensioni di un palmo; sembrava abbattuta.


Lin Ming fece un cenno e il suo corpo superò 100 piedi di distanza afferrando immediatamente la Fiamma della Meteora.


L'Essenza di Fuoco sentì una paura profonda e cercò di scappare. Ma aveva subito un grave colpo un momento fa, quindi gli fu impossibile sfuggire alla presa di Lin Ming.


Mentre il ragazzo teneva la Fiamma della Meteora, la vera essenza azzurra circondò la sua mano e iniziò a sfrigolare. In un istante si formò un buco tra la vera essenza che proteggeva il suo corpo.


"Questa Fiamma della Meteora ha una forza corrosiva così potente!"


C'erano molte Essenza di Fuoco e Anime del Tuono speciali che nascevano in posti e condizioni diverse e che quindi assumevano proprietà diverse. Ad esempio il Fulmine Malvagio Nemesi del Sangue era nato in terre desolate piene di sangue e morte, quindi era diventata assetata di sangue. Questa Fiamma della Meteora invece aveva delle proprietà corrosive.


A causa della sua rarità, gli antichi testi contenevano solo una vaga citazione. Non c'erano descrizioni riguardo alle sue caratteristiche.


Lin Ming disegnò qualche decina di rune azzurre, lasciandole cadere sulla Fiamma della Meteora. Era una tecnica per sigillare un'Essenza di Fuoco.


<em>Chi chi chi!</em>


Ogni runa che toccò Fiamma della Meteora fu ridotta in cenere. Lin Ming rimase impassibile, le sue dita si muovevano sempre più velocemente fino a diventare ombre.


Mentre i simboli aumentavano sempre di più, la Fiamma della Meteora lottò sempre di più.
Molte rune furono distrutte, ma alcune riuscirono ad appiccicarsi alla Fiamma della Meteora. Alla fine lo strato di rune divenne sempre più spesso e la luce della Fiamma della Meteora si attenuò sempre di più fino a rimanere completamente sigillata.


Lin Ming sospirò. Unì le dita e rilasciò dei fili di vera essenza che avvolsero la Fiamma della Meteora, formando un bozzolo attorno ad essa.


Successo.


Lin Ming prese un particolare tipo di scatola di giada e vi ripose il bozzolo, poi lo mise da parte nel suo anello spaziale. Ora non era un buon momento per assorbire la Fiamma della Meteora. Dopotutto era comunque un'Essenza di Fuoco di grado Earth di media qualità. Al suo livello sarebbe riuscito a stento ad assorbirla. Non solo, c'erano innumerevoli pericoli nel Mistico Regno della Divina Fenice e non c'era nessuno che potesse proteggerlo. Se qualcosa fosse andato storto, molto probabilmente sarebbe morto.
                                


                                



