---
title: Capitolo 40 - Avanzare oltre il Quarto Piano
pubDate: 2025-10-16T07:28:18.408Z
tags:
    - mw
---


Al di fuori della Pagoda Raffinata, gli anziani videro la formazione magica del quarto piano illuminarsi e ne rimasero stupefatti. "Oh mio Dio, il quarto piano e ci ha messo solo metà del tempo che ci mette a bruciare un bastoncino di incenso!"


"Questo Wang Yanfeng, non è una persona ordinaria." Questi anziani si aspettavano che avrebbe raggiunto il quarto piano, ma non avevano previsto che l'avrebbe fatto così velocemente. "Ad una tale velocità forse Wang Yanfeng può arrivare al quinto piano. Sarebbe impossibile superarlo, ma dovrebbe essere orgoglioso anche di questo risultato."


"Non so come se la caveranno Lin Ming e Liang Tieshan. Quei due non erano troppo male." Liang Tieshan era il giovane robusto che aveva la Forza Divina Innata. Anche lui aveva quindici anni.


Lin Ming e Liang Tieshan avevano la stessa età, la coltivazione al secondo stadio della Trasformazione del Corpo e anche Forza Divina Innata.
Erano davvero formidabili per la loro età.


Tuttavia per numerosi anziani, se dovessero essere paragonati a Wang Yanfeng, c'era ancora un divario.


Lin Ming era solo al secondo stadio, mentre Wang Yanfeng era al terzo. La principale caratteristica dello Stadio delle Viscere era quella di infondere vera essenza negli organi interni, potenziandoli. La resistenza di un praticante di arti marziali in questo stadio sarebbe stata il doppio rispetto a quella di uno al Flesh Training.


Senza dubbio, Wang Yanfeng aveva anche tecniche e velocità superiori.
Anche guardando la forza, il record di Wang Yanfeng era solo di 300 jin in meno rispetto a quello di Lin Ming; la differenza non era troppo vasta.


In questa prova, se non ci fossero stati incidenti, Wang Yanfeng avrebbe ottenuto il primo posto.


La terza prova rappresentava la proporzione più grande quando si parlava della valutazione finale. Se Wang Yanfeng fosse arrivato primo nella terza prova, insieme al suo talento, avrebbe sorpassato Lin Ming, conquistando il primo posto dell'esame di ingresso.


Tuttavia in quel momento, la verità era che Wang Yanfeng stava lottando nel terzo piano. I due avversari erano davvero difficili da sconfiggere, ad ogni scambio avrebbe rischiato di ricevere un colpo fatale.
Wang Yanfeng usò una grandissima quantità di forza e vera essenza per sconfiggerne uno, ma aveva anche subito una ferita minore.


"Dannazione, è davvero strano. Anche con i 'Nove Veri Cammini' sono riuscito ad ucciderne solo uno. Sembra che le mie possibilità di raggiungere il quarto piano stiano diminuendo sempre di più." Wang Yanfeng era preoccupato; aveva già consumato il 20% della sua vera essenza. In questa illusione non sarebbe stato in grado di recuperare con pillole o droghe. Poteva solo dipendere dal suo terzo lo Stadio delle Viscere per riprendersi poco a poco.


...


Wang Yanfeng si preoccupava per il ritmo con cui consumava la vera essenza e anche Lin Ming stava facendo lo stesso. Non era allo Stadio delle Viscere, ma a quello della carne. Non aveva molta vitalità e ogni mossa consumava più vera essenza.


Fortunatamente Lin Ming aveva la 'Formula del Caos Primordiale' e aveva raggiunto un minor successo nel primo stadio. Questa tecnica antica percorreva il suo corpo, permettendogli di recuperare la sua vera essenza senza fermarsi.
Sebbene non potesse usarla all'infinito, poteva comunque alleviare l'intensa pressione che sentiva.


Questa volta di fronte a Lin Ming, c'erano due bestie feroci di livello due - Orsi Ferrei.


C'erano bestie feroci di primo livello forti e deboli. Il Rinoceronte con un solo corno era debole; era equivalente al picco di un praticante al secondo stadio. Ma l'Orso Ferreo era simile ad una persona all'apice del terzo stadio. Non solo, ce n'erano due.


Lin Ming aveva un'espressione grave. Prima d'ora non aveva mai combattuto contro un avversario al picco del terzo stadio. Non era sicuro di poterne sconfiggere uno, figuriamoci due.


Non solo, questa battaglia aveva due forti restrizioni. Primo, non poteva esaurire la sua limitata vera essenza. Secondo non poteva ricevere una sola ferita.


Lin Ming fece un respiro profondo mentre richiamava alla mente ogni dettaglio che conosceva riguardo all'Orso Ferreo.


La sua forza era di 5000 jin. La sua velocità era un po' bassa, ma il suo intero corpo era ricoperto da spesse placche di armatura ossea. Sarebbe stato difficile penetrare questo carapace con una spada o una lancia e non aveva alcuna particolare debolezza.


Sebbene l'armatura non avesse alcuna debolezza, Lin Ming sapeva che l'Orso Ferreo aveva un punto debole, cioè le numerose intersezioni dell'armatura ossea, dove c'erano delle fessure.


Le fessure erano localizzate nelle articolazioni. Erano sottili e difficili da prendere di mira; se avesse voluto attaccare quei posti nel bel mezzo della battaglia, per avere qualche possibilità avrebbe dovuto usare l'intuito e utilizzare una percezione impareggiabile.


Ma dopo aver praticato la 'Formula del Caos Primordiale', le capacità percettive di Lin Ming erano aumentate grandemente e la sua precisione era stata coltivata stabilmente grazie agli anni di pratica di disossamento.


"Zhu Yan dovrebbe essere stato in grado di sbarazzarsi di questi due Orsi Ferrei facilmente, figuriamoci come dev'essere migliorato ora. Non posso perdere così."


Lin Ming fissò i due Orsi Ferrei e il suo spirito combattivo aumentò.


"Uh!"


Un Orso Ferreo balzò improvvisamente in avanti e scagliando le sue zampe spesse e pesanti verso Lin Ming.


La creatura pesava oltre 1000 jin. Insieme alla sua forza impressionante, questo colpo avrebbe ucciso anche un elefante!


Gli occhi di Lin Ming si spalancarono, ma non arretrò. Invece come un uccello aggraziato che volava con compostezza, superò l'Orso Ferreo. Il suo sguardo si concentrò sull'addome dell'orso dove le due placche d'armatura del petto si univano l'una con l'altra e menò un fendente con il suo coltello!


"!"


Era solo un semplice coltello da disossamento, ma Lin Ming si era esercitato in quei movimenti per decine di migliaia di volte. Il coltello penetrò con precisione tra le due placche. Era un attacco veloce e, con solo un po' di resistenza da parte della spessa carne, penetrò nella pelle.


Non appena sferrò il colpo, in un attimo ci fu uno spruzzo di sangue.


"Raah!" L'orso Ferreo era impazzito. La ferita non era stata fatale e il mostro si avventò su Lin Ming!


"Meno di quaranta persone sono state eliminate e più di cinquanta sono passate. Questo è un risultato decente." Un Anziano del Palazzo delle Sette Arti disse lentamente mentre guardava i partecipanti cacciati via dalla Pagoda Raffinata.


La Pagoda Raffinata era completamente isolata dall'esterno. Gli anziani non erano esperti Xiantian e non potevano vedere cosa stava succedendo all'interno. Potevano solo capire quanto fossero andati avanti in base al piano da cui erano stati espulsi.


Era passato un quarto d'ora da quando i candidati erano entrati nella Pagoda Raffinata e tutti loro avevano da tempo superato il primo piano. Alcuni erano arrivati al terzo e altri stavano perfino sfidando il quarto.


"Ora solo cinque persone devono ancora uscire." Mentre l'anziano lo diceva, i simboli iniziarono a lampeggiare e altri due partecipanti furono cacciati fuori. Erano stati espulsi dal terzo piano, quindi era lì che erano stati sconfitti.


Molti praticanti di arti marziali erano già accorsi e si stavano prendendo cura dei partecipanti svenuti.


Questi due candidati erano al picco del Terzo Stadio della Trasformazione del Corpo e i loro risultati nella Prova della Forza erano stati di 2300 jin. Sfortunatamente avevano diciassette e diciotto anni. Non erano stati in grado di avanzare oltre il terzo piano, ma erano comunque orgogliosi dei loro risultati.


Quando queste due persone furono espulse, Lan Yunyue si girò verso di loro e capì immediatamente che nessuno dei due era Lin Ming.


Dei 92 partecipanti, 39 erano già stati espulsi dalla Pagoda Raffinata. Lan Yunyue poteva vedere chiaramente che queste persone non includevano Lin Ming. Ciò significava che era ancora nella Pagoda!


<em>Lin Ming...</em> Lan Yunyue si morse leggermente le labbra mentre aveva lo sguardo perso nei ricordi.


Sapeva cosa voleva dire.


Il terzo piano era davvero un'enorme gloria. Nei registri della scuola, quelli che lo avevano superato, un giorno avrebbero raggiunto il picco della Trasformazione del Corpo, il sesto stadio Circolazione.


Il Governo Reale avrebbe conferito un grado e un titolo a tutti i praticanti di arti marziali allo stadio Circolazione. Sebbene fosse solo un visconte di terza classe, non era così diverso dalla posizione di un ufficiale ed era anche ereditario.


Era un titolo nobiliare! Anche nel regno di Fortuna Celeste, questo era un simbolo di gloria e di aristocrazia. A causa delle imprese di una sola persona, la sua famiglia sarebbe diventata aristocratica e avrebbe portato onore ai suoi antenati.


Proprio in quel momento, un altro candidato fu espulso dal quarto piano.


Ciò voleva dire che Lin Ming era andato oltre!


Questo ragazzo dalla costituzione robusta era Liang Tieshan. Si era impegnato con tutte le sue forze e dopo aver ricevuto una grave ferita era arrivato al terzo piano, ma era stato sconfitto subito al suo arrivo.


"Anche questo Liang Tieshen è promettente. Vale la pena coltivare il suo talento."


"Mmh... è piuttosto bravo. Ora ne sono rimasti due, Lin Ming e Wang Yanfeng."


"Anche con la sua forza per quel Lin Ming non dev'essere facile continuare. Sarà anche più grande rispetto a quella di Liang Tieshan ed ha anche un forte cuore delle arti marziali che lo aiuta. Ma andare oltre il quarto piano..."


"Mmmh, figuriamoci Lin Ming, anche Wang Yanfeng non lo troverà facile."


...


"Poh!" Con un solo colpo del suo coltello, fece spruzzare sangue dalla gamba dell'Orso Ferreo. Lin Ming rotolò via mentre la creatura piombò su di lui con ferocia.


In quel momento i due Orsi Ferrei erano ricoperti di sangue. Ognuno aveva molte ferite da taglio nei loro punti deboli.
Nonostante le ferite non fossero fatali, la perdita di sangue sarebbe potuta diventare mortale!


I movimenti dei due Orsi Ferrei ovviamente erano rallentati a causa dell'eccessiva perdita di sangue.


<em>Possibilità!</em>


Lin Ming schivò le due creature che cercavano di prenderlo. La perdita di sangue e la loro stanchezza creavano delle aperture nella loro difesa e Lin Ming era balzato in avanti come un ghepardo.


"Roar!" I due orsi si alzarono sulle zampe posteriori e sferrarono un colpo con le zampe, ma Lin Ming era già scappato, e mentre li stava schivando, infilzò l'occhio di un Orso Ferreo con il coltello!


Il sangue schizzò dall'orribile ferita e la creatura rilasciò un ruggito di dolore. Lin Ming chiuse la mano a pugno, spinse il manico all'interno del cranio come un martello e il coltello da disossamento affondò direttamente nel cervello della bestia.


L'Orso Ferreo morì!
                                


                                



