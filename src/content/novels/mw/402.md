---
title: Capitolo 402 - Notizie di Morte
pubDate: 2025-12-15T08:37:10.214Z
tags:
    - mw
---


<em><strong>CAPITOLO SPONSORIZZATO, ringraziamo Salvatore!</strong></em><em>
da editare
0/5€, 11 Capitoli in coda
-Schadenfreude</em>


Mentre Mu Qianyu e Mu Yuhuang discutevano, una domestica vestita di rosso si avvicinò frettolosamente alla loro stanza. I suoi passi riecheggiavano nei corridoi eleganti e silenziosi del Palazzo della Sacerdotessa.


La donna bussò alla porta.


Mu Yuhuang si accigliò lievemente:"Entra."


La domestica aprì il portone. Sembrava agitata e non si inchinò prima di dire:"Sua Altezza Qianyu, Maestra dell'Isola, c'è stato un incidente. Il Signor Lin Ming non è ancora tornato dal Mistico Regno della Divina Fenice!"


"Cosa?"


Mu Yuhuang spalancò gli occhi e si alzò immediatamente dalla sedia.


Mu Qianyu non riuscì a credere alle sue orecchie. Spalancò gli occhi mentre fissava la domestica, le sue mani strinsero il bracciolo della sedia al punto da fare impallidire le sue dita.


"Il Signor Mu Dingshan e la Signorina Mu Xiaoqing sono tornati. Sono tornate 15 delle 16 persone che erano partite.
Manca solo il Signor Lin Ming!"


Sono tornate 15 delle 16 persone che erano partite.
Manca solo il Signor Lin Ming!


Mu Qianyu si sentì come se tutta la forza del suo corpo fosse stata risucchiata via insieme alle sue emozioni. Sentiva il cuore vuoto, ma non sapeva cosa significasse.


Pareva che il mondo fosse rallentato. Era confusa, preoccupata, triste, incredula...


Mu Yuhuang rimase irrigidita per molto tempo. Alla fine fece un respiro profondo e fece un cenno verso la domestica ordinandole:"Vai..."


Dopo che la domestica se ne andò, sospirò:"Il destino della mia Isola della Divina Fenice non è sufficiente? O il cielo stesso desidera punire la mia Isola della Divina Fenice?"


La Regione Demoniaca del Mare del Sud aveva già dichiarato guerra. E in questo periodo oscuro, era apparso un talento pieno di promesse e speranza. Eppure era rimasto nella setta per meno di un mese per poi morire nel Mistico Regno della Divina Fenice!


Un genio così incredibile era morto nel Mistico Regno della Divina Fenice, dove era così improbabile morire! Se questa non era la volontà del cielo, allora cosa poteva essere?


"Yu'er..."


Mu Yuhuang si girò a guardare Mu Qianyu, che stava tenendo il bracciolo con un'espressione confusa e il colorito pallido.


"Yu'er, andiamo. Dobbiamo informare il Concilio degli Anziani..."


"Informare..." Mu Qianyu si alzò:"Informarli di cosa?"


"Informarli della morte di Lin Ming. Anche se non li informiamo, lo verranno a sapere. Ho dato tutta l'Essenza di Sangue dell'Uccello Vermiglio in più a Lin Ming. Ho già sopportato molte pressioni per farlo, ma ora gli Anziani non perderanno l'opportunità di approfittarsi di questa situazione disperata." Mu Yuhuang sorrise con amarezza e scosse la testa.


L'Essenza di Sangue dell'Uccello Vermiglio era estremamente preziosa per l'Isola della Divina Fenice. Se si desiderava coltivare le sezioni principali delle 'Divine Cronache Proibite dell'Uccello Vermiglio' bisognava avere un sangue ricco e puro. C'erano molti talenti che non potevano coltivare le sezioni principali solo perché la purezza della loro stirpe era lievemente inferiore ai requisiti. Questi discepoli avrebbero potuto aver bisogno di solo due o tre gocce di Essenza di Sangue dell'Uccello Vermiglio per raggiungere la purezza necessaria.


Tuttavia c'era pochissima Essenza di Sangue di Uccello Vermiglio. A meno che non si avesse sufficiente talento o connessioni, uno non sarebbe riuscito a riceverlo. Perfino i discepoli principali non potevano godere di questo trattamento.


Ma in questo caso Mu Yuhuang aveva dato tutta l'Essenza di Sangue dell'Uccello Vermiglio a Lin Ming. Si doveva sapere che il ragazzo non aveva nemmeno un briciolo di sangue dell'Uccello Vermiglio nelle sue vene. Per aiutarlo ad arrivare al picco partendo dal nulla bisognava fargli consumare un'enorme quantità di Essenza di Sangue dell'Uccello Vermiglio. Normalmente sarebbe stato impossibile.


Non solo, Mu Yuhuang aveva dato a Lin Ming molta più Essenza di Sangue di quanta ne avesse bisogno. Aveva scommesso tutto su di lui, pensando che un giorno avrebbe condotto l'Isola della Divina Fenice per diventare un Sect di quinto livello.


Questa decisione aveva suscitato il malcontento di molte persone, tuttavia il talento di Lin Ming era troppo entusiasmante. Perfino una figura come Mu Fengxian era stata convinta, come potevano ribattere?


Tutti quelli che avevano bisogno di una stirpe appena un po' più pura per coltivare completamente le 'Divine Cronache Proibite dell'Uccello Vermiglio' provavano ostilità nei confronti di Lin Ming. Tuttavia, non importava quanto risentimento provassero, non osavano parlare.


Ma ora Lin Ming era morto! E quini tutta l'Essenza di Sangue dell'Uccello Vermiglio era andata perduta!


Quando Lin Ming era vivo, c'erano molte persone incredibilmente gelose di lui. In particolare quelli come Yan Fuhong, i discepoli principali nei livelli intermedi. A causa della comparsa di Lin Ming le loro possibilità di scalare verso l'alto erano peggiorate.


Ma la presenza di Lin Ming era troppo soverchiante. Il suo talento superava perfino quello di Mu Qianyu e, un giorno in futuro, avrebbe potuto essere nominato 'Sacerdote'. Nonostante non fosse ancora cresciuto, aveva ricevuto il sostegno di Mu Qianyu, Mu Yuhuang e Mu Fengxian. In futuro sarebbe stato incredibile. Quando avrebbe raggiunto il del Nucleo sarebbe diventato l'Anziano più importante. Chi avrebbe osato provocare una persona del genere?


Ora che Lin Ming era morto la situazione era cambiata. Il muro che aveva spinto tutti in basso era svanito e quelli come Yan Fuhong che avevano perso risorse a causa di Lin Ming non avrebbero perso questa occasione per sfogare la loro insoddisfazione. E c'erano molte di queste persone che avevano anche delle connessioni, rappresentavano una forza abbastanza grande e influente.


Mu Yuhuang era già pronta ad affrontarli. Come la Valle dei Sette Misteri, l'Isola della Divina Fenice non era un blocco monolitico di opinioni ed idee. Naturalmente c'erano anche delle persone incapaci di accettare che lei fosse la Maestra dell'Isola della Divina Fenice.


Nonostante non fosse possibile abbattere Mu Yuhuang a causa della morte di Lin Ming, era comunque sufficiente per renderla scontenta.


"Yu'er, so che sei triste, ma la morte è un evento inevitabile; devi accettarlo..." Mu Yuhuang vide l'espressione stordita di Mu Qianyu e sospirò. Forse era meglio che Yu'er non partecipasse a questo Concilio...


"Maestra... Lin Ming è davvero morto? Non ci sono altre possibilità?" Disse Mu Qianyu con voce tremante.


Mu Yuhuang scosse la testa. Nonostante fosse molto tentata di trovare una spiegazione alternativa, le prove nel Mistico Regno della Divina Fenice erano rimaste le stesse fin da quando l'Isola della Divina Fenice era stata fondata. Ogni volta che le persone vi entravano, sarebbero uscite contemporaneamente. Se fosse mancato qualcuno sarebbe scomparso per sempre. Non c'è mai stata un'eccezione.


"Non ci credo!" Disse con ostinazione Mu Qiayu:"Conosco bene Lin Ming! Da quando l'ho incontrato si è infiltrato nella caverna di un Drago del Fiume, ha curato le mie ferite, assorbito il Fulmine Divino del Drago del Fiume, diventato il campione dell'Incontro di Arti Marziali della Valle dei Sette Misteri, coltivato le 'Divine Cronache Proibite dell'Uccello Vermiglio' fino a sconfiggere Lei Mubai; ciò che ha fatto non ha superato tutte le mie aspettative? Mi ha già dato troppe sorprese, perché non può accadere ancora una volta?"


Mentre parlava, lo sguardo di Mu Qianyu sembrò rianimarsi. Il tono della sua voce divenne più sicuro:"Non posso credere che Lin Ming sia morto, non crederò che Lin Ming è morto!"


Mu Yuhuang non sapeva cosa dire. Le sue labbra si mossero, ma non disse una parola.


Dopo un lungo silenzio, Mu Yuhuang chiese:"Vorresti andare al Concilio degli Anziani?"


"Ci andrò!" Mu Qianyu si alzò. Era la Sacerdotessa dell'Isola della Divina Fenice. Non era una ragazzina ingenua che sarebbe stata influenzata da notizie che non poteva verificare da sé.


............


Nella Grande Sala della Montagna della Divina Fenice una barca spirituale color fuoco atterrò lentamente. Mu Yuhuang e Mu Qianyu scesero dall'imbarcazione. Dopo essere entrate nella Grande Sala, videro che erano arrivati già molti altri Anziani.


Quando videro la Maestra della setta, molti Anziani mostrarono espressioni tristi e piene di rimpianto. L'Isola della Divina Fenice aveva perso un discepolo estremamente talentuoso e anche l'opportunità di poter aumentare di livello il loro Sect. Ma c'erano anche molti altri che sogghignavano, tra di loro c'era il Grande Anziano della Fazione dell'Uccello Vermiglio, Mu Chihuo.


Nell'Isola della Divina Fenice, tutte le persone più importanti avevano il cognome Mu. Erano i diretti discendenti della fondatrice. Questo Mu Xhihuo era un suo parente alla lontana.


Mu Chihuo era entrato in concorrenza con Mu Yuhuang per la posizione di maestra dell'Isola, ma Mu Fengxian alla fine aveva scelto Mu Yuhuang e quindi Mu Chihuo era riuscito solo a diventare un Grande Anziano.


In quanto Maestra dell'Isola, Mu Yuhuang controllava direttamente la distribuzione di tutte le risorse; era di gran lunga superiore all'autorità del Grande Anziano.


Le relazioni interne nell'Isola della Divina Fenice erano estremamente complesse e discordanti. Dopo 3000 anni di crescita, ogni tipo di parente, mentore, discepolo, famiglia, amici era radunato in un solo posto.
A volte c'erano perfino delle persone che non sapevano quali fossero tutti i loro legami di parentela, alla fine non era così importante. Sarebbe stato gestito tutto da alcuni capi che l'Isola della Divina Fenice aveva scelto per rappresentare gli interessi dei parenti e dei propri discepoli. Questo perché la gestione delle risorse era della massima importanza!


La giovane generazione di un clan e i suoi diretti discendenti: chi non aveva bisogno di risorse? Chi non voleva ottenere grandi risultati? Una o due gocce di Essenza di Sangue dell'Uccello Vermiglio spesso erano sufficienti per superare il divario tra il picco dello Xiantian e il del Nucleo. Come poteva non destare gelosia e risentimento?


QUando vide arrivare Mu Yuhuang, Mu Chihuo sogghignò e non disse nulla.


Mu Yuhuang andò direttamente nel posto d'onore e si sedette. Poi guardò tutti quanti e disse chiaramente:"Lin Ming è morto!"


Le persone attorno non mostrarono grandi reazioni, era una questione già nota a tutti.


"Questa è anche una mia responsabilità." Disse con franchezza Mu Yuhuang. Nonostante avesse ottenuto l'approvazione di mu Fengxian prima di donare tutta l'Essenza di Sangue dell'Uccello Vermiglio che possedeva a Lin Ming, era stata lei ad avere quest'idea.


"Sua responsabilità?" Disse scortesemente Mu Chihuo:"Grande Maestra Yuhuang, dovrebbe sapere che nella giovane generazione alcuni discepoli principali avevano bisogno solo di una o due gocce di Essenza di Sangue per aumentare il proprio talento e allenare le sezioni principali delle 'Divine Cronache Proibite dell'Uccello Vermiglio'. In futuro sarebbero sicuramente diventati maestri al del Nucleo, ma ha dato a Lin Ming più di 20 gocce di Essenza di Sangue! Oltre 20! Equivale praticamente a 10 maestri al del Nucleo che non avremo più! La Fazione dell'Uccello Vermiglio e del Luan Blu combinati hanno solo diverse decine di guerrieri al del Nucleo!"


Mu Chihuo non stava esagerando, questo era quanto era importante e preziosa l'Essenza di Sangue dell'Uccello Vermiglio per l'Isola della Divina Fenice. Due gocce erano sufficienti per avanzare al del Nucleo. Era vero.


E i maestri al del Nucleo erano le colonne portanti dell'Isola della Divina Fenice. Perdere tutta l'Essenza di Sangue in un colpo solo, era una pesante responsabilità!


In quel momento un altro Anziano disse:"Maestra. Prima non mi sono opposto nel dare a Lin Ming l'Essenza di Sangue dell'Uccello Vermiglio, ma avrebbe dovuto almeno aspettare finché non fosse tornato sano e salvo dal Mistico regno della Divina Fenice, eppure gliel'ha dato prima di entrare. Per quale motivo?"


Il secondo a parlare era stato un vecchio di nome Yan Yusheng. Era un Anziano dell'Isola della Divina Fenice che non aveva il cognome Mu. Generalmente questi Anziani dal cognome diverso sarebbero stati più deboli, quindi non avrebbero interferito con le lotte di potere. Tuttavia questo Yan Yusheng era il nonno di Yan Fuhong. All'inizio Yan Fuhong era riuscito ad entrare nella Sala dell'Antica Fenice, ma a causa della comparsa di Lin Ming era stato rimosso dalla lista di partecipanti. Questa era l'ultima volta in cui Yan Fuhong sarebbe potuto entrare nel Mistico Regno della Divina Fenice. La prossima volta che si fosse aperto, lui non avrebbe più avuto i requisiti per farlo!


Inoltre non era stata data alcuna Essenza di Sangue dell'Uccello Vermiglio a Yan Fuhong.


All'inizio il giovane era stato messo sotto pressione da Lin Ming e non aveva osato protestare. Ma ora che il ragazzo era morto, tutto l'odio e l'ostilità di Yan Fuhong si erano scatenati ed era andato a lamentarsi da suo nonno con le lacrime agli occhi. Yan Fuhong era il nipote più talentuoso di Yan Yusheng ed la sua famiglia riponeva grandi speranze in lui. Quindi Yan Yusheng avrebbe provato a fare un po' di giustizia per Yan Fuhong.
                                


                                



