---
title: Capitolo 410 - Destinazione- Isola del Demone del Sangue
pubDate: 2025-12-15T08:37:10.215Z
tags:
    - mw
---


<em><strong>CAPITOLO SPONSORIZZATO</strong>, ringraziamo Weed!</em>
<em> da editare</em>
<em> 0/5€, 9 Capitoli in coda</em>
<em> -Schadenfreude</em>


La brezza marina lo avvolse e le corde che aveva rotto tremarono. Qin Ziya era in piedi nella spiaggia, sembrava una statua.


Questo era il talismano di trasmissione del suono di Lin Ming?


Lin Ming non era morto?!?!


Qin Ziya rimase pietrificato sul posto per molto tempo. Il contenuto del talismano di trasmissione del suono era molto semplice. Lin Ming aveva chiesto informazioni sulla situazione dei suoi genitori, se avessero ricevuto notizia della sua morte e se fosse successo qualcosa a loro a causa del dolore. Poi aveva lasciato un nuovo marchio di trasmissione e aveva chiesto a Qin Ziya di aspettarlo sull'isola. Presto sarebbe volato da lui per incontrarlo.


Lin Ming era vivo!


Qin Ziya respirò profondamente per calmarsi. Poi dal suo anello spaziale tirò fuori un talismano di trasmissione a lunga distanza usato per informare il suo comandante. Diede un rapporto breve e conciso della situazione, poi con un cenno il talismano si accese.


.........


A 10.000 chilometri di distanza, una lingua di fuoco apparì di fronte a Lin Ming, ma fu lasciata subito indietro dalla terrificante velocità di Fiamma Brillante. Il messaggio riecheggiò nelle orecchie di Lin Ming.


"Lin Fu e Lin Mu stanno bene, non c'è bisogno di preoccuparsi per loro. Yang Lin è stato deposto e Yang Zhen è asceso al trono. Il Maresciallo Qin è stato messo sotto arresto e Ouyang Boyan ha messo in ostaggio le vite della famiglia Qin per costringere Qin Xingxuan ad andare in un campo di battaglia mortale nell'Isola del Demone del Sangue. È passato già un mese da allora... le mie abilità sono deboli e, a causa di un ordine militare, sono intrappolato nell'Isola della Stella della Noce e non posso andare a salvarla..."


Dopo aver sentito questo messaggio, Lin Ming impallidì.


Ouyang Boyan!!!!!!!


Lin Ming si infuriò. Quando era andato via dalla Valle dei Sette Misteri, aveva lasciato questo pericoloso serpente. Finora non aveva avuto la possibilità di ucciderlo.


Ouyang Boyan rappresentava la Fazione Acacia della Valle dei Sette Misteri e della famiglia Ouyang. Le persone che lo sostenevano erano fin troppo potenti e la sua coltivazione era stata al picco dello Xiantian da decine di anni. Non aveva potuto fare nulla contro un coltivatore del genere.


Lin Ming si era preoccupato per la sicurezza dei suoi genitori e di Lin Xiaodong, ma non si sarebbe aspettato che Ouyang Boyan avrebbe preso di mira Qin Xingxuan!


Qin Xingxuan era una discepola della Valle dei Sette Misteri. Non poteva ucciderla senza un motivo, ma ora aveva preso in ostaggio la sua famiglia!


"Dannazione!"


Lin Ming strinse i pugni fino a farsi scrocchiare le dita della mano e delle scariche elettriche scintillarono dalle sue mani. Perfino il marchio sulla sua fronte divenne rosso.


"Prima salverò Qin Xingxuan. Poi, Ouyang Boyan, ti farò pagare per le tue azioni!"


Lin Ming si piegò e toccò il dorso di Fiamma Brillante, iniettando continuamente vera essenza nel suo corpo:"Fiamma Brillante, vola più veloce che puoi!"


Lin Ming era incredibilmente nervoso. La Regione Demoniaca del Mare del Sud era una vasta sconfinata. Anche con la velocità di Fiamma Brillante e le formazioni ci sarebbe voluto del tempo per raggiungerla!


Non sapeva se sarebbe successo qualcosa a Qin Xinguan nel frattempo.


............


"Anziano Qin, dove sta andando?" Chiese con un sorriso brillante un discepolo della Fazione Acacia. Era stato mandato da Ouyang Boyan per monitorarlo e la sua coltivazione era negli stadi intermedi dell'Houtian.


Qin Ziya guardò la clessidra nell'angolo, stimando quanto tempo era passato. Ignorando il discepolo della Fazione Acacia dietro di lui, entrò nella stanza delle operazioni e prese la mappa.


Mentre sollevava la mappa, tutte le piccole bandiere su di essa caddero sul pavimento.


Il discepolo della Fazione Acacia divenne immediatamente scontenta:"Qin Ziya, cosa intende fare?"


"Niente di che, sto solo uscendo per un po' di giorni. Prenderò in prestito questa mappa e tra un po' di giorni la restituirò." Disse con noncuranza Qin Ziya.


"Ha intenzione di ribellarsi?" Il discepolo della Fazione Acacia si arrabbiò, ma mentre rifletteva, sogghignò e disse:"Umpf, anche questo è un bene. Dato che sta disubbidendo agli ordini si sta scavando la fossa da solo. Non mi biasimi se trascriverò tutti i suoi crimini e faccia rapporto al Sect. Quando accadrà, la accuseranno di tradimento! Uh, perché mi guarda? Cosa sta pensando di fare? Vuole uccidere tutti i testimoni?"


Il discepolo della Fazione Acacia sorrise beffardamente. Nonostante la sua coltivazione fosse solo negli stadi intermedi dell'Houtian, aveva il sostegno di Ouyang Boyan. Non solo, faceva anche parte della Fazione Acacia, non doveva temere Qin Ziya della Fazione del Guqin.


Qin Ziya guardò quest'uomo con compassione. In quel momento risuonò il grido di una fenice.
Il discepolo della Fazione Acacia sussultò e poi si precipitò fuori. Vide una corrente ardente volare da ogni direzione mentre un enorme Uccello Vermiglio atterrava al di fuori della postazione. La fenice stese le sue ali enormi, ricoprendo l'intero cortile.


C'era un giovane vestito di rosso sul suo dorso. Aveva i capelli scompigliati e il suo sguardo brillava come un fulmine. Il suo aspetto era sbalorditivo e la sua aura minacciosa. In mezzo alla sua fronte c'era l'impronta di una fiamme che faceva palpitare il cuore di paura chiunque la vedesse.


"Cosa... Cosa..." Il discepolo era sbalordito, cosa stava succedendo?


Mentre guardava con più attenzione il giovane vestito di rosso, il discepolo della Fazione Acacia rimase sempre più stordito.


"Questa... questa persona non assochilometri a..." Gli occhi del discepolo della Fazione Acacia incontrarono quelli di Lin Ming e all'improvviso si sentì come se fosse caduto in un enorme vortice nero. In pochi respiri di tempo impallidì e sputò un'enorme quantità di sangue!


Lin Ming non lo aveva ferito intenzionalmente. Solo che aveva appreso della situazione di Qin Xingxuan e il suo intento omicida stava trapelando. Dopo quasi un intero anno di prove nel Mistico Regno della Divina Fenice, aveva sperimentato un'infinita quantità di massacri e il suo intento omicida aveva raggiunto il punto da potersi manifestare.


Ora questo intento omicida poteva mostrarsi a seconda del suo umore. Il suo sguardo brillava come un fulmine che poteva trapassare il mare spirituale di un comune praticante di arti marziali.


La coltivazione di questo discepolo della Fazione Acacia era negli stadi intermedi dell'Houtian, ma era stato ferito con una sola occhiata dall'intento omicida di Lin Ming!


"S-sei... Lin... Lin Ming?" Le gambe del discepolo della Fazione Acacia iniziarono a tremare.


Lin Ming si accigliò e il vortice nero nei suoi occhi iniziò di nuovo a roteare.


"Lascia fare a me." Mentre parlava, Qin Ziya tirò fuori un lungo Guqin dal suo anello spaziale e suonò un po' di note. Le gambe del discepolo della Fazione Acacia si afflosciarono e poi si accasciò a terra.


Qin Ziya disse:"Non ti ricorderà. Ora non allarmeremo la Valle dei Sette Misteri."


Lin Ming annuì. Ora non era il momento per rendere pubblico il fatto che fosse ancora vivo. Una volta che si fosse diffusa questa notizia, Ouyang Boyan si sarebbe preparato. Forse avrebbe potuto perfino scappare.


"Andiamo!"


Qin Ziya saltò sul dorso di Fiamme Brillante, che stese le ali e spiccò il volo!


"Maestro del Palazzo Marziale, qual è il marchio di trasmissione del suono di Xinguan?" Mentre il vento soffiava tra i capelli di Lin Ming, lo sguardo del ragazzo era gelido e determinato.


Qin Ziya sospirò:"Dopo che Qin Xingxuan è andata nell'Isola del Demone del Sangue, il suo marchio è stato cancellato. Ora non posso raggiungerla."


Se Ouyang Boyan avesse voluto uccidere Qin Xingxuan, allora naturalmente aveva dovuto interrompere i contatti tra di loro.


Lin Ming si incupì e il suo intento omicida si intensificò:"Nel marchio di trasmissione del suono come troverò Xingxuan nella vasta Isola del Demone del Sangue?"


"Mi aspettavo già che sarebbe stata messa alle strette. Così le ho fatto separare un filo della sua anima e l'ho sigillato in una tavoletta di giada. Volevo usarla per sapere se fosse ancora viva, ma questa tavoletta può essere usata anche per determinare la sua posizione sondandola." Qin Ziyan tirò fuori la tavoletta di giada di Qin Xingxuan.


Lin Ming la guardò e si sentì stringere il cuore. Il filo d'anima della tavoletta era connesso all'anima principale. Poteva essere usato per determinare la situazione del suo proprietario.


Lin Ming poteva sentire che l'energia vitale di Qin Xingxuan era instabile come la fiamma di una candela scossa dal vento. Era una pessima situazione!


Qin Ziya sospirò:"L'Isola del Demone del Sangue ha un'energia demoniaca incredibilmente ricca. Anche senza considerare quanto sta combattendo, l'energia demoniaca la corroderebbe lentamente, facendo indebolire la sua energia vitale. Un praticante di arti marziali Houtian starebbe relativamente bene, ma Xingxuan è solo agli inizi del Circolazione.


Lin Ming rimase in silenzio. Le forti raffiche ululavano nelle sue orecchie, ma l'aria attorno a lui sembrò fermarsi. Questo era dovuto alla quantità di intento omicida che stava emettendo, quasi formava un dominio attorno a sé.
La densità di questa aura schiacciava perfino Qin Ziya.


Qin Ziya sussultò. Poco fa era di fretta e non ha sondato con cautela la situazione di Lin Ming, ma ora era intimorito e cauto; questo giovane sembrava un Demone infuriato!


Se un Dio l'avesse bloccato, allora l'avrebbe ucciso. Se Budda avesse cercato di fermarlo, allora avrebbe ucciso anche lui!


Non poteva immaginarsi che la persona accanto a lui fosse un praticante di arti marziali negli stadi avanzati dell'Houtian.
Cosa aveva sperimentato Lin Ming in questo ultimo anno?!


L'atmosfera rimase tesa per molto tempo. Qin Ziya pensò a qualcosa da dire e poi esitò prima di dire:"Ho scritto una lettera a Sua Altezza Mu Qianyu e ne ho anche mandate due riguardo alla situazione della famiglia Qin e Lin, ma non ho ricevuto alcuna risposta..."


Lin Ming si accigliò. Non dubitava della morale di Mu Qianyu. Se avesse saputo cosa stava accadendo, non sarebbe rimasta a guardare.


In effetti Mu Qianyu non sapeva delle ostilità che aveva con Ouyang Boyan. Non solo, al momento l'Isola della Divina Fenice era coinvolta in una guerra. Dopo aver confermato che era morto, molto probabilmente aveva mandato qualche dono alla famiglia Lin a Qingsang, ma non avrebbe mai pensato che qualcuno avrebbe provato ad uccidere i suoi amici e la sua famiglia.


Tuttavia Qin Ziya aveva scritto una lettera, dov'era andata la lettera?


La voce di Lin Ming si incupì:"Maestro del Palazzo Marziale Qin, capisco molto bene la natura di Mu Qianyu. Mi deve un favore, non farebbe mai una cosa del genere. La scomparsa della sua lettera non ha niente a che fare con la sua intenzione. Indagherò su questa questione!"


La voce di Lin Ming era un po' fredda. Sapeva che, da quando era apparso nell'Isola della Divina Fenice, non tutti avevano apprezzato la sua comparsa. C'erano molte persone gelose di lui. Non solo, aveva preso le loro risorse e anche una fiala di Essenza di Fuoco dell'Uccello Vermiglio; non aveva idea di quante persone provassero risentimento nei suoi confronti!


Stavolta Lin Ming aveva imparato una lezione importante. Doveva essere spietato nei confronti di tutti i suoi nemici!


"Lin Ming, a 6000 chilometri più avanti c'è una formazione di trasmissione della setta del Fulmine Assoluto della Regione dei Cinque Elementi che può mandarci direttamente nell'Isola del Demone del Sangue. Se partiamo da lì potremo arrivare nell'Isola del Demone del Sangue in poche ore e risparmiare due interi giorni."


Il Mare del Sud era incredibilmente vasto. Durante questa grande guerra, ogni Sect doveva trovare un modo per viaggiare facilmente, quindi erano state costruite diverse formazioni temporanee. Il motivo per cui Qin Ziya aveva preso la mappa poco fa era per individuare le posizioni di ogni formazione e pianificare il percorso più rapido.


"Va bene." Lin Ming riversò della vera essenza nel corpo di Fiamma Brillante, aumentandone la velocità. In questo momento il suo intento omicida era diventato mostruoso!


Superarono velocemente 6000 chilometri. Con la velocità di Fiamma Brillante ci aveva messo due sole ore per arrivare. Nel campo visivo di Lin Ming era apparsa un'isola che corrispondeva alle indicazioni della mappa.
                                


                                



