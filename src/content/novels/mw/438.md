---
title: Capitolo 438 - Coalizione in Tempo di Guerra
pubDate: 2025-12-15T08:37:10.219Z
tags:
    - mw
---


<em><strong>CAPITOLO SPONSORIZZATO ringraziamo Stefano</strong>
0/5€, 0 Capitoli in coda
-Schadenfreude</em>


Chiedendo indicazioni e confrontando la sua posizione con la mappa, Lin Ming capì dove doveva andare. Abbassò il suo cappello a cono di bambù e iniziò a dirigersi verso una città. In essa c'era una costruzione davvero prominente; era alta oltre 200 piedi e sul cancello c'era un grosso cartello su cui erano scritte le parole "Coalizione del Mare del Sud". (<em>Nota traduzione: sul cartello ci sarebbero questi caratteri "南海战时联盟"</em>)


Era un'organizzazione che era stata creata negli ultimi sei mesi. Dopotutto la Regione Demoniaca del Mare del Sud era un Sect di quinto livello. Aveva radunato il supporto riluttante di alcune isole del Mare del Sud e aveva una grandissima influenza. Anche se l'Isola della Divina Fenice aveva il sostegno di alcune organizzazioni della Regione dei Cinque Elementi, era comunque difficile difendersi dalla Regione Demoniaca del Mare del Sud.


Questo principalmente perché i Sect della Regione dei Cinque Elementi stavano aiutando passivamente l'Isola della Divina Fenice; era impossibile aspettarsi che diventassero la forza principale della guerra.


L'Isola della Divina Fenice poteva solo contare su sé stessa.


Tuttavia, mentre la guerra continuava, molti discepoli della corte interna erano rimasti gravemente feriti e gran parte dei discepoli della corte interna avevano partecipato alla guerra. In questa situazione, l'Isola della Divina Fenice era stata costretta a cercare un'altra alleanza.


Durante questo periodo difficile, si era formata la Coalizione del Mare del Sud.


L'Isola della Divina Fenice aveva creato un'alleanza che comprendeva tutti i praticanti di arti marziali influenti nell'Orizzonte del Mare del Sud. Molti guerrieri privi di Sect dei territori vicini partecipavano alla guerra.


A seconda dei meriti militari, si potevano ottenere pietre di vera essenza o anche altri premi.


Tra tutti i praticanti di arti marziali della coalizione il 60-70% non avevano un Sect o provenivano da organizzazioni di primo o secondo livello. Naturalmente il resto erano maestri di grandi Sect che erano andati all'avventura.


I premi che l'Isola della Divina Fenice offriva erano piuttosto ricchi, c'erano molti praticanti di arti marziali disposti a scendere nel campo di battaglia del Mare del Sud per loro. Avrebbero accumulato meriti militari per poi scambiarle per oggetti preziosi.


Lin Ming intendeva spacciarsi per uno di questi guerrieri.


La sua posizione era troppo delicata al momento. Era il miglior talento dell'Isola della Divina Fenice, ma la Regione Demoniaca del Mare del Sud avrebbe fatto di tutto per ucciderlo anche solo perché aveva catturato Lei Mubai.


Lei Mubai era il talento di livello Sacro che la Regione Demoniaca del Mare del Sud aveva cresciuto usando ogni risorsa a sua disposizione. Il suo talento superava di gran lunga quello di tutti gli altri discepoli della Regione Demoniaca del Mare del Sud ed era anche un diretto discendente del Grande Imperatore Infernale. Si poteva immaginare quanto la setta odiasse Lin Ming.


Se il giovane fosse stato smascherato, avrebbe fatto arrivare tutti i maestri al del Nucleo nelle vicinanze. Lin Ming doveva essere estremamente cauto. Durante questo periodo di guerra, era stata diffusa notizia che sarebbe andato in isolamento per studiare le 'Divine Cronache Proibite dell'Uccello Vermiglio'.


Solo Mu Fengxian, Mu Yuhuang e Mu Qianyu avrebbero saputo la verità.


Una volta che il giovane si fosse spacciato per un praticante di arti marziali libero e avesse cambiato la sua arma, probabilmente non avrebbe attratto molta attenzione.


.........


Mentre entrava nella città, Lin Ming scoprì che le strade erano punteggiate di costruzioni nuove di zecca. Erano semplici case di pietra e grandi sale e padiglioni. Erano state anche montate della bancarelle tra le strade che circondavano la piazza della città.


La maggior parte di questi venditori erano praticanti di arti marziali e la loro coltivazione non era bassa. Il più debole era al Circolazione e la maggior parte di loro era all'Houtian, alcuni perfino allo Xiantian.


Naturalmente qualunque oggetto che un maestro Xiantian stesse vendendo sarebbe stato costoso. Questi venditori avevano la vista acuta e non si sarebbero disturbati a rispondere a praticanti di arti marziali che non erano al loro stesso livello.


In questi banchetti c'era ogni sorta di pillola, veleno, amuleto, tavoletta di giada, tesori e altro ancora.


Senza dubbio la maggior parte di questi oggetti era bottino di guerra ottenuto dal campo di battaglia.


Quando questi praticanti di arti marziali uccideva il proprio nemico sul campo di battaglia, non solo avrebbe accumulato meriti militari, ma sarebbe anche riuscito ad ammassare ricchezza in un altro modo, cioè prendendo gli averi dei loro nemici.


Comunque il valore del bottino ottenuto sarebbe dipeso dalla fortuna.


Quindi sul campo di battaglia si potevano trovare anche dei cadaveri denudati. Molto probabilmente in queste situazioni, il nemico indossava un'armatura flessibile e, di conseguenza, perfino i suoi vestiti sarebbero stati fatti a pezzi dopo la sua morte.


Faceva sospirare con amarezza che questi praticanti di arti marziali dalle capacità incredibili morissero in una landa sperduta lasciando solo un cadavere completamente spogliato.


Mentre camminava per le strade e dava un'occhiata alle bancarelle, Lin Ming riuscì a vedere la mercanzia. C'erano molti buoni oggetti, ma la maggior parte era utile per praticanti di arti marziali di basso livello. Per il giovane non avevano alcuna attrattiva.


La guerra poteva fare diventare ricchi. Ottenendo meriti e bottini, un maestro di arti marziali povero poteva diventare ricco nel giro di una notte.


Questo era il motivo per cui così tanti praticanti di arti marziali si erano uniti alla Coalizione del Mare del Sud in questi ultimi sei mesi.


In città, a parte i maestri di arti marziali di alto livello, c'erano ancora molti coltivatori negli stadi della Trasformazione del Corpo che per lo più erano lì per offrire dei servizi.


In questo luogo c'erano così tante persone ed erano molto ricche, naturalmente era facile che gli affari prosperassero. C'erano ristoranti, locande, sale del tè e perfino bordelli.


Il campo di battaglia avrebbe messo un'enorme pressione sui soldati.
Ogni giorno avrebbero rischiato la vita e il loro spirito sarebbe diventato teso. Quando tornavano nelle loro abitazioni, molti praticanti di arti marziali avrebbero scelto di andare in un bordello per sfogare le loro emozioni represse. In questa città c'erano due grandi bordelli ed erano entrambi molto fiorenti.


Lin Ming si diresse velocemente nella costruzione della Coalizione del Mare del Sud senza destare l'attenzione di nessuno.


Lin Ming al momento era un praticante di arti marziali negli stadi avanzati dell'Houtian, la sua energia era nascosta e il suo aspetto era ordinario. In questa piccola città non sembrava nulla di speciale.


Lin Ming entrò nel corridoio principale. Era alto 200 piedi ed era molto ampio.


Ai lati di questo corridoio c'erano molte sale del tè e soldati che discutevano tra loro mentre bevevano. Oltre una decina di persone di fronte al corridoio lo guardarono con compassione.


Non appena Lin Ming entrò, un maestro Xiantian con una barba arruffata si stiracchiò pigramente e squadrò Lin Ming. Chiese:"Sei qui per andare in guerra?"


"Sì!"


"Nome?"


Lin Ming esitò per un momento e poi disse:"Alabarda Selvaggia."


Alabarda Selvaggia era un nome in codice che Lin Ming aveva scelto per andare in battaglia, erano in molti a fare lo stesso. Era sia più facile da ricordare, sia un modo per non rivelare il proprio nome.


Il maestro Xiantian non ci badò. Prese un modulo di registrazione e lo mise sul tavolo, poi lo spinse verso Lin Ming. Disse:"Riempilo e restituiscimelo. Poi aspetta un po' e sarai sottoposto ad una prova della forza. Dopodiché ti metteremo in una squadra."


Le unità più elementari della guerra del Mare del Sud erano le squadre. Avevano diverse occupazioni e potevano aiutarsi a vicenda. Altrimenti dopo la battaglia, senza alcun soccorso, i feriti non sarebbero riusciti a ritirarsi e ci sarebbero stati troppi morti.


Lin Ming riempì il modulo e poi fu condotto nella piazza dietro la sala principale. C'era una nebbia grigia che rendeva difficile vedere i dintorni.


Al centro della piazza c'erano oltre dieci praticanti di arti marziali che gironzolavano. Erano tutti maestri Houtian e stavano aspettando di partecipare al test della forza.


Di questi dieci, c'erano uomini e donne, vecchi e giovani. Quando videro Lin Ming, la maggior parte di loro rimase impassibile. Alcuni erano seduti a meditare e altri sembravano tesi.


Nonostante queste persone fossero stati praticanti di arti marziali per così tanti anni, questa era la prima volta che partecipavano ad una battaglia così enorme.


Lin Ming scorse con lo sguardo i dintorni. Sembrava calmo, ma sogghignò internamente. Questi praticanti di arti marziali non sentivano nulla di strano, ma Lin Ming aveva scoperto che erano stati già intrappolati in una formazione illusoria.


Al di fuori della formazione c'erano quattro maestri Xiantian. Stavano indicando le persone all'interno facendo dei commenti. Visto che erano dietro lo scudo della formazione, non si trattennero minimamente.


Di questi quattro, due di loro erano negli stadi avanzati e due negli stadi intermedi dello Xiantian.


"Apprendista Senior Zhou, cosa ne pensa di loro stavolta?" Chiese un maestro Xiantian di circa 40 anni. In un Sect di quarto livello, un uomo negli stadi intermedi dello Xiantian sulla quarantina poteva essere considerato solo uno scarso discepolo della corte esterna. Durante la sua vita, a meno che non incontrasse un'occasione incredibilmente fortunata, sarebbe stato impossibile avanzare al del Nucleo.


L'uomo che era stato chiamato Apprendista Senior Zhou si accarezzò la barba. Il suo volto era lungo e magro e il suo sguardo era acuto. Osservò tutti quanti e disse:"Sono tutti carne da cannone!"


"La guerra è un buon modo per arricchirsi, ma uno ha anche bisogno di sopravvivere per godersi la ricchezza. Credo che l'80-90% di loro morirà!"


"Praticanti di arti marziali senza Sect, ah! Credete davvero che siano forti? A parte alcuni discepoli di grandi Sect all'avventura, la maggior parte di loro proviene dal mondo mortale. Qualunque eredità o antica tecnica che abbiano è pura spazzatura e non hanno nemmeno risorse. Le loro basi sono instabili. Naturalmente non possono essere paragonati ai praticanti di arti marziali di un Sect."


"Sì, di queste persone, credo che solo la donna e l'uomo con l'alabarda siano decenti. Potrebbero essere paragonati ad un praticante di arti marziali di seconda categoria di un Sect di quarto livello.


L'Apprendista Senior Zhou puntò il dito verso Lin Ming e l'altra donna, ovviamente si stava riferendo a loro.


Lin Ming sentì ogni parola che dicevano.


Il giovane sorrise senza prestare attenzione a ciò che dicevano. Queste persone non facevano parte dell'Isola della Divina Fenice, ma di un'alleanza di praticanti di arti marziali.


Le alleanze della Nazione del Mistero della Regione dell'Orizzonte Sud erano organizzazioni molto ampie. Quando alcuni individui o gruppi erano in difficoltà, spesso si sarebbero presentati alle alleanze per dare loro missioni.
I membri dell'alleanza avrebbero affidato la missione ad un praticante di arti marziali e poi avrebbero preso metà della commissione.


Inoltre l'alleanza dei praticanti di arti marziali offriva una piattaforma di allenamento e uno stipendio regolare ai guerrieri più potenti.


Era possibile unirsi a questa alleanza e al contempo appartenere ad un Sect. Al momento, questi quattro maestri Xiantian erano tutti discepoli della corte esterna del Misterioso Tempio Supremo.


Dopo che passarono due ore, furono radunate venti persone. L'uomo di cognome Zhou si alzò pigramente e rimosse la formazione illusoria.


<em>Hu</em>


La scena attorno cambiò e la nebbia grigia si disperse, mostrando il retro del corridoio. Al momento c'erano quattro uomini di fronte a loro e stavano guardando dall'alto in basso queste venti persone.


L'improvviso cambiamento fece sussultare tutti quanti, non sapevano di trovarsi in una formazione illusoria.


"Va bene allora. Venite, stiamo per iniziare il test della forza. Prima però dirò che il tasso di mortalità in guerra è molto alto. Se volete andarvene, c'è ancora tempo!" Disse lentamente l'uomo di cognome Zhou mentre guardava attentamente i presenti, i suoi occhi si fermarono per un momento su Lin Ming e su una donna.
                                


                                



