---
title: Capitolo 444 - Guardie Zombie
pubDate: 2025-12-15T08:37:10.220Z
tags:
    - mw
---


<strong><em>CAPITOLO SPONSORIZZATO ringraziamo Kuba!</em></strong>
<em>1 Capitoli in coda , 0/5
<em>-Schadenfreude</em></em>


Mentre vedeva le ceste degli schiavi riempirsi, l'uomo con l'armatura nera disse sorridendo:"Fratellone, abbiamo fatto un colpo grosso stavolta. Ci sono molte più erbe medicinali di quanto ci aspettassimo. Una volta che torneremo riusciremo ad ottenere un grande numero di punti in meriti militari. Non solo, riusciremo anche a tenerne un po'! Quando accadrà, la tua posizione nel clan migliorerà sicuramente!"


"Sì! Siamo rimasti in questa terra schifosa per sei mesi, finalmente riusciremo ad ottenere qualcosa!"


"Non vediamo l'ora di vedere l'espressione di quei vecchi scemi degli Anziani!"


Dissero con entusiasmo gli uomini con la corazza nera. Provenivano da un clan di coltivatori di terzo livello controllato dalla Regione Demoniaca del Mare del Sud.
La Regione Demoniaca del Mare del Sud era costellata a grandi e piccole isole e molte di esse erano abitate da strane razze.
Si erano formati anche decine di Sect di terzo livello e famiglie di coltivatori, alcuni dei quali erano così formidabili da poter superare perfino la Montagna del Pavone, arrivando quasi a diventare Sect di quarto livello.


In questa grande guerra, tra la Regione Demoniaca del Mare del Sud e l'Isola della Divina Fenice, più vasto era il territorio dell'avversario e più si sarebbero dovuti disperdere. Tutti questi piccoli Sect sotto la Regione Demoniaca del Mare del Sud partecipavano per prendere parte del bottino.


Questo significava anche che sempre più praticanti di arti marziali Xiantian avrebbero partecipato alla guerra. Si era formato un'enorme numero di squadre e alcune di esse erano neutrali; erano andate volontariamente a cercare fortuna nel caos della guerra. Per i praticanti di arti marziali più inferiore, perfino raccogliere la spazzatura lasciata dai guerrieri più potenti sarebbe stata sufficiente per farli sopravvivere per molti anni.


.........


Nella giungla densa e oscura, quando la squadra dei praticanti di arti marziali della Regione Demoniaca era a circa sette o otto chilometri di distanza, Spuma fredda si fermò all'improvviso:"Li ho trovati. Ce ne sono circa sette o dieci e ci sono anche delle deboli fluttuazioni, dovrebbero essere i raccoglitori di erbe."


Normalmente la persona con la migliore percezione sarebbe stata anche la più forte. Tuttavia Ascia di Fuoco era un'eccezione, Spuma Fredda era molto talentuoso sotto questo aspetto e Ascia di Fuoco, nonostante fosse forte, la sua scarsa percezione era la sua più grande debolezza.


"Sì, bel lavoro. Prepariamoci a fare loro un agguato. Pioggia Viola, tu e io tratterremo i maestri Xiantian. Tutti gli altri invece concentrino i loro sforzi ad uccidere i maestri al picco dell'Houtian. Seguiremo lo stesso piano di prima. Alabarda Selvaggia, questa è la prima volta che scendi sul campo di battaglia con noi, quindi non devi stare di fronte. Aspetta una buona occasione per attaccare!" Ascia di Fuoco diede un'occhiata a Lin Ming mentre parlava. Normalmente la nuova recluta sarebbe stata nervosa durante il suo primo attacco e questo avrebbe provocato delle reazioni impreviste. Anche i veterani avrebbero avuto difficoltà. Stavolta avrebbe permesso a Lin Ming di adattarsi alla situazione, nessuno si sarebbe aspettato grandi cose da lui.


"Ahah, non c'è bisogno di essere nervosi. Dato che è la tua prima volta sul campo di battaglia, confrontiamo le nostre abilità!" Il tipo barbuto rise mentre dava una pacca alla spalla di Lin Ming.


Il giovane sorrise:"Va bene."


"Preparatevi tutti per la battaglia!" Ordinò Ascia di Fuoco, tutti gli altri estrassero le loro armi.
"Andate!"


<em>Woosh!</em>


Nove persone iniziarono a correre. Con la velocità di un maestro, non era affatto una lunga distanza!


"Uh? Il nemico è qui!"


Il capo degli otto soldati con la corazza nera si girò mostrando un'espressione vigile:"Preparatevi!"


<em>Cha cha cha!</em>


Otto lance puntarono verso la squadra Ascia di Fuoco, ma il capitano li aveva già raggiunti:"Ascia Devastante!"


<em>Bang</em>


Un inferno rosso esplose come un'eruzione vulcanica. L'arma di Ascia di Fuoco colpì, stava usando tutta la sua forza. Questo era il suo modo di combattere: mancava di finezza, ma spazzava via tutti i nemici con la sua forza assoluta.


<em>Clang!</em>


Il capitano dei soldati ricevette il colpo di Ascia di Fuoco. Comunque l'attacco del capitano era troppo forte, il potente impatto costrinse il nemico ad arretrare di un passo, affondando i piedi nel terreno.


"Muori!"


Ascia di Fuoco colpì di nuovo!


Il praticante di arti marziali con la corazza nera mosse di nuovo la lancia, ma fu scagliato via a decine di piedi di distanza.


In quel momento, Spada Oscura, Pioggia Viola e gli altri erano tutti occupati a combattere. Spada Oscura era il terzo maestro Xiantian della squadra Ascia di Fuoco. La sua coltivazione era agli inizi dello Xiantian e la sua arma era uno spadone di acciaioscuro.


Pioggia Viola non usava alcuna arma, le sue mani brillavano a causa delle scariche elettriche viola. il suo corpo era avvolto da fulmini. Con un tocco, paralizzò il soldato. Il potere del fulmine entrò nei suoi meridiani, seminando distruzione!


Pioggia Viola puntò il suo colpo di palmo verso la fronte del nemico!


"Donna, sono io il tuo avversario!"


Un altro praticante di arti marziali con la corazza nera mirò verso il petto di Pioggia Viola con la sua lancia, costringendola ad arretrare di diversi passi. La persona che aveva attaccato era un altro maestro Xiantian della squadra della Regione Demoniaca.


Avevano un maestro Xiantian in meno rispetto al gruppo Ascia di Fuoco.


Per questo nessuno riuscì a fermare Spada Oscura.


"Ah!"


Con un grido miserabile, lo stomaco del soldato più debole fu trapassato da una spada. L'arma si girò, spaccando il suo dantian; morì sul posto.


Degli otto soldati con la corazza nera, uno di loro era morto a causa di un attacco a sorpresa e ora ne erano rimasti solo sette, mentre la squadra dell'Ascia di Fuoco aveva solo nove persone e anche un maestro Xiantian in più, il divario tra i loro gruppi era ovvio.


Il tipo barbuto e robusto aveva già previsto questo e si mise di fronte ai soldati, bloccando la loro via di fuga. Anche se non avessero potuto ucciderli tutti, ne avrebbe almeno uccisi la metà!


"Credi davvero che siamo spacciati eh?!" Il capitano dei soldati neri si pulì la bocca dal sangue e sorrise selvaggiamente. Non sembrava che gli importasse di questo attacco a sorpresa. Dato che stava svolgendo una missione sull'Isola dell'Aurora del Sud, sapeva che avrebbe rischiato la vita in ogni momento. Era sempre possibile essere circondati e colti di sorpresa. Ogni soldato doveva essere pronto a combattere e sapeva che sarebbe potuto morire in ogni momento.


"Topi della Coalizione del Mare del Sud, dato che siete venuti qui, non ne uscirete vivi!"


Il capitano toccò il suo anello spaziale e apparirono due grosse scatole di legno. Erano due bare.


Quando le bare caddero a terra, iniziarono a tremare violentemente. Emettevano dei suoni irritanti, come se i cadaveri stessero cercando di graffiare i coperchi della bare con le loro unghie.


"Guardie zombie?"


Ascia di Fuoco impallidì. Tra i metodi di coltivazione della via demoniaca, era molto comune che si raffinasse un cadavere in una guardia zombie.


"Morirete tutti qui oggi!" Il soldato sorrise selvaggiamente.


I coperchi iniziarono a tremare sempre di più. Nebbia nera cominciò a levarsi dalle bare, formando due sottili artigli completamente neri e affilati come sciabole. Le mani erano piene di escrescenze ossee e tra di esse c'erano delle pustole.


Dopo che gli artigli si estesero, all'improvviso fecero a pezzi il coperchio delle bare. Le due guardie zombie si alzarono dalla tomba rigidamente, i loro corpi erano ricoperti di pustole ed escrescenze.


Quando i loro occhi rinsecchiti si aprirono, mostrarono una luce scarlatta. Nel bel mezzo della notte erano particolarmente evidenti.


Lin Ming si emozionò quando vide queste due guardie zombie <em>Allora è così. La Fazione delle Marionette della Valle dei Sette Misteri in realtà utilizza un metodo di coltivazione della via demoniaca usata per creare guardie zombie.'</em>


Raffinare un cadavere in una marionetta in realtà era come creare una guardia zombie. Mugu Buyu aveva perfino trasformato parte del suo corpo in una marionetta zombie; non c'era da meravigliarsi che fosse diventato praticamente una mummia.


"Guardie zombie quasi negli stadi intermedi dello Xiantian!"


Ascia di Fuoco si incupì. In quel momento il nemico avevano un maestro Xiantian in più!


"Pioggia Viola, occupati della guardie zombie. Il tuo potere del fulmine è il più efficace a sopprimere i non morti!" Nonostante le condizioni della battaglia si fossero ribaltate, Ascia di Fuoco era ancora calmo:"Alabarda Selvaggia, anche tu sei un praticante di arti marziali di tipo fulmine. Aiutala da lontano e non avvicinarti!"


Ascia di Fuoco sospirò. <em>'E pensare che la sua prima battaglia sarebbe stata così intensa, è davvero una prova brutale per Alabarda Selvaggia. Difficile da dire se riuscirà a persistere."</em>


"Andiamo!"


Gridò Ascia di Fuoco afferrando la sua arma e precipitandosi verso il capitano. Fece circolare la vera essenza del suo corpo fino al limite. Se avesse potuto uccidere questo capitano, avrebbe vinto la battaglia !


<em>Hong hong hong!</em>


Ascia di Fuoco e il praticante di arti marziali con la corazza nera combatterono ferocemente. Ascia di Fuoco era un po' più potente, ma era impossibile che sconfiggesse il suo nemico in poco tempo.


Le raffinate sopracciglia di Pioggia Viola si aggrottarono. Disse a Lin Ming a bassa voce:"Seguimi. Non lasciare la mia rete elettrica di protezione, non potrò distrarmi per salvarti!"


Mentre parlava, Pioggia Viola sfrecciò verso gli zombie guardia. La rete elettrica attorno a lei si espanse, permettendo a Lin Ming di fare movimenti più ampi.


Il ragazzo la seguì costantemente. Nonostante avesse conosciuto da poco queste persone, i membri della squadra erano stati molto buoni con lui.


Tutti gli altri erano impegnati a combattere contro i soldati con l'armatura nera.


Spada Oscura stava affrontando l'altro praticante di arti marziali Xiantian. Nonostante fosse un po' più debole, non sarebbe stato sconfitto così facilmente.


Per quanto riguarda gli altri, erano quasi alla pari, ma la pressione più grande era su Pioggia Viola. Visto che la squadra aveva un maestro Xiantian in meno, doveva affrontare due nemici per proteggere la squadra dietro di lei.


Anche se il potere del fulmine era efficace nel trattenere l'energia dei cadaveri, affrontarne due sarebbe stato comunque problematico.


Pioggia Viola brandì una spada blu. Quando le scariche elettriche percorsero la lama, sembrò che fosse sbocciato un fiore brillante nella notte!


<em>Chi!</em>


La spada colpì l'artiglio di uno zombie. Il potere del fulmine fece prendere fuoco alla creatura, facendo apparire delle lievi tracce di fumo.


Pioggia Viola si accigliò, non poteva avanzare!


La guardia zombie Xiantian era stata fusa con dei metalli; il suo corpo era paragonabile ad un tesoro. Nonostante il potere del fulmine di Pioggia Viola fosse in grado di bruciare l'energia del mostro, distruggerlo era un'altra questione!


"Rahh!"


La guardia zombie emise un ringhio roco e fu costretta ad arretrare dalla coltivatrice. L'altro non morto si precipitò su Pioggia Viola, i suoi artigli agghiaccianti stavano mirando al suo petto.


Pioggia Viola gridò e delle scariche elettriche esplosero attorno al suo corpo. Si concentrarono sulla punta della sua spada, manifestandosi in un grosso uccello blu!


"Spada Shock del Fulmine!"


L'arma lunga tre piedi menò un fendente verso la guardia zombie, che fu travolta dall'uccello blu. Delle fiamme blu iniziarono a divampare sul suo corpo, il mostro tremò e poi fu scagliato all'indietro!


Ma in quel momento l'altro non morto si era già avventato su a Pioggia Viola. Gli artigli erano lunghi oltre un piede ed emettevano una ripugnante luce nera. Una volta che l'avesse colpita, avrebbe creato cinque buchi rossi.


Pioggia Viola impallidì. Non aveva il tempo di ritirare la sua spada e di difendersi. Poteva solo usare il piede per dare un calcio al mostro!


Carne e ossa contro un artiglio di una guardia zombie! Una volta che si fossero scontrati, Pioggia Viola sarebbe rimasta ferita!


Le sopracciglia di Lin Ming si alzarono. Mosse un dito e due piccole scariche elettriche viola sfrecciarono tra gli occhi dello zombie. Il ragazzo si stava trattenendo, ma anche così, una fragile guardia zombie non poteva resistere al potere del tuono che conteneva la volontà del Fulmine Divino.


La guardia tremò e rallentò all'improvviso, in quel momento Pioggia Viola ebbe abbastanza tempo per dare un calcio alla faccia dello zombie, respingendolo!
                                


                                



