---
title: Capitolo 457 - Antica Formazione di Trasmissione
pubDate: 2025-12-15T08:37:10.222Z
tags:
    - mw
---


<strong><em>CAPITOLO SPONSORIZZATO ringraziamo NanoWar!</em></strong>
<em>-Schadenfreude</em>


Xuan Yuqie si aspettava reazioni del genere, chi non sarebbe stato tentato da qualcosa del genere?


Dopo averli tenuti in sospeso, disse lentamente:"La Radice Draconica del Nirvana può aumentare le possibilità di superare la Distruzione del 20-30%. Non solo, ma... il potenziamento è permanente!"


Possibilità del 20-30%, effetto permanente!


Dopo aver depurato con successo il midollo, ogni volta che si tentava di superare gli stadi della Distruzione, le possibilità sarebbero aumentate del 20-30% fino ad avanzare al Mare Divino!


L'Anziano Zhou pensò di stare impazzendo. 20-30% sembrava un'esagerazione, figuriamoci un incremento permanente.


Normalmente i praticanti di arti marziali che potevano superare gli stadi della Distruzione erano tutti massimi talenti. Naturalmente perfino tra i migliori c'erano differenze. Quelli con le fondamenta migliori avevano più possibilità di superare gli stadi della Distruzione. Per quelli con delle basi inferiori potevano avere il 10-20% di possibilità di avanzare di livello.


L'Anziano Zhou non era considerato un pessimo coltivatore. Con le sue possibilità al 40-50%, insieme alla Radice Draconica del Nirvana e altri preziosi materiali, avrebbe avuto una certezza quasi completa di poter attraversare con successo la Distruzione.


Se non avesse osato tentare a superarla con una possibilità di oltre 80%, allora tanto valeva ritirarsi, aspettare che la sua energia vitale si esaurisse per poi morire in pace.


"Che ne dice? L'Anziano Zhou è soddisfatto di questa risposta?" Era stato Xuan Wuji a parlare. Era il Grande Anziano e anche il precedente capo della Fazione Occidentale. Era più vecchio di Xuan Yuqie di diverse centinaia di anni ed era arrivato al terzo stadio della Distruzione.


"Naturalmente desidererei una preziosa medicina capace di aumentare le possibilità di superare gli stadi della Distruzione." L'Anziano Zhou guardò con attenzione Xuan Wuji. I due non avevano mai avuto un grande rapporto, ma l'Anziano Zhou sapeva che con la sua posizione nella Regione Demoniaca del Mare del Sud, sarebbe già stato soddisfatto di ottenere una Radice Draconica del Nirvana.


Per quanto riguarda gli altri tesori, perfino un oggetto di grado Heaven non lo attraeva. Qualsiasi tesoro sarebbe stato molto meno importante della sua vita.


"Ho sentito che il capo Xuan ha detto che, a parte il giardino delle medicine, c'è un altro tesoro. Quale sarebbe?"


Xuan Yuqie disse:"Il secondo non può essere considerato un tesoro, è il mostro dell'Imperatore Demoniaco. Quando l'Imperatore Demoniaco è asceso al Regno Divino, la sua bestia è rimasta nel mondo mortale. Questo Leviatano Gigante è davvero formidabile, il suo corpo contiene un vasto spazio. Nelle ultime decine di migliaia di anni ha dormito nell'antico campo di battaglia. Se potessimo evocarlo potrebbe diventare parte delle nostre forze!"


"Leviatano Gigante?"


L'Anziano Zhou sussultò, se era una creatura che poteva vivere per migliaia di anni, era un'antica Bestia Sacra del passato. Se il Leviatano Gigante fosse emerso in superficie, il suo dorso sarebbe stato una sconfinata catena montuosa. Il suo corpo era ampio come un'isola e, nelle leggende, il Leviatano Gigante sarebbe entrato in ibernazione per decine di migliaia di anni di tempo. Durante questo lungo periodo il Leviatano Gigante sarebbe stato coperto di polvere e sporco, sarebbero cresciute anche delle piante sul suo dorso. La gente avrebbe pensato che il Leviatano Gigante fosse una vera isola e sarebbero vissuti su di esso per generazioni.


Questa e tutte le altre leggende erano davvero scioccanti.


Se avessero domato questo Leviatano Gigante, la forza della Regione Demoniaca del Mare del Sud sarebbe aumentata di molto. Ma per l'Anziano Zhou non era così significativo, gli importava solo della Radice Draconica del Nirvana. <em>'Non so se Xuan Wuji e Xuan Yuqie dicono la verità, ma non ho molte richieste. Ho solo bisogno di prendere una piccola sezione della Radice Draconica del Nirvana per aiutarmi a superare il terzo stadio della Distruzione. Non ho bisogno di altro.</em>


.....


Nel mondo distrutto, erano sospese delle nuvole a mezz'aria. Sotto queste coltri nere, centinaia di praticanti di arti marziali stavano avanzando con cautela. C'era un enorme gruppo di guardie zombie di fronte. Tenevano dei tesori in mano, ondeggiandoli a caso per individuare delle fessure spaziali.


Se un'arma fosse stata spezzata, allora ciò avrebbe indicato la presenza di una crepa. Il padrone della guardia avrebbe ordinato allo zombie di lasciare un marchio.


Tuttavia, ogni tanto ci sarebbe stata una piccola fessura sottile e fragile come vetro.
Una volta fosse stata colpita da un tesoro, avrebbe causato il collasso di questo spazio, facendo a pezzi la guardia zombie.


Alcune volte ci sarebbe stata una grande fessura dal forte potere risucchiante. Quando una guardia si avvicinava, ne sarebbe stata attirata direttamente per poi essere fatta a pezzi dalla tempesta.


Così era stata rovinata la metà delle guardie zombie.


Xuan Chang era pallido. Avevano già toccato delle fessure diverse volte, questo significava che il mondo collassato non era troppo grande. Se fosse stato sigillato completamente, allora avrebbe vomitato sangue.


"Uh? Quello è..."


Xuan Chang guardò verso l'alto spalancando gli occhi. Ad un po' di 10 chilometri di distanza c'era un enorme altare nascosto da una nebbia confusa, non riuscivano a vederlo chiaramente.


"Fratello Alabarda Selvaggia, andiamo a dare un'occhiata." Disse Xuan Chang a Lin Ming, che non era troppo lontano dietro di lui.
Per tutto il tragitto era stato incredibilmente cortese nei confronti del ragazzo, continuando a riferirsi a lui come fratello Alabarda Selvaggia. Quando succedeva qualcosa, ne avrebbe discusso educatamente con Lin Ming. Il ragazzo non sapeva se ridere o piangere, probabilmente Xuan Chang sapeva chi era e che temesse la sua influenza.


In realtà non poteva biasimarlo per essere così timoroso. Xuan Chang aveva combattuto contro di lui e aveva anche usato gran parte della sua vera essenza durante il suo attacco. Inoltre c'era stato anche Incubo ad aiutarlo, eppure era stato sconfitto. Naturalmente Xuan Chang non avrebbe osato più diventargli nemico.


"Andiamo a dare un'occhiata!" Disse Xuan Chana ai praticanti di arti marziali della Regione Demoiniaca del Mare del Sud. Ordinò immediatamente ai proprietari delle guardie zombie di guidare i loro mostri verso l'altare.


Sorprendentemente c'erano sempre meno fessure spaziali attorno all'altare. Ovviamente era un luogo relativamente più stabile.


Dopo essere arrivati, scoprirono che questo altare era alto cento piedi ed era fatto di roccia grigia. Su di essa erano stati raffinati diversi bellissimi affreschi.


Mentre salivano le scale, videro che c'era un grande spazio sopra l'altare. Sul terreno erano tracciate molte linee incredibilmente misteriose.


I praticanti di arti marziali osservarono con interesse questo altare, mentre Lin Ming si agitò quando vide quei motivi.


Erano rune del Regno Divino. Sul gigantesco altare c'era un'enorme formazione.


Lin Ming ponderò. Sembrava che... nei tempi antichi il Regno Divino fosse connesso al continente Tianyan.


La formazione che l'Antenato Chi Yan aveva trovato in una tavoletta, tutte le diverse disposizioni del Mistico Regno della Divina Fenice e ora questo enorme altare, tutto riguardava il Regno Divino. Sembrava che fosse stato presente, ma che con il passare del tempo tutte le eredità del Regno Divino fossero state perdute.


<em>'Decine di migliaia di anni fa, i praticanti di arti marziali del continente Tianyan erano molto più incredibili rispetto ad ora. Era emerso ogni sorta di Imperatore come lo Stregone della Landa Selvaggia del Sud e l'Imperatore Demoniaco del Mare del Nord. E questo solo la Regione dell'Orizzonte Sud, le altre aree dovevano avere persone ancora più forti. Non so cos'è successo tutti questi anni fa, ma sembra che le grandi arti marziali siano declinate lentamente e ora appaiono raramente guerrieri di livello Imperatore in questo continente. Ce ne sono solo una decina e, contando tutti quelli nascosti, potrebbe essercene un centinaio. Non solo, guerrieri di livello Imperatore non possono reggere il confronto con lo Stregone e l'Imperatore Demoniaco del passato!'</em>


Lin Ming sospirò scuotendo la testa. Non ci pensò più, invece iniziò ad osservare l'altare, osservando con cautela la formazione. Mentre guardava i motivi delle rune, iniziò a scoprire lentamente che questa era un'antica formazione.


Guardando la vasta scala e la complessità di questa struttura, Lin Ming sussultò. C'erano oltre 100 fessure per pietre di vera essenza ai lati della formazione! <em>'Mi chiedo quanta distanza copra. Non dovrebbe essere come quelle del Mare del Sud che mandano a decine di migliaia di chilometri di distanza. Questa dovrebbe coprire centinaia di migliaia o perfino milioni di chilometri!'</em>


Che tipo di concetto era? Lin Ming non riusciva nemmeno ad immaginarlo.


Dopo che aveva assorbito i ricordi del maestro di formazioni del Regno Divino, Lin Ming aveva appreso molto. Nonostante non potesse disporre la sua enorme formazione, capirne i principi non era troppo difficile.


Dopo un quarto d'ora Lin Ming capì la teoria e i principi dietro questa formazione. Per un solo utilizzo, non solo richiedeva 72 pietre di vera essenza di medio livello, ma anche 36 di alto livello! Bisognava anche porgere particolare attenzione alla loro disposizione. Se uno non ne avesse capito i criteri, non avrebbero mai aperto questa formazione.


<em>'72 pietre di vera essenza di medio livello e 36 di alto livello. Una di alto livello vale 100 pietre di vera essenza di medio livello..."</em>


Lin Ming era stupefatto. Il prezzo per aprire questa trasmissione era davvero sbalorditivo. Se non avesse ucciso così tante persone della Regione Demoniaca del Mare del Sud e non avesse ottenuto i loro averi non sarebbe mai arrivato a possedere la quantità di risorse necessarie per attivare la formazione. Era una struttura così antica, poteva ancora attivarsi?


Mentre rifletteva con calma, Lin Ming sentì una sensazione di bagnato sul volto, gli era caduta una goccia di pioggia sulla guancia.


"Uh?" Lin Ming guardò verso l'alto e notò che le nuvole scure si stavano inspessendo. Ma ricordava che, quando era entrato in questo mondo distrutto, il cielo nero come l'inchiostro era libero; era riuscito a vedere anche le innumerevoli rocce sospese a mezz'aria. Ora invece le nuvole nere avevano inghiottito tutti i frammenti.


"Pioggia? Questo mondo ha anche della pioggia?"


Anche gli altri praticanti di arti marziali sopravvissuti guardarono verso l'alto. Le nuvole stavano diventando sempre più grandi e stava iniziando a diluviare. Sembrava che fossero nel bel mezzo di un monsone.


Perfino due persone a poche decine di piedi di distanza non potevano vedersi a causa della pioggia. Si poteva vedere perfino che l'acqua si stava radunando sull'altare a vista d'occhio.


Lin Ming sussultò...


Stese la lingua per sentire il sapore dell'acqua. Sembrava leggermente salata.


Era vero!


Questa non era pioggia, ma era l'acqua di mare che era stata risucchiata dal vortice grigio!


L'acqua di mare era stata fatta a pezzi della tempesta spaziale fino a diventare della nebbia. Alla fine si era condensata in nuvole scure. Una volta addensatesi troppo, si sarebbero trasformate in pioggia.


Se ciò era vero, ci dovrebbe essere una via nell'aria!


Sì, avevano cercato a terra per tutto questo tempo, ma si erano dimenticati di cercare in aria.
                                


                                



