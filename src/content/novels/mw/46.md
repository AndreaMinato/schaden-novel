---
title: Capitolo 46 - Due Pillole di Massima Qualità
pubDate: 2025-10-16T07:28:18.410Z
tags:
    - mw
---


Una persona normale sarebbe rimasta paralizzata dalla paura se avesse visto una tigre assassina avanzare, figuriamoci questo molto più pericoloso anziano Xu, che sembrava potesse attaccare in ogni momento. Ma Lin Ming non rivelò comunque alcuna traccia di paura o orrore sul volto, anche se la forza dell'anziano lo sorpassava di centinaia se non migliaia di volte. Lin Ming aveva visto re e saggi capaci di volare nei sogni del Cubo Magico. Questi antichi esperti avevano separato mari e distrutto montagne; paragonati a questi guerrieri, l'anziano Xu era solo un insetto sotto il loro stivale. Se Lin Ming si fosse comportato come una formica impaurita, allora come avrebbe potuto perseguire l'apice delle arti marziali?


Vedendo che aveva fallito nell'intimorire Lin Ming, l'anziano Xu si irritò. Prima che potesse avanzare ulteriormente, un'ombra apparì all'improvviso oltre l'anziano Xu come un fantasma.


"Xu Fengyuan, ha intenzione di maltrattare un junior? Eh, questa sì che è davvero l'aria superiore di un vero maestro." In quanto nemesi dell'anziano Xu, Sun Sifan non poteva fargliela passare liscia ed era già arrivato di fronte a Lin Ming.


Con un anziano davanti a lui, il ragazzo sentì sparire l'immensa pressione che lo stava opprimendo.


Da quando Wang Yanfeng aveva usato le sue tecniche marziali per assalire il suo avversario, fino a quando Lin Ming lo aveva ferito gravemente e i due anziani erano apparsi sul palco, era passato davvero pochissimo tempo. Fuori dal palco, i partecipanti e gli altri ospiti stavano già discutendo animatamente.


Questo Lin Ming era andato incontro ad una completa metamorfosi!


Tuttavia era riuscito ad offendere simultaneamente Wang Yanfeng e l'anziano Xu; non avrebbe avuto vita facile in futuro.


La maggior parte dei presenti aveva umili origini, quindi provava simpatia e compassione per Lin Ming. Dopotutto le loro famiglie erano tutte simili e alcuni erano talenti nella loro generazione.
Eppure quanti tra loro avevano avuto la peggio di fronte ai giovani delle famiglie aristocratiche che avevano molte più risorse a sostenerli?


Vedendo che Sun Sifan stava difendendo Lin Ming, l'anziano Xu sbuffò freddamente e scosse le sue voluminose maniche. Fece cenno a Wang Yanfeng di seguirlo fuori dal palco, ma in quel momento Lin Ming disse, "Anziano Xu, per favore rimanete un momento."


"Mmh?" L'anziano Xu si accigliò. Non pensava che Lin Ming avrebbe avuto il coraggio di rivolgersi a lui.
Qualsiasi normale partecipante di fronte ad un Anziano Houtian del Palazzo delle Sette Arti sarebbe stato timido e remissivo, ma questo Lin Ming lo aveva chiamato, quanto era stupidamente coraggioso. Disse con distacco, "Cos'hai da dire?"


"Prima di accettare il duello, abbiamo fatto una scommessa. Se avessi vinto, non solo avrei mantenuto la mia posizione in classifica, ma avrei anche ricevuto il premio del secondo posto, la Pillola Serpe Oro-cremisi. Dato che l'anziano Xu sta portando via Wang Yanfeng, quando i premi saranno consegnati, la riceverò io stesso."


Lin Ming disse tutto questo perché era una questione che doveva essere assolutamente messa in chiaro. Altrimenti non appena Wang Yanfeng se ne fosse andato, probabilmente non gli avrebbero dato il premio. Lontano dagli occhi dei presenti, era improbabile che Wang Yanfeng gli avrebbe consegnato così facilmente la pillola.


Wang Yanfeng era rimasto privo di sensi fino ad ora e queste parole gli fecero davvero desiderare di non essersi risvegliato, stava quasi per sputare un'altra boccata di sangue. Esattamente quanto era rara e preziosa la Pillola Serpe Oro-Cremisi? La famiglia Wang della città Yue Lu aveva un'enorme ricchezza, profondi relazioni con il paese e una lunga e antica tradizione. Eppure non avrebbe potuto comprare la Pillola Serpe Oro-cremisi, non era qualcosa che si poteva acquistare con del denaro.
Inoltre in tutti questi anni Wang Yanfeng aveva usato molte risorse della sua famiglia e il concilio degli anziani lo aveva già criticato vivamente. Se avesse perso questa Pillola Serpe Oro-cremisi, sarebbe stato un colpo mortale per lui.


<em>'Merita la morte!'</em> Wang Yanfeng pensò, maledicendolo nel suo cuore. Diede un'occhiataccia a Lin Ming senza mascherare l'odio nei suoi occhi. Ma aveva già fatto una promessa e l'avevano sentita tutti. Di fronte a così tanti testimoni era impossibile rinnegare una promessa.


Disse bruscamente digrignando i denti. "La Pillola Serpe Oro-cremisi appartiene a te. Buona fortuna quando la prenderai! Spero che non succeda niente di male durante l'assorbimento e non ti implodano le vene, riducendoti a brandelli!"


Lin Ming sentì la minaccia nelle parole di Wang Yanfeng.


<em>'Ho davvero offeso troppe persone. Finora ci sono Zhu Yan, Wang Yigao, Wang Yanfeng e tutte queste persone hanno origini aristocratiche. E Zhu Yan e Wang Yanfeng sono talentuosi. Wang Yigao è un'altra questione; dopo l'ultima volta probabilmente si è pisciato sotto e avrebbe troppa paura per fare qualcosa, ma Zhu Yan e Wang Yanfeng sono nel Palazzo delle Sette Arti e cercheranno ogni opportunità per vendicarsi di me.
Sembra proprio che non riesca a porre fine a tutti questi guai.</em>


<em>'Ho offeso così tante persone eppure non riesco a rimediare a questo casino e ora è diventato un enorme presagio. Ma mi hanno provocato, era impossibile sopportare tutti gli insulti e lasciare che mi umiliassero come volevano, altrimenti avrebbe eroso il mio cuore e il mio spirito delle arti marziali.'</em>


<em>Dato che siamo arrivati a questo, la cosa che è più importante è aumentare la mia forza il più presto possibile. Sicuramente non posso tenere testa a Zhu Yan. Figuriamoci Zhu Yan, questo Wang Yanfeng fortunatamente mi ha sottovalutato e anche io l'ho sottovalutato. Dato che avevo sconfitto le due bestie feroci al quinto piano della Pagoda Raffinata, credevo di essere molto più forte di lui, ma non mi immaginavo che la sua forza sarebbe aumentata così tanto combinando il suo raro tesoro e le tecniche marziali della sua famiglia. Anche se potevo vedere la circolazione della vera essenza nella sua sciabola, la mia vittoria non era scontata. Forse anche io dovrei andare a comprare un raro tesoro di qualche genere.'</em>


Lin Ming pensò a tutte queste cose. Il giorno dopo sarebbe entrato ufficialmente nel Palazzo delle Sette Arti e molto probabilmente ad un certo punto avrebbe incontrato Zhu Yan. Sei mesi fa, Zhu Yan aveva contato sul suo Terzo Stadio della Trasformazione del Corpo per entrare nella Dimora Celeste, in cui tutti i migliori studenti sarebbero andati. Molto probabilmente avrà una sua specialità, Lin Ming non l'avrebbe sottovalutato.


Dopo aver visto l'anziano Xu allontanarsi, Sun Sifan guardò attentamente Lin Ming, pieno di sorpresa e una traccia di incredulità.


Nella lotta di un momento fa, se Lin Ming avesse usato una tecnica marziale potente e formidabile per sconfiggere Wang Yanfeng, allora non ne sarebbe rimasto sorpreso, ma aveva usato solo pugni e calci ordinari. Usando solo il suo corpo, aveva trovato il punto debole della vera essenza della sciabola, arrestando il flusso di vera essenza di Wang Yanfeng!


Per farlo sarebbe servita una percezione acuta e una precisione straordinaria. Colpire una sciabola brandita ad una tale velocità in un posto così preciso non era meno difficile che catturare una freccia a mezz'aria.


Sarebbe stato fattibile allenando le proprie tecniche di base, ma non era chiaro come Lin Ming avesse trovato la debolezza nella vera essenza di Wang Yanfeng.


Questo poteva essere dovuto ad una forza dell'anima estremamente alta e una vasta esperienza.


Ma questo tipo di esperienza poteva essere acquisita solo combattendo per anni. Il ragazzo aveva solo quindici anni; era impossibile per lui avere un'esperienza del genere. Era un genio?


Alcuni praticanti di arti marziali avevano questo talento. Grazie alla loro intuizione e alla loro percezione mostruosa, avrebbero potuto vedere una breccia nel campo di battaglia. Qualsiasi genere di maestosa tecnica marziale sarebbe stata piena di buchi.
Incontrare una persona del genere e non essere in grado di capire come ti mette alle strette, era davvero terrificante.


<em>Possibile che... anche Lin Ming abbia questo genere di talento?</em>


<em>
</em><em>È un po' strano...</em>


Pensò l'anziano Sun e guardò verso Lin Ming, "Tu, vieni con me."


"Mmh?" Lin Ming vide che l'anziano Sun stava andando lontano da dove venivano distribuiti i premi ed esitò un po'.


"Lin Ming, andiamo a misurare il tuo talento dell'anima."


...


"Raggiungere il quinto piano della Pagoda Raffinata e anche sconfiggere Wang Yanfeng..."


Zhu Yan era al centro di una stanza pavimentata con piastrelle di pietra blu, in cima ad un palo di legno. Era a petto nudo, esponendo i muscoli forti e compatti del suo tronco.  Accanto a lui c'era un vecchio servo magro che, nonostante sembrasse un po' fuori forma, aveva un respiro profondo ed uniforme; ciò rappresentava il culmine del Terzo Stadio della Trasformazione del Corpo, lo Stadio delle Viscere.


Tra i servi di Zhu Yan e quelli di Wang Yigao c'era un divario insormontabile. Questo perché la famiglia Zhu era imparentata con l'imperatore e la sua influenza era maggiore; non solo: lo status di Zhu Yan non era paragonabile a quello dell'inutile Wang Yigao.


Sebbene Zhu Yan non fosse rimasto a guardare l'esame di Lin Ming, aveva mandato il suo vecchio servo a dare un'occhiata. Non appena l'incontro tra Lin Ming e Wang Yanfeng era finito, il vecchio era andato a riferire tutto a Zhu Yan.


<em>'Questo piccolo bastardo, non credevo avesse nascosto così tanti segreti!'</em>


"Bang!" Zhu Yan lanciò un pugno e sfasciò il pilastro di legno. Questo genere di attrezzatura era estremamente dura, visto che era stata immersa in medicine che ne avevano aumentato la rigidità e la densità, ed era molto più solida del normale, ma era stato distrutt&lt; da un pugno di Zhu Yan. Sembrava che la forza di Zhu Yan avesse raggiunto uno stadio superiore.


Era sicuramente più di 4000 jin! In confronto a Ling Sen era solo un po' peggio, ma non di troppo.


"Wang Yanfeng è stato troppo arrogante, ma aveva qualche capacità. Che io sappia ha già allenato i 'Nove Veri Cammini' formando nove rune verdi e aveva anche la tecnica di movimento 'Sette Passi Impareggiabili'. Eppure ha comunque perso contro Lin Ming? Lin Ming ha usato un qualche genere di tecnica marziale?"


Il vecchio servo disse, "Signorino, Lin Ming non ha usato alcuna tecnica, solo pugni e calci. I movimenti erano diretti ed elementari; non ha usato mosse appariscenti."


"Cosa? Allora come è riuscito a vincere?" Zhu Yan non poteva crederci.


"Questo vecchio servo ha una vista scarsa e non è riuscito a vedere quali metodi abbia usato, ma è riuscito a interrompere i 'Nove Veri Cammini' di quel ragazzino e poi ha usato una serie di mosse per avere la meglio. Ha attaccato incessantemente e ha sconfitto il ragazzino Wang senza dargli alcuna possibilità di reagire."


"Ha interrotto i 'Nove Veri Cammini'?" Zhu Yan era rimasto scioccato. Ogni genere di arte marziale aveva punti deboli che potevano essere sfruttati, ma erano segreti assoluti che non potevano essere divulgati. Lin Ming era solo un giovane appartenente ad una frazione della famiglia Ling. Le sue origini erano comuni, era impossibile che conoscesse una tecnica marziale decente, come poteva avere l'esperienza per sconfiggere i 'Nove Veri Cammini'?


<em>Com'è possibile?</em>


Zhu Yan non riusciva a capirne il motivo. Poi il vecchio servo disse, "Signorino, questo vecchio servo ha anche scoperto che la vera essenza di Lin Ming è molto pura. Era diversa da un normale praticante di arti marziali al Secondo Stadio della Trasformazione del Corpo."


Zhu Yan rispose, "Lo sapevo già. Non c'è niente di troppo strano al riguardo, questo ragazzo probabilmente ha trovato qualche materiale prezioso e l'ha mangiato. Con studio diligente e tanta pratica, anche un cane rabbioso potrebbe mostrare un po' di successo."


"A causa di questo incontro fortuito, la sua forza è aumentata di un livello. Visto che il suo talento è comunque spazzatura, questo vantaggio svanirà lentamente. È un caso davvero raro; che questo Lin Ming incontrasse una fortuna del genere, è davvero una scocciatura..."


Zhu Yang strinse leggermente il suo pugno. Non gli importava di Lin Ming e non pensava nemmeno che fosse degno di essere ricordato da lui. Dopotutto era di due anni più giovane e con una coltivazione più bassa rispetto alla sua. Gli prestava attenzione solo a causa di Lan Yunyue.
                                


                                



