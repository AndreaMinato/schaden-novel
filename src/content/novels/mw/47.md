---
title: Capitolo 47 - Il Talento dell'Anima di Lin Ming
pubDate: 2025-10-16T07:28:18.410Z
tags:
    - mw
---


<em>'Questo è un test del talento dell'anima...'</em> Pensò Lin Ming, mentre era di fronte ad una grande tavola di pietra. La struttura era simile a quella usata per testare la forza, ma con una piccola differenza, aveva un colore diverso.
La tavola di pietra per misurare la forza era color nero ossidiana, ma quella per esaminare la forza dell'anima era rossa, un rosso cremisi che assochilometriva al colore del sangue fresco.


Lin Ming era un giovane della famiglia Lin, il suo talento dell'anima e marziale era stato misurato subito dopo la nascita ed entrambi erano di grado tre e qualità media. Era un risultato discreto; se Lin Ming fosse nato nella famiglia Lin sarebbe stato coltivato, ma purtroppo era nato in una frazione. Questo talento era insufficiente per renderlo un'eccezione e aggiungerlo nella linea dei discendenti diretti.


Per un bambino, tra il talento dell'anima e quello marziale, il primo era molto più importante, perché influiva direttamente sui futuri risultati come praticante di arti marziali.


Il talento dell'anima era trascurabile. Serviva principalmente in professioni che necessitavano di forza dell'anima, come gli iscrizionisti, i raffinatori, i farmacisti, gli alchimisti e così via. Generalmente solo con un talento dell'anima sbalorditivo, come uno al quarto o quinto grado, sarebbe valsa la pena di investire enormi quantità di denaro per allevare un maestro di iscrizioni o altre figure professionali di nicchia. Un talento dell'anima discreto sarebbe stato completamente trascurato.


Lin Ming lo sapeva, il talento dell'anima era completamente inutile nello Stadio della Trasformazione del Corpo. Sarebbe diventato più utile una volta raggiunto lo stadio Xiantian, quando si iniziava a coltivare la propria anima.


Nel regno di Fortuna Celeste, la maggior parte dei praticanti di arti marziali e dei guerrieri non usavano la forza dell'anima.


Tuttavia alcuni di quelli che avanzavano oltre lo stadio Circolazione avrebbero iniziato ad esercitarsi a fare iscrizioni. Avrebbero imparato le formule dell'anima, iniziato a condensare la propria forza dell'anima e imparato a vedere alcune cose, come il flusso della vera essenza nei tesori, riuscendo a capire le loro debolezze.


Per questo l'anziano Sun sospettava che Lin Ming fosse un talento nella forza dell'anima e l'aveva portato a fare un test.


"Nonostante abbia detto che il tuo talento è già stato misurato dalla tua famiglia, credo che sia il caso di misurarlo di nuovo, per ogni eventualità.
Questo genere di talento di solito è trascurato e solitamente è solo una formalità. E dato che le tavole di solito non sono necessariamente precise, potrebbe esserci stato un errore nella misura."


Mentre l'anziano Sun diceva queste parole, pose una piccola pietra di vera essenza al centro della tavola di pietra. Nonostante sembrassero simili, il costo di questa piccola pietra era molto più alto. Era un materiale di consumo estremamente sontuoso.


Lin Ming mise la mano sulla tavola e sentì che la formazione si stava attivando. Nel vasto oceano della sua mente si delinearono innumerevoli visioni, un caleidoscopio di immagini e ci fu un formicolio nelle profondità della sua anima. Questa sensazione continuò per decine di respiri di tempo finché non sentì l'anziano Sun dire, "Misurato."


Lin Ming aprì gli occhi. Vide che il raggio di luce del pilastro di pietra era salito fino alla quarta posizione, traboccando di un terzo. Talento di grado quattro di bassa qualità?


Lin Ming sembrò un po' stordito. Sapeva che il suo talento era di grado tre, media qualità, come poteva essere aumentato così tanto?


Che fosse come aveva detto l'anziano Sun, c'era stato uno sbaglio nel test che aveva fatto in precedenza?


...


All'improvviso Lin Ming pensò,


<em>'Che avesse qualche relazione con il Cubo Magico?'


'Era perché aveva assorbito quel frammento dell'anima che il suo talento era passato dal terzo grado di medio livello a quarto di primo?'</em>


Lin Ming non sapeva nulla riguardo alle anime, ma c'era una cosa che sapeva chiaramente. In tutto il continente Tianyan il talento era immutabile e invariabile. Era un fatto!


Indipendentemente dalla coltivazione, non sarebbe mai cambiato dopo la nascita. Non c'erano materiali al mondo che potevano modificarlo.


Nemmeno nei ricordi che aveva assorbito non c'era spiegazione di come fosse possibile. Ma visto che erano incompleti, Lin Ming non ne era sicuro.


Possibile che il suo talento fosse stato misurato incorrettamente? Se assorbire anime poteva aumentare il grado di talento dell'anima, allora se questi potenti esperti del Regno Divino potevano farlo, non sarebbero stati tutti talenti di sesto, settimo o ottavo grado?


Mentre Lin Ming ci pensava, senza accorgersene si toccò il petto dove poteva sentire il Cubo Magico. Dall'ultima volta in cui aveva assorbito il frammento dell'anima, Lin Ming non era più riuscito a tornare nella terra dei sogni del Cubo Magico.


Nonostante non ci contasse, se avesse avuto l'opportunità di ottenere un altro frammento, allora sarebbe andato a misurare di nuovo il suo talento, per vedere se ci sarebbe stato qualche cambiamento.


L'anziano Sun naturalmente non conosceva le circostanze di Lin Ming e si accigliò quando vide i risultati della tavola di pietra. Questo talento di grado quattro l'aveva lasciato insoddisfatto.


Aveva sperato che Lin Ming fosse un raro talento, come un quinto o un leggendario sesto grado.


In tal caso allora Lin Ming sarebbe stato mandato a studiare iscrizioni, alchimia, ottenendo risorse a volontà. Quando sarebbe arrivato il momento il Palazzo delle Sette Arti avrebbe coltivato Qin Xingxuan e Lin Ming, due geni pieni di talento e avrebbero ottenuto approvazione dal Sect Principale. Forse il Palazzo delle Sette Arti avrebbe anche potuto ottenere preziose medicine o elisir, ma ora quella piccola speranza era stata infranta.


L'anziano Sun scosse la testa e sospirò leggermente.
Chiese a Lin Ming, "Vieni, ti condurrò a ricevere i tuoi premi."


...


<em>'Queste sono la Pillola del Midollo Draconico Oro-cremisi e la Pillola Serpe Oro-cremisi?'</em>


Dopo essere tornato al suo alloggio nel Palazzo delle Sette Arti, Lin Ming osservò le due pillole nella scatola sul tavolo. Non poteva fare a meno di essere entusiasta. Questa volta il guadagno era stato fin troppo grande!


Di queste due pillole, una era stata raffinata dal midollo di un Drago Oro-cremisi e l'altra dalla cistifellea di una Serpe Oro-cremisi di cento anni.
Il Drago Oro-cremisi era una bestia crudele di quarto grado. Anche un esperto Houtian non sarebbe stato in grado di tenergli testa, mentre la Serpe Oro-cremisi, sebbene fosse una bestia feroce di terzo, era tra le migliori al suo livello ed era estremamente rara.


Queste due preziosi oggetti non potevano essere acquistati nell'intero regno di Fortuna Celeste. Anche la famiglia Reale avrebbe desiderato averli!


<em>'Se assumessi queste due pillole, la mia forza aumenterebbe moltissimo, ma... prenderle così sarebbe uno spreco. I ricordi dell'anziano non avevano solo tecniche di iscrizione per aumentare la forza dei tesori ma anche per migliorare l'effetto delle pillole. Era capace di duplicarne l'effetto, ci applicava i simboli e le avrebbe assunte...'</em>


Il Regno Divino aveva lasciato delle eredità impareggiabili.
Che fossero la Trasformazione del corpo, le tecniche, le abilità e le formazioni, erano state tutte sviluppate fino all'apice. Non era qualcosa che il continente Tianyan poteva sperare di eguagliare, e questo valeva anche per le tecniche di iscrizione.


Le tecniche di iscrizione nel Regno Divino erano divise in quattro categorie generali; iscrizione per gli oggetti, per i medicinali, per il corpo e per l'anima.


La prima era posta su rari tesori; era la più semplice e ovvia.


La seconda era applicata sulle pillole, gli elisir e altri medicinali; avrebbe aumentato la loro potenza o avrebbe eliminato gli effetti collaterali.


Le iscrizioni per il corpo richiedevano una conoscenza assoluta e grandi risultati per utilizzarle, potevano aumentare la velocità di coltivazione e anche le capacità di combattimento.


Le iscrizioni per l'anima erano il pinnacolo delle tecniche di iscrizione. Non c'erano nemmeno nei ricordi dell'esperto, forse non li aveva fusi completamente o forse perfino lui non ne sapeva nulla.


Le tecniche di iscrizione del regno di Fortuna Celeste erano limitate al primo tipo. Il vastissimo numero di iscrizionisti non pensavano nemmeno di poter usare le iscrizioni in altri posti.


Con le attuali capacità di Lin Ming, non poteva nemmeno creare iscrizioni per il corpo o per l'anima, figuriamoci tentare di farle. Le iscrizioni sulle medicine sarebbero state possibili con un po' più di studio, ma Lin ming era occupato a coltivare le arti marziali e non aveva avuto tempo di esercitarsi, in più in passato Lin Ming non aveva abbastanza soldi per comprare i materiali, quindi aveva deciso di rimandare.


Ma ora era riuscito ad ottenere queste due preziose pillole, erano medicine miracolose; se avesse potuto studiare le tecniche di iscrizione allora avrebbe aumentato di gran lunga la loro efficacia.


Improvvisamente Lin Ming sentì bussare la porta all'impazzata. Il ragazzo sospettò che se non fosse stata di buona qualità la porta sarebbe stata ridotta a pezzi!
                                


                                



