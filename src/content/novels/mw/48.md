---
title: Capitolo 48 - Esame per diventare Maestro di Iscrizioni
pubDate: 2025-10-16T07:28:18.411Z
tags:
    - mw
---


...


"Fratello Lin, fratello Lin, presto apri la porta!"


Lin Ming sorrise quando sentì la sua voce. Era Lin Xiaodong.


"Ca**arola! Sei il mio idolo! Amico, primo posto! Sei troppo fantastico!"


Lin Xiaodong non poteva assistere alla seconda prova, quindi non sapeva la situazione di Lin Ming e aveva appena scoperto la buona notizia.


"Sì. Sono stato in grado di ottenere buoni risultati ieri e i miei recenti progressi sono stati discreti, così sono riuscito a conquistare il primo posto."


"Andiamo, noi fratelli andremo a bere."


"Mmh buona idea! Ma ora non ho tempo di mangiare, dobbiamo andare a comprare un po' di cose prima."


Lin Ming tirò fuori un pezzo di carta e iniziò ad annotarsi i materiali di cui aveva bisogno.
C'era un grande numero e diversi generi di simboli, ma Lin Ming aveva deciso di creare il più semplice, che si chiamava 'Simbolo per Medicine di Bassa Efficacia'. Questo tipo poteva essere usato solo per pillole di basso livello. Agli occhi dell'antico esperto, le due pillole di inestimabile valore che non potevano essere acquistate nell'intero regno potevano essere considerate solo di bassa qualità.


Con le attuali capacità che aveva Lin Ming, anche tracciare questo simbolo era il suo limite. Inoltre non sapeva nemmeno dove reperire i materiali necessari per i simboli medicinali di alta qualità.


Anche questo 'Simbolo per Medicine di Bassa Efficacia' aveva molti materiali incredibilmente rari.


Nonostante Lin Xiaodong non conoscesse molto riguardo alle tecniche di iscrizione, non appena vide l'enorme lista di Lin Ming riuscì a riconoscerne alcuni, come il 'sangue di una bestia feroce di quarto grado'.


"Fratello Lin, vuoi comprare il sangue di una bestia feroce di quarto grado? Come no!"


Anche il Drago Oro-cremisi era di quarto livello e bestie del genere tenevano testa ad un maestro Houtian. Nonostante fosse possibile comprare il sangue di una rara bestia feroce, avrebbe raggiunto un prezzo astronomico. Questo genere di oggetto sarebbe stato esportato dall'estero e anche una o due fiale sarebbero costate un chilometriio di liang d'oro.


Lin Ming continuò a scrivere e il numero di materiali in aumento fece preoccupare sempre di più Lin Xiaodong. Alla fine non poté trattenersi e chiese, "Fratello Lin, hai così tanti soldi?"


Lin Ming annuì. "Il Signor Muyi mi ha dato 15.000 liang d'oro in banconote un po' di giorni fa. È stato il pagamento in anticipo per delle future iscrizioni del 'Simbolo Potente'. Devo solo consegnargliele dopo."


"1... 15.000... oh cielo!" Lin Xiaodong deglutì. L'ultima volta erano 9.000 liang d'oro, ora 15.000. Si sentì improvvisamente stordito; come se l'oro fosse diventato solo un numero.


...


C'era un posto nella città di Fortuna Celeste che vendeva la maggior parte dei materiali per le iscrizioni. Non era la Sala Cento Tesori, né la casa d'aste. Era l'Associazione Iscrizionisti della città.


Lì ci sarebbero stati molti materiali rari e preziosi che non potevano essere comprati da nessun'altra parte e il prezzo sarebbe stato anche più economico.


"Cosa? Esiste un posto del genere?" Per Lin Xiaodong era inconcepibile, anche dopo averlo sentito da Lin Ming.
"Questo è impossibile, a meno che la persona a capo del centro di scambi dell'Associazione Iscrizionisti non sia pazza. Se io fossi al comando alzerei i prezzi."


Lin Ming alzò le spalle, "Questo è ciò che ho sentito."


Trascorsero un po' di tempo a visitare i negozi di lusso e anche le case d'aste ufficiali, ma non trovarono i materiali rari di cui avevano bisogno.


"Allora immagino che dobbiamo andare all'Associazione Iscrizionisti."


<em>'Mmh... sembra che sia la sola alternativa che mi rimane.'</em> Lin Ming sospettava che fare compere nell'Associazione Iscrizionisti richiedesse l'alto status di un maestro di iscrizioni. Finché la sua forza e la sua coltivazione non avessero raggiunto il suo livello nelle tecniche di iscrizioni, Lin Ming non voleva mostrare le sue capacità. Questo potrebbe causargli guai e anche metterlo in situazioni pericolose. Nonostante avesse la protezione di Muyi, Lin Ming non voleva disturbarlo troppo.


...


"Non solo ho bisogno di un certificato di un maestro di iscrizioni, ma anche di punti contributo per acquistare degli oggetti?" Dopo che Lin Ming era arrivato all'associazione, aveva chiesto ad una persona più esperta come comprare i materiali più rari e aveva ricevuto questa risposta.


"Lo sapevo! Era impossibile che esistesse un affare del genere!" Lin Xiaodong incrociò le braccia con fare compiaciuto. Era normale.


"Cosa sono punti contributo?" Chiese Lin Ming.


"Mmh... sembra che il tuo maestro non sia del regno di Fortuna Celeste," Disse la donna alla reception, pensando che Lin Ming fosse lì a comprare materiali per il suo maestro. "Si guadagnano tramite i contributi dei maestri iscrizionisti che sono registrati nel nostro ufficio. Per esempio potresti ottenere qualche punto completando alcuni incarichi, lavori o missioni che della nostra associazione. O potresti tenere una carica come il presidente dell'associazione. Puoi anche scambiare punti contributo con altri maestri iscrizionisti. Ci sono diversi modi per ottenerli. Se vuoi puoi vedere le regole dell'Associazione Iscrizionisti. Se il tuo maestro intende unirsi all'associazione è il benvenuto."


L'Associazione Iscrizionisti era un'organizzazione piuttosto libera. Molti maestri iscrizionisti erano uomini anziani interessati solo alla conoscenza. Di solito erano reclusi che non avevano molti contatti con l'esterno e vivevano una vita comoda. Se non avesse creato un sistema di punti, allora l'esistenza dell'Associazione Iscrizionisti sarebbe stata difficile e probabilmente non si sarebbero uniti molti iscrizionisti. E anche se lo avessero fatto, pochissimi sarebbero andati al mercato di scambio.


Lin Ming consultò velocemente le regole dell'associazione. Non appena si fosse iscritto, avrebbe potuto ottenere immediatamente 100 punti contributo.
C'erano molti altri modi elencati per ottenere punti, come vendere preziosi materiali all'Associazione Iscrizioni.


"Pfff, se avessi materiali rari li useresti, perché li dovresti vendere all'associazione?" Lin Xiaodong sbuffò con sdegno.


Lin Ming disse, "A volte hai un eccesso di materiali che non puoi usare e stanno lì a prendere polvere. In tal caso è meglio scambiarli per qualcosa di utile. Ma questo modo di ottenere punti contributo non è adatto a me. La sola strada possibile sembra completare qualche missione."


Lin Ming si girò verso la donna della reception e chiese, "Dove andrei per completare le missioni?"


"Devi andare nella sala missioni. Ma puoi entrarci solo se hai un certificato di qualifica di un maestro di iscrizioni. Se il tuo maestro è interessato, potrebbe andare a controllare personalmente. Ci sono molti benefici nell'unirsi all'Associazione Iscrizionisti." Disse la donna alla reception con un sorriso cordiale.


Lin Ming ci pensò per un po' e chiese, "L'Associazione Iscrizionisti tratta in maniera confidenziale i dati dei propri membri?"


"È possibile, certamente. Se il tuo maestro ha bisogno di privacy, allora possiamo garantire di mantenere segrete tutte le informazioni riguardo a lui."


"Mmh. Va bene. Com'è l'esame, potete farmi partecipare?"


"Umh?" La donna della reception lo fissò con gli occhi spalancati.


Lin Ming alzò le spalle e disse, "Sono il maestro iscrizionista."


"..." La donna alla reception arretrò di un passo e squadrò Lin Ming da capo a piedi.
Aprì lentamente la bocca e chiese, "Potrei... chiedere... quanti anni hai?"


"15."


"15 anni...?" Sentendo questo, la donna alla reception rimase senza parole. Credeva che il ragazzo di fronte a lei fosse sotto la tutela di qualche grande maestro iscrizionista. Ma un maestro iscrizionista di 15 anni era troppo. In questi ottant'anni di storia del regno di Fortuna Celeste, il più giovane aveva solo 18 anni.


Le sole persone che avevano la speranza di rompere questo record erano Qin Xingxuan della tenuta del maresciallo e Wang Yuhan dell'Associazione Iscrizionisti.


"Fratellino, se vuoi partecipare all'esame devi preparare il tesoro e i materiali." La donna alla reception aveva buone intenzioni mentre glielo ricordò con gentilezza. Solo dopo aver creato un simbolo di iscrizioni si poteva vederne la qualità e gli effetti. Generalmente parlando, i simboli di un nuovo maestro iscrizionista avrebbero avuto un effetto molto scarso e metterlo in un tesoro raro sarebbe stato un enorme spreco di risorse. L'Associazione Iscrizionisti era ricca, ma non poteva permettersi di sprecare così materiali e risorse. Perciò l'esame richiedeva che tutti i partecipanti portassero i loro materiali, visto che non volevano che qualche apprendista di mezzatacca venisse a tentare la fortuna. Dopotutto i materiali per i simboli erano molto costosi.


"Sì. Lo sapevo. Se possibile vorrei acquistare dei rari tesori per questo esame. Posso pagare il costo dell'acquisto." Mentre Lin Ming lo diceva, si frugò nei vestiti e tirò fuori molte banconote d'oro brillanti, ognuna del valore di 1000 liang d'oro.


Vedendo che il ragazzo tirava fuori con noncuranza così tante banconote d'oro, la donna della reception rimase sbalordita. Questa era una quantità di denaro che nemmeno i giovani delle famiglie aristocratiche avrebbero posseduto.


Guardò Lin Ming e vide che non stava scherzando. La donna della reception disse, "Dato che insisti, per favore seguimi."


Lin Ming e Lin Xiaodong seguirono la donna ed entrarono nell'Associazione Iscrizionisti. Mentre passavano per le sale, videro ogni genere di simbolo complesso e brillante e rune sui muri; Lin Xiaodong ne rimase colpito.


Le decorazioni dell'Associazione Iscrizionisti non erano lussuose, ma davano un'atmosfera molto spaziosa. Non c'erano murali o ornamenti sui muri, c'erano delle speciali rune costellate ovunque. Ognuna di esse era una una scultura metallica con una struttura intricata che sembrava avesse preso vita; dava una sensazione misteriosa e antica.


"Ci siamo." La donna della reception aprì la porta e fece cenno di entrare.


Era la stanza per esercitarsi ed era usata anche per fare gli esami.


"Mmh, grazie signora."


Mentre Lin Ming entrava, vide che la stanza di iscrizioni era ampia circa cento piedi.
C'erano molte piattaforme di pietra nella stanza. Al centro ce n'era una ricoperta da molti tipi di materiale. Su di essa c'era una ragazza di circa 15 o 16 anni che stava disegnando simboli nell'aria.


Le sue dita sottili come la giada si stavano intrecciando a mezz'aria. Gli occhi chiari come l'acqua della ragazza stavano fissando i simboli e quindi la giovane non notò l'arrivo di Lin Ming e Lin Xiaodong.
Il modo in cui li disegnava era estremamente abile. Era come una musicista incredibilmente esperta, ogni simbolo era una nota che stava suonando agilmente.


Vicino alla ragazza c'era un uomo anziano. Era seduto dietro di lei su un'ampia sedia di legno dallo schienale rotondo, sembrava che stesse meditando ad occhi chiusi. Ma Lin Ming poteva vedere chiaramente la situazione; la forza dell'anima del vecchio stava aiutando la ragazza e ogni runa era sotto il suo controllo.
                                


                                



