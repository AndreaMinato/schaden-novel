---
title: Capitolo 482 - Piano Folle
pubDate: 2025-12-15T08:37:10.225Z
tags:
    - mw
---


<strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.</strong>


<em>Nota Traduzione: cambierò “regno degli dei” in “regno divino”, ci vorrà un po’ di tempo ma cercherò di aggiornare i capitoli precedenti.
-Schadenfreude</em>


Se non avesse incontrato Mu Chihuo, allora Lin Ming sarebbe rimasto fuori dai quartieri interni del Palazzo Imperiale del Dio Demone aspettando qualche opportunità fortunata per poi lasciare questo mondo distrutto senza correre troppi rischi. Ora invece era stato costretto a percorrere questa via pericolosa e iniziò a formulare un piano folle per entrare nel Palazzo Imperiale del Dio Demone.


Sfidare un gruppo di Supremi Esperti della Distruzione che potevano annientarlo con un cenno indubbiamente era pazzesco. Gettarsi in una trappola mortale non era sufficiente a descrivere l’audacia di quest’idea.


In questa situazione, Lin Ming non era sufficientemente ingenuo da aspettarsi che il Palazzo Imperiale del Dio Demone avrebbe soppresso la coltivazione di questi Supremi Anziani al di sotto dell’1% così che li potesse uccidere liberamente.


Se aveva un vantaggio, era la sua comprensione delle antiche formazioni del Regno Divino.


Ma cosa c’era all’interno del palazzo imperiale? Com’era la disposizione interna? C’erano dei passaggi segreti? Dov’era la Radice Draconica del Nirvana?


Lin Ming non ne sapeva nulla.


I ricordi frammentari che aveva ottenuto erano troppo incompleti, non poteva ricordare!


In quel momento questo cosiddetto vantaggio che aveva era marginale. Entrare nel Palazzo Imperiale in queste condizioni per competere per la Radice Draconica del Nirvana non era diverso da un suicidio.


Tuttavia, nel momento in cui entrò nella formazione illusoria, si rese conto di essersi dimenticato di una cosa molto importante...


Lin Ming toccò il suo anello spaziale e tirò fuori un cadavere; era il corpo del guerriero della Regione Demoniaca del Mare del Sud agli inizi del del Nucleo.


Dopo essere entrato in questo mondo distrutto, aveva ucciso un totale di quattro maestri al del Nucleo. Il primo era stato Lian Jie che aveva provato ad usare un po’ di Fiori Fantasma del Sangue come esca per attirare gli altri nella sua trappola nella landa selvaggia.
Aveva cercato di uccidere lui e Mu Qianyu, ma alla fine questo maestro al del Nucleo era stato annientato da Lin Ming e tutta la sua Essenza di Sangue era stata usata per raffinare un Sigillo Bevitore di Sangue.


Gli altri erano stati ottenuti durante la brutale battaglia tra lui e la Regione Demoniaca del Mare del Sud. Aveva ucciso tre esperti e aveva anche ucciso il maestro negli stadi intermedi del del Nucleo, Lian Cheng.


I primi due erano stati usati da Lin Ming per raffinare il suo quattordicesimo e quindicesimo Sigillo Bevitore di Sangue. Per quanto riguarda l’ultimo, lo aveva ucciso mentre la Regione Demoniaca del Mare del Sud si stava ritirando, così Lin Ming aveva immagazzinato il suo corpo nel suo anello spaziale.


Era questo cadavere.


Lin Ming fece un respiro profondo. Mosse il dito e un arco rosso iniziò ad assorbire l’Essenza di Sangue di questo maestro. Poi il Fulmine Malvagio Nemesi del Sangue tornò da lui e trapassò il suo cuore come un piccolo serpente rosso.


L’Essenza di Sangue fu rilasciata e assorbita avidamente dal Cubo Magico...


Poi una sensazione di tremito familiare investì ancora una volta il mare spirituale di Lin Ming. Il ragazzo se lo stava già aspettando. Chiuse gli occhi e fortificò la sua mente. Un momento dopo tutta la sua percezione e la sua coscienza furono risucchiate nel Cubo Magico...


Mentre riaprì gli occhi, la sua coscienza era già arrivata in un vasto spazio sconfinato. Stava fluttuando nello spazio nero come l’inchiostro circondato dalle luci brillanti.


Questo era lo spazio nel Cubo Magico con cui era familiare.


Mentre le dense nuvole di nebbia fluttuavano nei dintorni, la sfera di luce al centro divenne parzialmente visibile; non era cambiata minimamente.


Dopo aver usato l'Essenza di Sangue di un maestro Xiantian, Lin Ming aveva riaperto ancora una volta lo spazio del Cubo Magico con l'Essenza di Sangue di un maestro al del Nucleo.


Questa era la quarta volta che era venuto in contatto con il Cubo Magico. In questo spazio c’erano innumerevoli ricordi che fluttuavano a mezz'aria come tesori. Tuttavia non avrebbero potuto aumentare immediatamente la sua forza combattiva.


Era impossibile per Lin Ming inghiottire un frammento dell’anima, aumentare la sua forza e tornare per sconfiggere Lei Jingtian.


......


I frammenti brillavano tra la nebbia pallida come stelle brillanti. Lin Ming rilasciò la sua percezione, sondando con cautela l’energia dei ricordi.


Un’ondata di frammenti simili a diamanti passò emanando un’energia incredibilmente gentile.


Lin Ming lasciò che andasse oltre. Poi arrivò una nuvola di ricordi che conteneva un’energia sanguigna. Il ragazzo ignorò anche questa.


Mentre percepiva l’energia di questi frammenti, la sua mente era calma come lo specchio d’acqua di un lago. Rimase lì pazientemente senza muoversi.


Non sapeva quanto tempo fosse passato, ma dopo un po' un frammento d’anima delle dimensioni di un uovo di piccione iniziò a vorticare verso di lui. Brillava di luce rossa e lasciava dietro di sé una scia cremisi durante il suo cammino.


“Eccolo!”


Lin Ming aprì gli occhi all’improvviso!


Questo frammento aveva la stessa energia dell’Imperatore Demoniaco.


L'ultima volta che era entrato nello spazio del Cubo Magico, aveva scoperto il frammento dell’anima dell'Imperatore Demoniaco ed era riuscito a scoprire che Lei Mubai era un discendente dei Demoni Giganti perché il suo corpo emetteva l'energia dell'Antico Tomo Demoniaco.


Stavolta era riuscito anche a percepire il frammento dell’anima dell'Imperatore Demoniaco!


Nel Regno Divino, quando le anime dei Supremi Anziani erano state risucchiate nello spazio del Cubo Magico, si erano spaccate in più parti. Naturalmente avrebbe potuto trovare altri pezzi nella stessa area.


Lin Ming strinse i denti. Voleva assorbire questo frammento, ma si fermò. Segnò questo frammento e continuò la sua ricerca.


Non sapeva quanto tempo ci stesse mettendo, ma continuò finché non trovò un altro frammento.


Questo era solo delle dimensioni di un’unghia.


Tralasciò anche questo frammento e continuò a cercare.


Poi, ogni volta che trovava un pezzo dell’anima dell’Imperatore Demoniaco, avrebbe segnato la sua posizione. Dopo molto tempo ne trovò oltre venti.


Se li avesse uniti insieme, avrebbero formato l'anima quasi completa dell’Imperatore demoniaco.


Dei venti frammenti, il più grande era quello delle dimensioni del palmo di un bambino.


Il più piccolo era grande quanto un fagiolino.


Lin Ming stava puntando ai ricordi riguardo al Palazzo Imperiale del Dio Demone!


Tuttavia non sapeva cosa contenevano questi frammenti, né quanti ricordi contenevano.


Comunque quello più grande avrebbe avuto più possibilità di essere quello che desiderava.


Ma Lin Ming non aveva mai assorbito un frammento dell’anima così grande prima d’ora. Se la sua forza dell’anima fosse stata insufficiente, avrebbe subito un enorme contraccolpo e sarebbe diventato un idiota.


Lin Ming strinse i denti.


A questo punto non aveva più altra scelta!


Lin Ming toccò il più grande frammento con la sua forza dell’anima e sporse la mano.


<em>Woosh!</em>


Il frammento si fuse con il corpo di Lin Ming portando con sé l’odore del sangue.


In quell’istante, il mare spirituale del ragazzo tremò e ogni sorta di visione entrò nella sua mente.


Laghi di sangue, campi di battaglia, demoni, grandi guerre e massacri continui; sembrava che tutto ciò che l'Imperatore Demoniaco ricordasse fosse un'interminabile guerra.


Lin Ming aveva già esperienza nell'assorbimento di questi frammenti. Difese la sua mente liberandosi da ogni distrazione e il vortice nero del Samsara apparì nel suo mare spirituale ricoprendo completamente la sua mente.


In termini di difesa spirituale, dopo che aveva superato la prova dei 100 Samsara, Lin Ming poteva essere considerato anormale.


Tuttavia... mentre stava resistendo a queste visioni, capitò un cambiamento improvviso!


Un cane infernale dall’aspetto malvagio strisciò fuori da una pozza di sangue e iniziò ad avventarsi sul vortice nero!


<em>Ca!</em>


Il mostro usò le sue zampe per squarciare a metà l’intento marziale Samsara!


<em>Pu!</em>


Al di fuori dello spazio del Cubo Magico, il vero corpo di Lin Ming tossì una boccata di sangue e il suo volto sbiancò.


In quel momento il ragazzo vide chiaramente un sorriso sinistro sulla faccia del cane infernale... che fosse...


Le mani e i piedi di Lin Ming divennero istantaneamente freddi.


Gli venne in mente una possibilità, cioè che questo frammento non fosse senza proprietario, ma fosse dotato di una coscienza indipendente.


Un'anima umana era composta da due parti: un marchio dello spirito e i ricordi.


Se l'impronta fosse stata cancellata, allora l’anima sarebbe stata priva di proprietario. Così avrebbe avuto solo degli istinti elementari e non ci sarebbe stato nulla da temere.


Ma questo frammento ovviamente era diverso!


Lin Ming sapeva che c'erano molti pericoli nell'assorbire questi ricordi. Era stato attento prima, ma stavolta era stato costretto dalla disperazione a rischiare, portando alla fine questa calamità su di sé!


Anche se i frammenti dell’anima avessero contenuto un briciolo di coscienza di un Supremo Esperto del Regno Divino, non sarebbe stato qualcosa contro cui si sarebbe potuto difendere!


<em>Bang!</em>


Il cane infernale attaccò di nuovo; il vortice dell’intento marziale Samsara collassò!


In quel momento Lin Ming si sentì come se si fosse schiantata un’enorme palla di ferro sulla sua testa. Diede un colpo di tosse secco e del sangue colò dalle sue narici. Quasi cadde a terra sul posto.


“Ahh!”


Non poteva resistere a questo dolore. Sembrava che innumerevoli coltelli avessero infilzato la sua testa. Una persona normale si sarebbe suicidata per cercare di sfuggire a questa sofferenza.


Il Samsara era davvero degno di essere un intento marziale compreso nel settimo piano della Pagoda dello Stregone. In questa situazione si era perfino condensato ancora in un vortice...


Il cane infernale mostrò un sogghigno pieno di sdegno e lo caricò di nuovo.


<em>Peng!</em>


Il vortice esplose di nuovo.


Lin Ming tremò e quasi svenne. Questa bestia era troppo potente...


Questa forza inarrestabile lo fece disperare.


Era la coscienza che apparteneva ad un guerriero del Regno Divino?


Era solo un briciolo di coscienza... non solo, aveva attraversato decine di migliaia di anni di sonno e indebolimento, eppure non era in grado di resistergli minimamente?


Lin Ming strinse i suoi denti macchiati di sangue e le sue unghie scavarono nella carne dei suoi palmi. Aveva deciso di raggiungere il picco delle arti marziali, come poteva morire qui?!


“Divina Anima del Tuono Demoniaca!”


<em>Bang bang!</em>


Nel cielo del suo mare spirituale, il Fulmine Divino del Drago del Fiume Viola e il Fulmine Malvagio Nemesi del Sangue apparirono insieme. Il potere del fulmine era la nemesi di fantasmi e demoni ed era l’arma migliore contro le anime! Lin Ming stava ricorrendo all'Ago d’Acciaio durante questa battaglia all'ultimo sangue!


<em>Woosh!</em>


L'Ago d'Acciaio ululò sfrecciando verso il cane infernale cremisi.


Nel frattempo il vortice nero dell'intento Samsara avvolse il corpo del cane infernale. Anche se non poteva distruggerlo, poteva ridurne la forza.


Tuttavia il cane infernale si limitò a sorridere con disprezzo. Ululò e con un balzò saltò fuori dal vortice colpendo la Divina Anima del Tuono Demoniaca!


<em>Kacha!</em>


L’ago esplose, tornando alla forma precedente prima di disperdersi. Lin Ming tremò e cadde a terra con il volto pallido come la carta.
                                


                                



