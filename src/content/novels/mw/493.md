---
title: Capitolo 493 - Terrificante Luce Rossa
pubDate: 2025-12-15T08:37:10.227Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare</em>
<em> 2 Capitoli in coda, <strong>0/3</strong><strong>
</strong></em> <em> -Schadenfreude


Ovviamente Xuan Wuji desiderava la Fornace Universale del Sole ma la lettera non conteneva alcuna informazione riguardo alla Formazione Lucente degli Otto Draghi di Giada. Poteva solo reprimere la sua avidità. All'inizio aveva pensato di usarla per distrarre gli altri, ma ora che non era riuscito nemmeno a rompere la barriera che proteggeva la Radice Draconica del Nirvana avrebbe dovuto abbandonare l’idea.


Tuttavia, quando vide che l’Abate Baime si si stava avvicinando alla fornace, Xuan Wuji iniziò ad entrare in allerta.


Se nessuno avesse potuto ottenere la Fornace Universale del Sole, allora non ci sarebbe stato nient’altro da dire. Ma se l’Abate l’avesse aperta facendo uscire un tesoro, sarebbe intervenuto. Qualunque pillola provenisse da quella fornace non sarebbe stata inferiore ad una Radice Draconica del Nirvana!


L’Abate Baimei camminò lentamente. Ad ogni passo avrebbe fatto passare dieci respiri di tempo prima di fare il successivo. Allo stesso tempo stava circolando la sua vera essenza fino al limite. Emanava un’aureola dorata piena di sigilli buddisti vorticanti. Questa era la tecnica segreta - Fisico <a href="https://it.wikipedia.org/wiki/Vajra#Buddhismo">Vajra</a> di Diamante. 


Le arti marziali buddiste si concentravano sulla tenacia e una difesa estrema, ma erano relativamente deboli in quanto ad attacchi. Stavolta l’Abate Baimei stava mostrando le migliori abilità difensive del suo Sect.


Ma una difesa del genere poteva resistere alla luce rossa?


Questo era ciò che si chiedevano tutti. In passati gli Anziani del Palazzo Imperiale del Dio Demone erano guerrieri di livello Imperatore, quindi questa formazione dovrebbe riuscire a ferire anche persone di quel livello.


Tuttavia erano passate decine di migliaia di anni. La Formazione Lucente degli Otto Draghi di Giada doveva essersi indebolita molto. Per questo quel bagliore rossastro non avrebbe dovuto essere così terrificante.


L’Abate Baimei arrivò vicino alla piattaforma che conteneva le colonne con le statue di drago. Se avesse fatto un altro passo avanti, avrebbe ricevuto l’attacco della formazione.


L’Abate Baimei chiuse gli occhi per percepire il flusso di energia della formazione. Un breve momento dopo li riaprì all'improvviso sporgendo i palmi in avanti.


“Palmo Sigillante del Budda!”


Con un’esplosione, un enorme miraggio di un Budda durato apparì dietro l’Abate Baimei. L’enorme illusione mosse la mano verso la Fornace Universale del Sole!


Il Palmo Sigillante del Budda! Questa era la tecnica più sacra del Grande Tempio Zen, il ‘Grande Mantra Zen’. Era difficile da controllare ma le persone che lo avevano padroneggiato erano molto potenti. Si diceva che quella grande mano potesse agitare il mare, fare tremare la terra e perfino cogliere le stelle dal cielo.


<em>’Questo vecchio pelato è davvero un serpente astuto!’</em> Pensò imprecando Xuan Wuji. L’abate Baimei aveva scoperto che non avrebbe attivato la formazione finché non fosse andato sulla piattaforma. Usando la tecnica segreta Buddista per afferrare un oggetto, non ci sarebbe stato alcun problema!


<em>’Se questo vecchio pelato ha raggiunto la perfezione nel Palmo Sigillante del Budda, allora potrebbe davvero muovere la Fornace Universale del Sole!’</em>


Xuan Wuji cambiò espressione. Se Baimei non avesse ottenuto il tesoro, allora non sarebbe importato. Ma se ci fosse riuscito, allora cosa avrebbe dovuto fare?


Non aveva nemmeno ottenuto la Radice Draconica del Nirvana. Se l'alleanza fosse crollata, allora avrebbe dovuto rinunciare alla radice, ma non sarebbe stato vantaggioso nemmeno lasciare i tesori all'Abate Baimei. Non si sapeva se avrebbe potuto ottenere la Radice Draconica del Nirvana, ma questo oggetto prezioso sarebbe stato già in mano sua.


Se fosse stato un medicinale celeste, allora il suo valore non sarebbe stato inferiore a quello della Radice Draconica del Nirvana.


Se fosse stato un tesoro offensivo o difensivo, allora anche se fosse stato di minor valore, avrebbe aumentato di molto la forza dell’utilizzatore. In futuro avrebbe dato a Baimei un enorme vantaggio.


Nonostante Xuan Wuji fosse una persona meticolosa e prudente, non poteva pensare ad una contromisura in una situazione così complessa.


In quel momento il miraggio del gigantesco palmo colpì la Fornace Universale del Sole.
Nonostante l’Abate Baimei non avesse coltivato la tecnica fino alla perfezione, avrebbe potuto distruggere il picco di una montagna da 10.000 piedi di distanza!


E l’Abate Baimei era solo a 40-50 piedi di distanza dalla Fornace Universale del Sole. Il potere del Palmo Sigillante del Budda era evidente! Se avesse esercitato questa forza contro una normale fornace di grado Earth, allora questo attacco l’avrebbe ridotta in briciole!


Il grande palmo dorato si avvolse attorno alla Fornace Universale del Sole cercando di sollevarla. L’Abate Baimei voleva prendere tutto quanto!


“Umpf! Scordatelo!”


Sbuffò Xuan Wuji. Questo vecchio stupido era troppo avido. Credeva davvero di poter prendere la Fornace Universale del Sole? Questo vecchio era davvero più avido di un serpente.


In effetti, il palmo non riuscì a smuovere la fornace, mentre l’Abate Baimei aveva il volto arrossato. Ovviamente si stava sforzando molto.


L’Abate Baimei si accigliò e poi mosse il palmo verso il coperchio!


La Fornace Universale del Sole aveva tre piedi e due manici. Il coperchio era rotondo e anche su di esso era incisa l’immagine di un Corvo Dorato. Mentre l’Abate Baimei lo stava afferrando, ci fu un tonfo simile a quello di una campana del mattino. Il coperchio incredibilmente pesante iniziò a tremare!


Nonostante fosse solo una lieve vibrazione, era stato sufficiente a cambiare le espressioni di tutti i presenti!


Aveva tremato!


Prima tutti i Supremi Esperti avevano usato le loro più potenti mosse per rompere la formazione che difendeva le Radici Draconiche Nirvana, ma non avevano fatto il minimo progresso. Il gruppo ormai pensava che nulla nel Palazzo Imperiale del Dio Demone potesse essere toccato!


Ma ora l’Abate Baimei aveva mosso il coperchio della Fornace Universale del Sole; riempiva tutti di speranza.


Vedendo questo, gli occhi di Baimei brillarono. Fece circolare il ‘Grande Mantra Zen’ fino al limite, le sue ossa scricchiolarono!


“Sollevati!”


Gridò l’Abate Baimei, delle vene blu sporgevano dalla sua fronte. Il palmo dorato sembrò prendere forma e afferrò il coperchio!


<em>Angg!</em>


Nel momento in cui il coperchio tremò, la Fornace Universale del Sole emise un suono simile ad un ruggito. Era così tonante che emanò una pressione incredibile. Tutti i guerrieri della Distruzione furono costretti ad arretrare, erano pieni di paura!


In quell'attimo di secondo erano riusciti a sentire l’energia primordiale della Fornace, sembrava che contenesse un vasto mondo e che il coperchio fosse solo la porta che sigillava questi infiniti misteri.


Mentre tremava, due luci una rossa e una blu iniziarono a rivelarsi.


“Uh? Cosa sono quelli?!”


Quando apparirono quei bagliori, tutti entrarono in allerta. La luce rossa sembrava provenire da un liquido denso come il sangue.


Si poteva immaginare il valore di questo oggetto rimasto per decine di migliaia di anni nella fornace!


La luce blu invece era una pillola dall'alone azzurro che emanava un’energia fredda. Era difficile immaginare che un oggetto del genere potesse esistere tra il calore ardente della fornace.


Questo è...


Diversi Anziani della Distruzione dai sensi acuti capirono cos’era questa energia.
Possibile che questa pillola blu fosse stata raffinata usando una Radice Draconica del Nirvana?!


La Radice Draconica del Nirvana era già un tesoro incredibile. Se si fosse unita ad altri materiali preziosi, che effetto avrebbe avuto?


Avrebbe potuto depurare il midollo o perfino portare al prossimo stadio della Distruzione?


In tal caso allora non sarebbe stato così difficile coltivare per altri secoli per poi diventare un guerriero di livello Imperatore!


Mentre se ne rendevano conto, tutti si agitarono. Se la Radice Draconica del Nirvana era un tesoro che sognavano di ottenere, allora questa Fornace Universale del Sole era sufficiente a farli impazzire!


Diversi maestri della Distruzione avanzarono un po' di passi, ma all'improvviso un monaco dalla testa grossa balzò in avanti, il suo corpo scricchiolava. Anche dietro di lui era apparso un grande Budda dorato, solo che era molto più sfocato rispetto a quello dell’Abate Baimei.


“Apprendista Senior, ti aiuterò!”


L’espressione del monaco era piena di avidità. I suoi palmi sfrecciarono in avanti verso le due luci!


Ma in quel momento cambiò qualcosa!


Le colonne tremarono e poi piovve una raffica di luce rosse!


<em>Sou sou sou!</em>


I bagliori sfrecciarono a mezz'aria. L’Abate Baimei impallidì e arretrò frettolosamente. Allo stesso tempo picchiò la mano vers il basso. Il Palmo Sigillante del Budda colpì le luci rosse, ma fu penetrato dai proiettili!


“Ahhh!”


L’Abate Baimei ruggì, il suo corpo si stava contorcendo. Le luci rosse avevano bruciato il pettorale destro del monaco. La sua tecnica segreta, il Fisico Vajra di Diamante era esplosa istantaneamente. La parte destra del suo torace era stata carbonizzata!


Tuttavia gli altri non avevano le stesse abilità del vecchio; non poterono fare nulla contro questa luce rapida!


Il monaco dalla testa grossa era stato trapassato direttamente per il capo!


Il suo corpo si ridusse in cenere. Tutto ciò che rimase furono le sue gambe che spuntavano da terra come dei ravanelli.


Sfrecciarono altre luci rosse. Due di esse colpirono i guerrieri più vicini alla Fornace Universale del Sole. I due non riuscirono nemmeno a gridare prima di essere bruciati!


In un batter d’occhio tre guerrieri della Distruzione erano morti violentemente. Perfino l’Abate Baimei era rimasto gravemente ferito nonostante le sue difese!


<em>Bang!</eM>


Baimei si schiantò a terra. La parte destra del suo corpo era carbonizzata e il suo volto impallidito era cosparso di sudore.


Con le mani tremanti, prese una pillola dal suo anello spaziale e la inghiottì. Alla fine un po’ di colore tornò sul suo volto.


Tutti si ammutolirono, raggelati.


Un momento fa, se si fossero avvicinati un po’, anche loro avrebbero subito un fato simile!


Era davvero terrificante!
                                


                                



