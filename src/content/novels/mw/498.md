---
title: Capitolo 498 - Entrare di nuovo nella caverna
pubDate: 2025-12-15T08:37:10.228Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Marco!</em>
<em> 10 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Finalmente è mia!”


Mentre metteva via la scatola di giada, Lin Ming aveva la sensazione di essere in un sogno. Prima trenta guerrieri della Distruzione stavano cercando di ottenere la Radice Draconica del Nirvana. Avevano corso innumerevoli rischi e si erano avventurati nel Palazzo Imperiale del Dio Demone e oltre una decina di loro era perita!


Xuan Wuji aveva speso dieci anni a fare programmazioni della massima cura e non aveva esitato a dare inizio ad una guerra per riuscire ad ottenerla!


Ma ora la Radice Draconica del Nirvana era nella sua scatola giada, completamente intatta, non mancava un solo pelo.


Sembrava l’avesse ottenuta facilmente visto che non aveva nemmeno dovuto combattere ma in realtà aveva già pagato un caro prezzo!


Dopo essere entrato in questo antico campo di battaglia Lin Ming aveva combattuto contro la Regione Demoniaca del Mare del Sud. Aveva inghiottito la Pillola Scarlatta del Sangue e aveva consumato la sua vitalità rischiando di morire. Poi era stato tradito e aveva dovuto separarsi da Mu Qianyu durante una situazione critica.
Aveva bruciato la sua Essenza di Sangue, fatto esplodere i suoi Sigilli Bevitori di Sangue e si era spinto oltre il limite per fuggire dalle grinfie della morte. Aveva assimilato il frammento dell’anima dell’imperatore Demoniaco e il suo intento marziale Samsara era collassato diverse volte, quasi riducendolo in un idiota. Alla fine non aveva nemmeno ottenuto informazioni così preziose. Poi aveva rischiato la vita per entrare nel Palazzo Imperiale del Dio Demone e a causa della sua bassa coltivazione era stato quasi ucciso da Xuan Wuji.




Era circondato da pericoli e aveva rischiato più volte senza esitare. Aveva consumato la Pillola del Sangue Scarlatto e il Simbolo di Fuga, aveva anche mangiato le tre Pillole di Inversione dello Yang. Alla fine, proprio all’ultimo, aveva avuto successo e ottenuto la Radice Draconica del Nirvana. Per Lin Ming, ora era valsa la pena di fare tutti questi sacrifici!


Mentre sentiva il tocco caldo della scatola di giada contro il suo petto, il cuore di Lin Ming era pieno di emozione.


Esistevano innumerevoli talenti nel mondo, ma ben pochi erano in grado di attraversare il sinuoso cammino verso il picco delle arti marziali. Si poteva dire che non c’era un solo genio che non aveva incontrato un’enorme opportunità fortunata.


Tuttavia la gente pensava solo ai vantaggi di un’occasione e non al prezzo che bisognava pagare per coglierla. Un’opportunità fortunata era riservata solo a chi era pronto, senza abbastanza coraggio, anche se si fossero presentate mille colpi di fortuna, sarebbe stato inutile!


Per quanto riguarda il destino, in realtà era un concetto illusorio. Da quel che aveva capito Lin Ming, il cosiddetto ‘destino’ era soltanto la lotta di un praticante di marziali per cogliere occasioni fortunate. Alla fine era la ricerca e la prova della determinazione di un guerriero per raggiungere il picco delle arti marziali, un test di forza, coraggio e saggezza.


Quindi lottare per ottenere i migliori benefici naturalmente era ciò che un praticante di arti marziali talentuoso dovrebbe fare.


Dopo aver finito, Lin Ming volse lo sguardo verso la caverna dove c’era la Fornace Universale del Sole.


Sapeva bene che perfino con una coltivazione al secondo o al terzo stadio della distruzione non sarebbe riuscito a creare un piano infallibile. Anche se fosse arrivato al livello di quei vecchi mostri, raggiungere questo stadio e ottenere un’intera Radice Draconica del Nirvana era già molto difficile.


Con questa Radice Draconica del Nirvana, sarebbe riuscito a completare la Tempra del Midollo; il suo raccolto era stato enorme.


Per quanto riguarda la Fornace Universale del Sole, nonostante Lin Ming avesse un modo per decifrare la Formazione Lucente degli Otto Draghi di Giada, quella fornace ovviamente era stata sigillata da una qualche strana tecnica arcana. Era impossibile prenderla, perfino aprirla sarebbe stato questionabile.


Una volta che quegli Anziani della Distruzione fossero tornati, Lin Ming sarebbe morto. Nessuno avrebbe potuto salvarlo!


Ma come aveva già pensato, ogni opportunità fortunata era seguita da pericoli e tribolazioni. Se non avesse combattuto per ciascuna occasione che si presentava di fronte a lui, allora sarebbe rimasto solo un uomo mediocre per il resto della sua vita; sarebbe stato assurdo per lui pensare di raggiungere il picco delle arti marziali.


Lin Ming strinse i denti. Voleva comunque provare. Se non avesse potuto sollevare il coperchio allora si sarebbe arreso.


Lin Ming sfrecciò verso la caverna e vi entrò. Le ondate di calore lo investirono come avevano fatto prima. A terra c’erano due pile di ceneri; erano dei due Anziani colpiti dalle luci rosse.


I resti del monaco dalla testa grossa erano già stati raccolti in una bara dall'Anziano Baimei. Gli altri due cumuli provenivano da un Anziano di un piccolo Sect e l’altro appartenevano ad un praticante di arti marziali privo di Sect. Dopo che erano morti nessuno era andato a raccogliere le loro ceneri. Era evidente quanto fosse brutale e crudele la via delle arti marziali se un maestro così incredibile, un esperto che decideva il fato di moltissime altre persone, potesse morire in questo modo.


Lin Ming si calmò pensandoci.


Il tempo stava scorrendo e non poteva perdere tempo con le ceneri. Richiamò alla memoria il metodo per attraversare la Formazione Lucente degli Otto Draghi di Giada e avanzò con cautela.


Il calore stava diventando sempre più intenso. Si sentiva come se si stesse addentrando in un vulcano. Aveva la bocca secca e ad ogni respiro che prendeva gli sembrava che del fuoco passasse per i suoi polmoni.


Ad ogni ondata di calore, Lin Ming sentì un dolore acuto sul volto.


Quando osservò le otto colonne, Lin Ming sentì la vasta e antica energia che proveniva da esse.


Per aprire la fornace prima doveva aprire la Formazione Lucente degli Otto Draghi di Giada.


Lin Ming avvolse il suo palmo con vera essenza e si avvicinò alla prima colonna.


Era spessa e alta, non si sapeva di quale materiale fosse composta. Era alta oltre cento piedi. In quel momento gli sembrò che il Drago Cornuto fosse vivo e che avesse aperto le sue fauci per esalare fuoco sulla Fornace Universale del Sole.


Lin Ming fece un respiro profondo. Meditò per un momento sulla formula della legge e poi accarezzò gentilmente tre punti sulla colonna. Con un lieve scricchiolio la luce del drago iniziò ad attenuarsi.


Il ragazzo sfrecciò verso un’altra colonna. Stavolta cambiò il suo metodo e premette le sue dita cinque volte sulla statua. Alla fine anche la luce di questa colonna si attenuò come aveva fatto la prima.


Lin Ming ripeté lo stesso processo con le altre. Dopo una decina di respiri di tempo le otto colonne tremarono all’unisono e risuonò un basso ruggito dalla piattaforma.


Ben presto ci fu un’esplosione e tutte le luci rosse svanirono. Allo stesso tempo gli occhi scarlatti dei Draghi Cornuti si spensero.


Il bagliore che aveva avvolto la Fornace Universale del Sole era scomparso immediatamente. Tutto ciò che era rimasto erano ondate di calore, come se fossero lì per ricordare di quanto era potente la Formazione Lucente degli Otto Draghi di Giada.


Era finita!


Lin Ming sospirò. Dato che aveva alcuni dei ricordi dell’Imperatore Demoniaco, scoprire un modo per superare la formazione non era troppo difficile, ma il problema ora era… come l’avrebbe aperta?


Lin Ming si avvicinò alla fornace e sentì altro calore percorrerlo.
Guardando il tesoro rosso brillante, non sapeva quanto sarebbe stata alta la sua temperatura. Se l’avesse toccato direttamente, temeva che avrebbe penetrato la sua vera essenza e che la sua mano sarebbe stata bruciata!


“La Fornace Universale del Sole è il tesoro più prezioso del Palazzo Imperiale del Dio Demone secondo i ricordi dell’Imperatore Demoniaco. Era usato per stabilizzare il Palazzo Imperiale. Forse nelle ultime decine di migliaia di anni, il motivo per cui gli incantesimi e le marionette dell’edificio sono rimasti attivi ha qualcosa ha che fare con la Fornace Universale del Sole. Altrimenti si sarebbero indeboliti lentamente nel corso degli anni…”


Prima l’Abate Baimei aveva usato il Palmo Sigillante del Budda per aprire il coperchio ed erano apparsi due tesori; una brillante pillola blu e una massa rosso sangue.


La pillola blu dovrebbe essere stata raffinata con una Radice Draconica del Nirvana, si poteva immaginare il suo valore.


Per quanto riguarda la massa rossa, Lin Ming non era sicuro di cosa fosse. Poteva solo sentire un’energia antica e potente, era terrificante.


Lin Ming sentiva che c’erano ben più di due tesori nella Fornace Universale del Sole. Molto probabilmente c’erano altri tesori nel fondo.


Solo che l’Abate Baimei era riuscito ad aprire solo lo strato più superficiale della fornace, quindi non poteva vederne l’interno.


“Mi chiedo che cosa ci sarà nel livello più profondo. Il frammento dell’anima dell’Imperatore Demoniaco non conteneva molti ricordi riguardo questa Fornace Universale del Sole.”


Lin Ming scosse la testa. Non sperava di poterli ottenere, non aveva l’abilità di farlo. Sarebbe stato ancora più ridicolo cercare di muovere la Fornace Universale del Sole, era connessa al Palazzo Imperiale del Dio Demone. Figuriamoci Lin Ming, perfino un guerriero di livello Imperatore non avrebbe potuto prenderla, al massimo sarebbe riuscito ad aprire il coperchio e prendere i tesori all'interno.


Lin Ming non chiedeva molto, finché potesse aprire leggermente la fornace e prendere una piccola parte dei tesori sarebbe stato soddisfatto.


Tuttavia non aveva il potente Palmo Sigillante del Budda. Non possedeva tecniche segrete per aprirla, così poté solo ridursi ad usare l’approccio più primitivo.


Tirò fuori la Lancia della Cometa Viola dal suo nello spaziale e iniziò a fare leva sul coperchio. Fece presa sul terreno e premette verso il basso l’asta!


Se l’Abate Baimei avesse visto cosa stava facendo molto probabilmente avrebbe vomitato sangue. Aveva usato il potentissimo ‘Grande Mantra Zen’ e il Palmo Sigillante del Budda per rilasciare una mano enorme, ma non era riuscito comunque a superare la Formazione Lucente degli Otto Draghi di Giada. Di conseguenza non era riuscito ad ottenere i rari tesori nella Fornace Universale del Sole, era stato anche attaccato e la barriera aveva ucciso istantaneamente quattro esperti. Perfino lui, che era rinomato per le sue capacità difensive, era rimasto gravemente ferito.


Eppure al momento Lin Ming aveva superato facilmente la formazione e stava usando un metodo così crudo per aprire la formazione; poteva essere considerato solo uno scherzo.


Dopo essersi sforzato, la Lancia della Cometa Viola si piegò, ma la Fornace Universale del Sole non si mosse minimamente.


Quando vide questa scena, Lin Ming non poté non ridere di sé. Era stato davvero un idiota. Nonostante la Lancia della Cometa Viola potesse contenere bene il suo potere, alla fine era fatta di un materiale flessibile. Sarebbe stato estremamente difficile usarla per aprire la fornace.


Mosse la mano e la scambiò con la Selvaggia Alabarda Sanguigna.


Le due armi avevano una forma simile ma erano un po’ diverse. Le alabarde erano tutte dall’asta rigida, per esempio la Selvaggia Alabarda Sanguigna era fatta completamente di metallo.


Lin Ming cercò di sollevare il coperchio. Gridando, rilasciò tutta la sua forza.


<em>Ka ka ka!</em>


Risuonò uno scricchiolio. Lin Ming strinse i denti ed aprì la Forza del Dio Blasfemo senza esitare!


Il potere della Tempra del Midollo si scatenò, in un istante la sua forza era aumentata fino a 100.000 jin!


Dopo aver raggiunto quasi il 70% della Tempra del Midollo, Lin Ming aveva raramente contato sulla sua forza, ma anche così la Fornace Universale del Sole non si mosse!


Lin Ming strinse i denti e bruciò il sangue dell’Antica Fenice!


<em>Zhi zhi zhi - </em>


Perfino l’alabarda iniziò a piegarsi sotto questa terrificante pressione.


Il coperchio tremò lievemente era ancora ben lontano dall'aprirsi.


“È così stretta?!”


Il volto di Lin Ming era arrossato.


Stava tenendo conto del tempo che gli era rimasto. Al momento quegli Anziani della Distruzione se n’erano andati per metà di bastoncino di incenso di tempo. Pensando che avrebbero combattuto per circa un quarto d’ora, avrebbe avuto altri tre bastoncini di incenso di tempo; era un tempo più che sufficiente.


Tuttavia Lin Ming non osava dare nulla per scontato. Era pronto ad andarsene dal giardino medicinale dopo un altro bastoncino di incenso di tempo.


Ma in quel momento risuonò una voce nel suo orecchio che lo fece sentire come se fosse caduto in un lago ghiacciato!


“Eheh, ragazzino, la Fornace Universale del sole non è qualcosa che puoi aprire!”
                                


                                



