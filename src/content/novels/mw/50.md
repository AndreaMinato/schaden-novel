---
title: Capitolo 50 - Ottenere i Materiali
pubDate: 2025-10-16T07:28:18.411Z
tags:
    - mw
---


Wang Xuanji aveva capito che questo giovane non proveniva dal regno di Fortuna Celeste. Le sue tecniche sembravano più complesse e incomparabilmente più ricercate.


"Il suo Sect non ha radici nel regno di Fortuna Celeste!" Disse l'uomo di mezz'età.


"Mmh. In più la sua scuola è molto più progredita rispetto alla nostra."


Luci colorate fiorirono a mezz'aria. I loro percorsi intrecciati si riflettevano nelle iridi degli spettatori, lasciando un scintillante turbinio al suo passaggio. Wang Yuhan trattenne il respiro, dalla forza dell'anima in quel simbolo poteva percepire cambi di energia estremamente ricercati e precisi.


Per creare un simbolo di iscrizione, la parte più difficile era assicurarsi di distribuire la forza dell'anima nei punti giusti; la più piccola imprecisione poteva causare un completo fallimento. Ma per la mano di questo ragazzo sembrava istintivo. Con le sue abili mani, tracciò il simbolo come un pittore che disegnava a mano libera fiori e uccelli che stavano per spiccare il volo.


All'inizio Wang Yuhan temeva di essere sorpassata da lui. Aveva sperato che non sarebbe riuscito a superare l'esame. Ma a quel punto ormai era completamente estasiata, piena di meraviglia e ammirazione. Al contrario, desiderava che non si fermasse più, che questa perfezione potesse continuare all'infinito, nel suo cuore non ci sarebbe stata la minima traccia di rimpianto.


Questa emozione era la stessa dei musicisti bramosi di sentire inni divini e i suoni della natura in fiore o dell'artista che agognava di vedere il dipinto più splendido tramandato dai più grandi maestri delle generazioni passate. Solo questa sensazione poteva far abbandonare tutte le distrazioni e perseguire l'apice della propria arte.


Vedendo l'espressione attenta sul volto del ragazzo meticoloso, finalmente Wang Yuhan capì perché la sua crescita nelle tecniche di iscrizione si fosse arrestata. Era proprio perché era troppo preoccupata di Qin Xingxuan e temeva di essere superata da una ragazza più giovane di lei.


Ma ora, vedendo le tecniche perfette di Lin Ming, capì la verità. Questa terra era sterminata; c'erano innumerevoli talenti e geni come lei. Essere il numero uno tra i giovani del regno di Fortuna Celeste era solo una futile vanità. Non aveva alcuna importanza.


Ciò che avrebbe seguito non sarebbe più stata l'ombra di Qin Xingxuan, ma oltre di lei. Ciò che avrebbe perseguito non sarebbe stato diventare la numero uno nel regno di Fortuna Celeste, ma raggiungere il pinnacolo delle iscrizioni.


Passarono un minuto e un secondo. I simboli e le rune di fronte a Lin Ming stavano aumentando, cominciando a sovrapporsi a mezz'aria con luccichii di luce e oscuri, come se fossero vivi. Lin Ming aveva già familiarità con il 'Simbolo Potente' e disegnarlo era facile. Il picco del Secondo Stadio della Trasformazione del Corpo gli permetteva di avere abbastanza vera essenza da sostenere l'intero processo; non era più in difficoltà come alcuni mesi fa.


Oggi i tracciati di Lin Ming erano particolarmente morbidi. Era completamente concentrato e si era dimenticato che questo era un esame. Finì le decine di simboli colorati e poi, dopo un lampo di luce, la forza dell'anima di Lin Ming li fuse tutti insieme, condensandoli in un unico simbolo a forma di fiamma, delle dimensioni di un pollice.


Questa volta Lin Ming non lo mise su un pezzo di carta per simboli, lo portò sul tavolo dove c'era la spada e, con uno schiocco di dita, fece cadere il simbolo sull'arma, dove si impresse. Il suo aspetto alla fine sembrava una fiamma ardente.


Finito.


Vedendo la spada nelle mani di Lin Ming, il cuore di Wang Xuanji rimase affascinato e pieno di ammirazione. I suoi occhi fissarono la lama, naturalmente poteva sentire il potenziale di quel simbolo che emanava una sensazione particolare. Vi immerse la sua forza dell'anima e sentì che la vera essenza circolava facilmente come un respiro.


Wang Xuanji sapeva che il simbolo era perfetto. Ma quello che lo aveva disegnato era solo un ragazzo con la vera essenza al Secondo Stadio della Trasformazione del Corpo. Come poteva aumentare la forza dell'arma?


La cosiddetta 'forza dell'arma' non si riferiva al filo, ma alla circolazione e al flusso di vera essenza.
Se il simbolo di iscrizione fosse su della carta nessuno potrebbe determinare quanto sarebbe aumentata la forza.
Se fosse stato su un raro tesoro, allora un maestro di iscrizioni esperto avrebbe potuto inserire la sua vera essenza nel tesoro e vederne il flusso, capendo così quale fosse la percentuale di aumento della forza.


Wang Xuanji sollevò la lunga spada con la mano e la esaminò.
Chiuse gli occhi e lasciò che le sensazioni lo pervadessero. Un momento dopo aprì gli occhi e, sebbene se lo aspettasse, rimase comunque sorpreso.


L'aumento della forza del simbolo di iscrizione era di circa il 32%. Questo era il livello di un iscrizionista esperto!


"Aumento del 32%..." Esclamò Wang Xuanji.


"Oh?" L'uomo di mezz'età sollevò le sopracciglia e prese la spada tra le mani.
Generalmente il maestro di iscrizioni principiante avrebbe trovato difficile perfino un aumento del 20%. Che questo giovane potesse arrivare al 32%... si deve sapere che dopo il 20%, ogni passo in più sarebbe stato molto più difficile.


L'uomo di mezz'età aveva lavorato come esaminatore da molti anni ormai. Quando si trattava di valutare un simbolo, era più veloce di Wang Xuanji e poteva ottenere un risultato ancora più preciso. "Tra il 32% al 33%".


L'uomo di mezz'età posò la spada sul tavolo e squadrò Lin Ming.
Da dove veniva questo ragazzino? Era spuntato dal nulla. Aveva qualche amico? Compagni? Era possibile che fosse il discepolo di un maestro di qualche antico Sect?
Ma perché un discepolo di un antico Sect si sarebbe recato in un posto come la città di Fortuna Celeste e avrebbe fatto l'esame per diventare un maestro di iscrizioni?


"Congratulazioni Lin Ming. Hai superato perfettamente l'esame." Disse Wang Xuanji.


"Vi ringrazio presidente."


"Mmh. Vuoi unirti all'Associazione Iscrizionisti di Fortuna Celeste?" Wang Xuanji chiese di sfuggita. Non credeva che i discepoli di questi antichi clan si sarebbero uniti all'Associazione Iscrizionisti della città di Fortuna Celeste; anche a chiederlo dieci volte, l'avrebbe comunque rifiutato. Non si sarebbe immaginato che Lin Ming avrebbe annuito e risposto, "Sì, lo vorrei."


"Oh?" Wang Xuanji alzò le sopraccigia. "Vuoi unirti alla nostra associazione?"


"Sì. Sono venuto qui per partecipare all'esame per questo motivo."


"Questo..." Wang Xuanji era stupefatto, non riusciva a capire il comportamento di Lin Ming.


"Sì. Ad essere sinceri, vorrei unirmi all'Associazione Iscrizionisti per guadagnare punti contributo e comprare materiali."


Comprare materiali? Se volevi materiali rari e preziosi allora avresti avuto bisogno di punti contributo. C'erano moltissimi modi per usare questi materiali. Era questo ragazzo a desiderarli? O il suo maestro?


Il suo maestro dev'essere un esperto di una maestria inimmaginabile. Perché una persona del genere cercherebbe materiali in una piccola unione nella città di Fortuna Celeste?


Wang Xuanji rifletté a lungo e con un po' di esitazione disse, "Se vendi questa spada all'associazione, la scambierò per 3.000 punti contributo."


Lin Ming sussultò e ne fu incredibilmente felice. Era preoccupato di dover completare un certo numero di missioni. Non pensava che sarebbe stato così fortunato da ricevere una proposta del genere. Prima aveva controllato la lista di preziosi materiali di cui aveva bisogno e 3.000 non era poco. Era abbastanza per acquistare ciò di cui necessitava.


<em>'Questo anziano presidente probabilmente vuole comprare la mia spada per studiarla. Ma le tecniche di iscrizione sono varie e complesse. Anche qualcuno molto esperto troverebbe difficile esaminarle, anche se fosse attento e scrupoloso. Forse vuole svelare i misteri del simbolo e riprodurlo, ma anche questo è estremamente difficile. Anche se compra questa spada probabilmente non potrà trovare nulla.'</em> Pensando così, Lin Ming disse, "Vi ringrazio presidente, mi mancavano proprio dei punti contributo."


"Non c'è bisogno di ringraziare. Se il tuo maestro venisse nella città di Fortuna Celeste, saremo felici di accoglierlo nella nostra Associazione Iscrizionisti come onorato ospite."
C'erano due motivi per cui Wang Xuanji aveva dato a Lin Ming delle condizioni così favorevoli. Primo, voleva studiare la spada e secondo, voleva fare buona impressione su Lin Ming, e possibilmente avere l'opportunità di conoscere il misterioso Sect dietro di lui.


...


"Sangue di una bestia feroce di quarto livello, 1 jin. 1100 liang d'oro, 150 punti contributo."


"Semi di Nuvola Blu, 12.600 liang d'oro, 80 punti contributo."


"Succo di Sanguinaria Draconica, 1 jin. 600 liang d'oro, 60 punti contributo."


...


La persona che si occupava della vendita dei materiali era una donna di 40-50 anni. Stava controllando le scorte, mentre leggeva la lista di Lin Ming, facendo un preventivo del prezzo ogni volta che corrispondeva. Ad ogni cifra si fermava a guardare Lin Ming. <em>Questo ragazzino, sta comprando così tanti oggetti preziosi, cosa vuole farci?</em>


Lin Ming aveva messo decine di materiali nella lista, inclusi molti ingredienti rari e preziosi. Per esempio il sangue di una bestia feroce di quarto livello, una piccola fiala valeva quanto un raro tesoro. Se avesse provato a comprarlo al prezzo di mercato, sarebbe stato almeno al prezzo di 3.000 liang e perfino lui non sarebbe stato necessariamente in grado di acquistarlo.


Sei mesi fa Lin Ming non avrebbe nemmeno osato sognare cose del genere.


La quantità di denaro richiesta raggiunse velocemente i 10.000 liang d'oro. I punti contributo necessari arrivarono quasi a 2.000. Mentre Lin Xiaodong vide il totale della spesa, tutto quello che poteva sentire era il continuo ticchettio dell'abaco. Ogni 'pop' lo faceva impaurire e diventare sempre più apprensivo, ma presto tutto quello che poté percepire era torpore. Aveva finalmente capito cosa voleva dire scialacquare soldi.


"Totale, 10.000 liang d'oro e 2100 punti contributo. Vuole confermare l'acquisto?" La donna di mezz'età distolse lo sguardo dall'abaco e chiese a Lin Ming. Anche un maestro di iscrizioni di grande fama e di origini nobili non avrebbe comprato così tanti materiali preziosi. <em>Chi è questo piccoletto?
Dove ha preso tutti questi punti contributo?</em>


"Mmh. Sì, confermo." Disse Lin Ming e tirò fuori le banconote d'oro dalle tasche e una tessera punti. La tessera aveva un numero che mostrava quanti punti aveva.


"Va bene..."


