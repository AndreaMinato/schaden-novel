---
title: Capitolo 502 - Assorbire la Radice Draconica del Nirvana
pubDate: 2025-12-15T08:37:10.229Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare</em>
<em> 12 Capitoli in coda (sono stati contati i 5 in più di Roberto), <strong>0/3</strong><strong>
da editare
</strong></em> <em> -Schadenfreude</em>


Xuan Wuji stava diventando sempre più furioso, la sua Regione Demoniaca del Mare del Sud aveva subito grandi perdite!


“Tutto ciò che mi rimane è qui e siamo stati inseguiti per le ultime dieci chilometri. Come possiamo aver ottenuto la Fornace Universale del Sole e la Radice Draconica del Nirvana?”


“Vecchio ladro Xuan, come crede che una scusa così debole sia sufficiente? Quando abbiamo superato la barriera, l’entrata è rimasta aperta per molto tempo. Quanto sarebbe stato difficile per un discepolo intrufolarsi evitando il nostro raggio di percezione?
Prima ha finto di non poter aprire la formazione e poi ha usato la Fornace Universale del Sole per attirarmi e rubare la Radice Draconica del Nirvana. Poi grazie a questo diversivo ci ha costretto a seguirla lasciando che il suo piccolo discepolo ottenesse la seconda Radice Draconica del Nirvana e la Fornace Universale del Sole mentre eravamo via.
Allo stesso tempo ha usato anche la formazione di trasmissione per fuggire. Era un piano fin troppo perfetto! Avrebbe ottenuto le due Radici Draconiche del Nirvana e perfino la Fornace Universale del Sole! E sarebbe rimasto illeso, purtroppo per lei non ha è andato tutto secondo i piani e la formazione di trasmissione si è guastata, finendo intrappolato qui con noi. Ha perso la durante la sua ultima mossa e ora ne ha subito le conseguenze!”


Mentre Nanyun Wang parlava con sicurezza, Xuan Wuji diventò verde.


Non poteva non riconoscere che questa ipotesi assurda sembrava piuttosto ragionevole!


Se Xuan Wuji fosse al posto di Nanyun Wang probabilmente anche lui si sarebbe immaginato uno scenario del genere!


Xuan Wuji era così avvilito da voler picchiare la testa contro un muro. Nei mille anni di esperienza che aveva passato, era sempre stato lui ad ingannare gli altri, da quando era diventato lui il raggirato?


In realtà sospettava anche lui che Lin Ming non ne fosse capace, ma chi altri poteva essere stato? Chi avrebbe potuto ridurlo in condizioni così miserabili? Che un qualche guerriero al quarto o al quinto livello della Distruzione fosse entrato nel Palazzo Imperiale del Dio Demone e si fosse approfittato della situazione?


A quel punto l’Abate Baimei disse all'improvviso:”C’è altra cenere a terra.”


“Uh?”


Tutti videro tre pile di ceneri attorno alla piattaforma.


Alcuni degli Anziani più cauti ricordavano che erano morte quattro persone attorno alla fornace. E due di queste pile erano state già raccolte. Ci sarebbero dovute essere due cumuli, ma ora ce n'era una terzo. Che fosse…


Mu Fengxian impallidì e Mu Yuhuang sentì il suo cuore fermarsi come se qualcuno lo avesse afferrato saldamente. Il suo respiro si bloccò e perle di sudore iniziarono a formarsi sulla sua fronte.


Lin Ming… era… era morto qui?


L’Abate Baimei esitò per un momento e poi si avvicinò. Si chinò per toccarle e disse con calma:”Le ceneri sono ancora calde. Probabilmente è morto meno di un quarto d’ora fa ed è stato bruciato dalla Formazione Lucente degli Otto Draghi di Giada…”


Mentre parlava, l’Abate Baimei prese un anello spaziale dalle ceneri e usò il suo senso divino per esaminarlo. Visto che era stato bruciato dalla formazione, la sua dimensione aveva già iniziato a collassare ed era distrutta parzialmente. Molti oggetti non potevano essere tirati fuori, ma si poteva ancora vedere chiaramente il suo interno.


“Fata Mu, venga a dare un’occhiata.”


L’Abate Baimei le consegnò l’anello.


Le dita di Mu Yuhuang tremarono mentre prese l’anello. Quando ci immerse il suo senso, sentì un po’ di vertigini; vide la tavoletta di giada con i primi tre livelli delle ‘Divine Cronache Proibite dell’Uccello Vermiglio’...


Strinse l’anello e sentì un profondo senso di oppressione al petto.


Aveva riposto troppe speranze e sogni in Lin Ming. Aveva perfino pianificato di farlo sposare con Mu Qianyu, ma ora…


“Yuhuang, calmati. Lin Ming potrebbe non essere morto.” Le disse Mu Fengxian con una trasmissione di vera essenza. Nonostante anche lei fosse preoccupata, non credeva che Lin Ming sarebbe morto così. “La Lancia della Cometa Viola e la Selvaggia Alabarda Sanguigna non sono all'interno dell’anello spaziale…”


“Lo so, ma…” Mu Yuhuang non riusciva ancora a calmarsi. Questo dovrebbe essere uno degli anelli secondari di Lin Ming. Per quanto riguarda la Lancia della Cometa Viola e la Selvaggia Alabarda Sanguigna, dovrebbero essere nell'anello principale del ragazzo.
Era possibile che fosse stato rubato via o che la Formazione Lucente degli Otto Draghi di Giada l’avesse bruciato completamente. Non si poteva dimostrare che Lin Ming fosse ancora vivo basandosi su questo punto.


“Xuan Wuji, che parole ha da dire ancora?” Disse cupamente Nanyun Wang.


“Umpf, crede che questa pila di ceneri sia Lin Ming? Se è davvero morto per mano del mio discepolo, allora perché non distruggere completamente il suo corpo invece che lasciarvelo scoprire?”


“Eheh, forse ha pensato anche a questo e le ha lasciate apposta per coprire i suoi crimini!”


La bocca di Xuan Wuji fremette e fece una smorfia di fronte alle accuse di Nanyun Wang.


“Nanyun, sembra che non mi crederà in qualunque caso, non importa cosa dirò. Forse vuole combattere all'ultimo sangue contro di me? Potrei non avere la fortuna di sopravvivere in uno scontro del genere, ma lei non finirà meglio. Mi chiedo come lascerete il Palazzo Imperiale del Dio Demone!”


Nanyun Wang sogghignò:”Umpf, una volta che la ucciderò e otterrò la tavoletta di giada dell’Imperatore Demoniaco, saprò anche delle tecniche segrete. Quanto sarà difficile per me rompere la barriera allora?”


“Ahah, se morirò certamente distruggerò prima la tavoletta. Quanto sarebbe difficile?” Xuan Wuji non arretrò di un solo passo, aveva rinunciato a spiegarsi.
Questi vecchi già sospettavano l’uno dell’altro, non gli importava di sentire spiegazioni in questo tipo di situazione. In tal caso sarebbe stato meglio mostrare di essere duri e scommettere la propria vita!


Quando Xuan Wuji disse quelle parole, in effetti Nanyun Wang impallidì.


.....


Cento chilometri di distanza dal Palazzo Imperiale, su una serie di piattaforme brillò una luce bianca. Un giovane apparì al centro inondato da luce.


Il giovane era di bell'aspetto e i suoi occhi erano limpidi e brillanti. La sua aura era valorosa, ma conteneva una traccia di fatica.


Era Lin Ming che era fuggito dal palazzo attraverso una formazione di trasmissione.


“Finalmente sono uscito…” Lin Ming fece un respiro profondo e si asciugò il sudore dai palmi.


Durante questo viaggio non aveva combattuto una sola volta, tuttavia aveva sperimentato una situazione ancora più rischiosa ed emozionante delle battaglie che aveva avuto contro la Regione Demoniaca del Mare del sud. Era sempre stato all'erta, non aveva avuto un solo momento per rilassarsi data la presenza di tutti quei guerrieri della Distruzione. Alla fine aveva usato una trama per farli scontrare tra di loro e raccogliere il bottino; era una scommessa estremamente rischiosa!


Quando uscì, Lin Ming non si prese nemmeno un momento per risposare. Si affrettò subito verso le altre piattaforme cambiando completamente tutti i simboli. Temeva che Xuan Wuji sapesse la loro posizione e usasse altre piattaforme. Se le avesse usate per uscire, allora sarebbe finito in una situazione senza via d’uscita!


“Moguang, per quanto tempo la barriera difensiva attorno al Palazzo Imperiale del Dio Demone potrà fermare il gruppo dei vecchi?”


“Probabilmente quattro o cinque giorni. Insieme al tempo di cui avranno bisogno per uscire, forse cinque o sei giorni.”


“Cinque o sei giorni…” Lin Ming esitò per un momento. Dovrebbe esserci tempo a sufficienza.


“Ehi, stai pensando di evocare il Leviatano Gigante che sta dormendo in questo mondo distrutto? Scordartelo. Se vuoi controllarlo, sei ben lontano dall'avere una coltivazione sufficiente anche se avessi la tecnica segreta per farlo. Devi anche avere la forza dell’anima e la forza per sostenerlo, altrimenti non riusciresti nemmeno ad evocarlo. Nelle mie condizioni pietose mi è impossibile prendere il Leviatano Gigante.”


Lin Ming scosse la testa e disse:”Il Leviatano Gigante mi è inutile ora. Devo andare all'avventura, come potrei portarmi dietro una creatura delle dimensioni di un’isola? Se dessi il Leviatano Gigante all'Isola della Divina Fenice allora potrei usarlo per proteggerli, ma dato che alcuni stanno già sospettando di me, se rubassi anche il Leviatano Gigante allora questo attirerebbe guai nella setta.”


Lin Ming non era troppo interessato al Leviatano Gigante. Se avesse potuto avrebbe voluto usare qualche metodo per impedire a Xuan Wuji di prenderlo, tuttavia la sua coltivazione era troppo bassa e non aveva questa abilità.


“Allora cos'hai intenzione di fare nei prossimi quattro o cinque giorni?”


Gli occhi di Lin Ming brillarono. Disse:”Nei prossimi quattro o cinque giorni assorbirò la Radice Draconica del Nirvana!”


“Tu…” Il pechinese rimase scioccato dalle sue parole:”Tu, un mero ragazzino negli stadi avanzati dell'Houtian vuole inghiottire la Radice Draconica del Nirvana? Sei un folle!”


Lin Ming si accigliò:”E allora? Non ci sono talenti della Trasformazione del Corpo nelle Terre Sacre del Regno Divino che assorbono una Radice Draconica del Nirvana nello stadio Houtian?”


“Eheh, ragazzino, lascia che ti dica questo, nel Regno Divino pochissimi percorrono la via doppia della coltivazione di vera essenza e del corpo. Seguono il sistema di raduno dell’essenza fino al del Nucleo e il Mare Divino o proseguono con la Tempra del Midollo e le Otto Porte Nascoste dei Tronchi Celesti. Solo i più grandi talenti sicuri di sé perseguiranno questo tipo di strada.
Nonostante un coltivatore del genere sarà in vantaggio rispetto ad un praticante di arti marziali dello stesso livello, dovrà pagare un prezzo molto più alto. Semplicemente parlando, i guadagni non valgono le perdite!”


Disse con un atteggiamento da esperto il pechinese.


“Allora è così?” Lin Ming era un po’ sorpreso, poi rise di sé stesso. Aveva pensato che tutti i praticanti di arti marziali del Regno Divino dovessero superare la Tempra del Midollo, ma ora a quanto pareva aveva scelto la via che solo i geni del Regno Divino percorrevano.


Un genio del Regno Divino…


Quando ci pensava, mostrò un’espressione strana. Che tipo di abilità avrebbe avuto un genio del Regno Divino?


Il pechinese sembrava preso dalle sue esortazioni. Continuò a dire con un’espressione compiaciuta:”Ti consiglio di percorrere passo dopo passo con ordine. Non dovresti preoccuparti troppo della Tempra del Midollo. Perfino i coltivatori che coltivano sia la vera essenza che il corpo di solito aspettano fino agli stadi avanzati dello Xiantian per completare la Tempra del Midollo. È troppo presto per te. Inoltre ti solleciterei a scegliere una direzione principale su cui concentrarti; o il sistema della Trasformazione del Corpo o quello dell’Accumulo di Vera Essenza. Credo che il secondo sia molto meglio. La Trasformazione del Corpo richiede fin troppe risorse. Solo i grandi Sect del Regno Divino sono in grado di sostenerne il consumo!”


Lin Ming ignorò il consiglio del pechinese e disse:”Non devi disturbarti a preoccuparti per me. Dovrò assorbire questa Radice Draconica del Nirvana e non ho altra scelta se non farlo.” Quando pensava a Mu Qianyu, aveva ben presente che doveva aumentare urgentemente la sua forza.


Lin Ming smise di chiacchierare con il pechinese. Respirò profondamente e poi tirò fuori la scatola di giada.


In essa c’era una Radice Draconica del Nirvana con tutti e nove i peli in condizioni perfette. Avevano la forma di Draghi Cornuti ed era difficile distinguerle.


La Radice Draconica del Nirvana avvolgeva del suolo pieno di energia Origin. Questo era il suolo migliore per preservare la forza spirituale della pianta.
                                


                                



