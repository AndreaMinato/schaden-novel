---
title: Capitolo 511 - Partenza
pubDate: 2025-12-15T08:37:10.230Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em> 7 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


L’uscita dell’antico campo di battaglia era a decine di migliaia di piedi a mezz'aria. Questo percorso di connessione era stato formato dallo sforzo congiunto dei trenta guerrieri della Distruzione.


La barriera spaziale era a qualche decina di piedi di altezza, non si poteva uscire senza volare.


In quel momento, a decine di migliaia di piedi a mezz'aria, un giovane stava tenendo una donna vestita di rosso e stava volando lentamente verso l’uscita spaziale. Il giovane naturalmente era Lin Ming e la donna era Mu Qianyu.


Dopo che il ragazzo aveva raggiunto lo stadio Xiantian e completato la Tempra del Midollo, aveva già superato Lei Jingtian in quanto a capacità di volo, ma Mu Qianyu non aveva questa capacità, poteva solo volare con il sostegno di Lin Ming.


La brezza fredda passò lentamente. Nessuno dei due parlò, Mu Qianyu abbracciava la schiena del ragazzo in silenzio come se volesse ricordarsi questa sensazione per sempre.


Mentre oltrepassavano l’uscita spaziale, i due arrivarono nel mondo frammentato da cui erano partiti in origine.


Non appena vi entrarono, incontrarono una pioggia torrenziale. Questa dimensione era molto piccola, il cielo non poteva contenere troppa acqua di mare, così pioveva in continuazione.


L’acqua era arrivata a decine di piedi di profondità. A causa delle fessure spaziali, l’acqua era turbolenta e c’erano mulinelli ovunque.


Lin Ming tirò fuori un incanto e lo posò sul suo corpo. Un globo di polvere lucente di cinquanta piedi di diametro era apparso attorno a loro. Da lontano sembrava un faro in una notte piovosa.


In questo piccolo mondo frammentato c’erano fessure spaziali ovunque, grazie a questo simbolo una volta che si fosse avvicinato ad una fessura spaziale lo strato di polvere brillante avrebbe segnalato le fratture nello spazio.


Questo mondo non sopprimeva più l’abilità di volare, tuttavia Mu Qianyu sembrava esserselo dimenticava. Tenne stretto Lin Ming come prima appoggiandosi sulle sue spalle senza dire una parola.


Le raffiche sollevavano le onde dell’oceano. I fulmini squarciavano il cielo come alabarde rosso sangue lanciate da un dio della guerra. I due rimasero abbracciati, in questo mondo vasto e sconfinato c’erano solo Lin Ming e Mu Qianyu.


“Ci siamo, eccola.” Lin Ming si fermò, aveva già sondato la situazione sott'acqua.


Menò un fendente con la sua arma. Quindici Sigilli Bevitori di Sangue formarono una spirale e separarono l’acqua dal pavimento creando un canale nero. Lin Ming scese insieme a Mu Qianyu.


Sotto quest’area c’era un altare gigantesco. Era alto quasi mille piedi ed era costituito da roccia grigia. Su di esso c’era ogni sorta di simbolo raffinato e complesso, erano le rune di una formazione.


“Questo è…” Mu Qianyu ne fu scioccata. Non avrebbe mai pensato che ci fosse un altare così grande nascosto in questo piccolo mondo.


“Questa è un’antica formazione.” Disse con calma Lin Ming. Quando era stato risucchiato nello squarcio spaziale dell’Isola dell’Aurora del Sud, non era riuscito ad incontrare opportunità fortunate, ma aveva trovato questa antica formazione di trasmissione.


Era la più grande che avesse visto finora. Attorno all'altare c’erano centotto pietre di vera essenza. Ne richiedeva settantadue di medio livello e trentasei di alto livello per l’attivazione.


“Una formazione di trasmissione?” Mu Qianyu sussultò. Nell'Isola della Divina Fenice la più grande formazione avrebbe potuto trasportare a centomila chilometri di distanza, ma era decine di volte più piccola rispetto a questa.


Inoltre era anche antica. Da quando era entrato in questo mondo distrutto, Mu Qianyu aveva capito quanto erano potenti le formazioni antiche. Era difficile immaginarsi a che distanza sarebbe arrivata. Poteva giungere a dieci milioni di chilometri? O anche cento milioni?


Lin Ming tirò fuori delle pietre di vera essenza dal suo anello spaziale e iniziò a porle attorno alla formazione. Dovevano essere posizionate in un ordine specifico altrimenti la formazione non sarebbe riuscita ad attivarsi.


“Lin Ming, sei davvero sicuro che non ci sia un problema con questa formazione? Se andrai cosa succederà se ti manderà in un posto pericoloso? O cosa succederà se non potrai tornare?” Mu Qianyu era impaurita, chi sapeva cosa ci sarebbe stato dall'altra parte della formazione? Inoltre cosa sarebbe accaduto se ci fosse stato un errore e si fosse perso nelle turbolenze del flusso spaziale?


“Apprendista Senior Mu, ho già studiato questa formazione l’ultima volta che l’ho vista. Non ci dovrebbero essere problemi. C’era una formazione simile nel Palazzo Imperiale del Dio Demone e quindi non dovrebbe esserci alcun problema nemmeno in questa. Apprendista Senior Mu, se posso chiedertelo, per favore prenditi cura dei miei genitori e portali al sicuro in qualche posto nascosto. Dato che sono di fretta, meno persone mi vedranno e meglio sarà. È impossibile per me tornare a porgere loro visita.”


Lin Ming si sentiva un po’ in colpa di non poter andare a trovarli prima di andarsene. Normalmente le prove di un praticante di arti marziali non avrebbe portato disastri alle loro famiglie. Non era un problema morale, per un coltivatore il concetto di famiglie era molto debole e vago. Ad esempio i genitori di una persona come Nanyun Wang erano già morti molti, molti anni fa, ma Lin Ming era diverso. Aveva intrapreso la via marziale pochi anni fa, per lui la sua famiglia era davvero importante.


“Giuro di prendermi cura di loro.”


“C’è un’altra questione, Xuan Wuji ha ottenuto la lettera dell’Imperatore Demoniaco. Potrebbe citare altri segreti del Palazzo Imperiale, ad esempio c’è una Bestia Divina, il Leviatano Gigante, che sta riposando nell'antico campo di battaglia. Se non erro, Xuan Wuji deve avere un modo per evocarlo…”


Lin Ming non poteva ostacolare Xuan Wuji, nonostante sapesse il metodo per controllare la Bestia Divina, la sua forza era insufficiente. Non solo non poteva evocarlo, non aveva nemmeno il tempo di farlo.


Poteva solo dirlo a Mu Qianyu e sperare che sia loro d’aiuto.


“Sì, capisco.”


“Va bene. Allora è il momento di andare per me. Entro dieci anni tornerò sicuramente!” Dopo aver giurato di nuovo, Lin Ming volò al centro della formazione.


In quel momento risuonò una voce nella mente del ragazzo:”Così puntavi a questo…”


Non appena Lin Ming sentì parlare Moguang, sussultò:”Conosci questa formazione?”


“Ho qualche impressione al riguardo, ma la mia coscienza divina è ferita, quindi non posso ricordarmi chiaramente cos'è. Se non erro ti manderà molto lontano; questa è una formazione di trasmissione a lunghissima distanza! Se vuoi usarla, potrai a stento riuscirci!” Moguang annuì mentre parlava.


“A stento?” Lin Ming si raggelò.


“Questo tipo di formazione a lunghissima distanza ti permetterà di viaggiare attraverso lo spazio. Incontrerai numerose turbolenze spaziali. Alla velocità con cui viaggerai, il tuo corpo dovrà essere abbastanza robusto per sopportare le contrazioni dello spazio su di te. Se la tua coltivazione è debole, finirai in poltiglia.”


“Può succedere anche questo?” Lin Ming si innervosì. Sembrava che questa formazione non fosse così semplice come aveva previsto:”Credi che la mia coltivazione non sia sufficiente?”


“È sufficiente!” Moguang si pizzicò il suo mento canino con la zampa. Sembrò ponderare per un momento per poi alzare lo sguardo e disse:”Hai completato la Tempra del Midollo e la tua fondazione è stabile. Se andrai in questa formazione, potrai sopravvivere appena.”


Sentendo queste parole, Lin Ming disse:”Non provare ad ingannarmi.”


“Che stai dicendo? Naturalmente dico la verità in quanto Saggio.”


“Nei tempi antichi perché un praticante di arti marziali di basso livello userebbe una formazione di trasmissione a lunga distanza?”


“Non è impossibile se avessi qualche strumento abbastanza robusto potresti usarlo per resistere alle contrazioni dello spazio. Ad esempio la Fornace Universale del Sole che hai ora è relativamente solida. Sfortunatamente con la tua coltivazione non puoi entrare nel mondo della fornace, non importa quanto ci proverai. Ma puoi riporre temporaneamente i tuoi averi più importanti. Se lo farai, allora saranno molto più al sicuro che nei tuoi anelli spaziali inferiore che verranno distrutti dalla tempeste spaziali!”


“Può succedere anche questo?” Lin Ming sussultò. Il fatto che potessero rompere il mondo all'interno di un anello spaziale dimostrava quanto fossero terrificanti le tempeste spaziali.


Non c’era altro modo. Lin Ming poteva solo tirare fuori la Fornace Universale del Sole nel suo corpo. Questo tesoro aveva uno spazio limitato. Lin Ming vi pose la Selvaggia Alabarda Sanguigna, la Lancia della Cometa Viola insieme a pillole di alta qualità, pietre di vera essenza di medio e alto livello e anche alcune tavolette di giada. Tutto questo fu riposto nel mondo separato della Fornace Universale del Sole che poi riportò nel suo corpo. Per quanto riguarda gli altri oggetti che non erano preziosi, il ragazzo li mise nel suo anello spaziale di livello più alto.


“Devo usare questa formazione di trasmissione anche se è pericolosa.” Lin Ming attivò con tutte le sue forze la sua vera essenza e attivò con decisione la formazione.


Nell'istante in cui si aprì, un raggio viola cadde dal cielo impattando direttamente al centro della formazione, avvolgendo completamente Lin Ming.


A mille piedi di distanza, Mu Qianyu rimase a mezz'aria mentre le raffiche ululanti vorticavano attorno a lei, i suoi lineamenti erano nascosti dalla luce viola accecante.


Lin Ming vide le labbra di Mu Qianyu muoversi lievemente. Una voce viaggiò attraverso l’orizzonte ed entrò nella sua mente:”Ti aspetterò qui…”


Dopo che la voce si spense, tutto sembrò essere spazzato via dal vento; non sentì bene le parole. Era già entrato nel vasto e misterioso canale spaziale…


.....


A parte Mu Qianyu e pochi altri, nessuno sapeva della partenza di Lin Ming. Per quanto riguarda i discepoli che lo avevano visto, era stato ordinato loro di non dire una sola parola; alcuni di loro furono imprigionati.


Questa era un’informazione cruciale. Se si fosse diffusa, l’Isola della Divina Fenice sarebbe stata spacciata. Mu Qingyi fu estremamente cauta, aveva già imparato una lezione da Mu Chihuo. Stavolta avrebbe assicurato che l’Isola della Divina Fenice avrebbe mantenuto questo segreto.


Quando i venti maestri della Distruzione uscirono dal Palazzo Imperiale del Dio Demone iniziarono a cercare Lin Ming, la Radice Draconica del Nirvana e la Fornace Universale del Sole. Tutti i grandi Sect usarono la loro rete di spie e le loro connessioni, ma le ricerche furono infruttuose. Sembrava davvero che Lin Ming fosse morto.


Un po’ di anni dopo si sarebbero dimenticati di questa questione. Lin Ming era solo un raro talento caduto dal cielo come una meteora. Quando la gente lo menzionava, avrebbe sospirato e alcuni avrebbero gongolato.


Un genio morto non era più un genio.


In assenza di Lin Ming, la Regione dell’Orizzonte Sud rimase comunque nel caos. La guerra continuò come prima. Nonostante Xuan Wuji non fosse riuscito a trovare la Radice Draconica del Nirvana, alla fine il Leviatano Gigante cadde nelle sue mani. Con il coinvolgimento del Clan del Drago del Fiume Nero, le fiamme della guerra bruciarono per tutta la Regione dell’Orizzonte Sud…
                                


                                



