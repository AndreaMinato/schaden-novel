---
title: Capitolo 520 - Percorrere la Via del Massacro
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Roberto!</em>
<em>2 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


“Allora è così…”


L’Arte della Grande Alabarda Sanguigna. I Sigilli Bevitori di Sangue che erano formati dal sangue dei Demoni Giganti erano molto più potenti di quelli degli umani. Questo Generale Demoniaco quattro stelle equivaleva solo ad un praticante di arti marziali negli stadi avanzati dello Xiantian, ma un Sigillo Bevitore di Sangue condensato con lui non era inferiore a quello di un praticante di arti marziali al del Nucleo…


Lin Ming mormorò mentre guardava il sigillo nella sua mano, ma più ci pensava e più gli sembrò normale. In confronto agli esseri umani avevano attributi fisici superiori e una vitalità più vibrante. La loro forza era superiore agli esseri umani dello stesso livello, quindi naturalmente i Sigilli Bevitori di Sangue formati con la loro Essenza sarebbero stati più potenti.


“L’Imperatore Demoniaco coltivava l’Arte della Grande Alabarda Sanguigna con il sangue della sua razza… davvero una razza assetata di sangue.” Lin Ming non provava molta ostilità nei confronti della razza dei Demoni Giganti. I conflitti tra di loro e gli esseri umani erano accaduti a causa delle loro differenze.


Sporse la mano e i Sigilli Bevitori di Sangue fluttuarono da tutti i cadaveri. Sembravano petali rossi che danzavano sotto il vento caldo della primavera.


In quel momento, il più lento Huo Yuan arrivò all'ufficio di registrazione. Quando arrivò, vide una tenda completamente distrutta e cadaveri fatti a pezzi disseminati ovunque.


E tra queste pile di corpi c’era Lin Ming che rimaneva lì con calma con il corpo macchiato di rosso. Oltre una decina di sigilli danzavano attorno a lui; non sembrava diverso da un demone Asura.


Huo Yuan rimase scioccato. Era indietro di pochi passi, ma ora il luogo era stato raso al suolo!


“Oh cielo! C’è stata una ribellione! L’ufficio di registrazione è nel caos!”


“Sono morte così tante guardie!”


“Chi è quel giovane uomo?!”


Al di fuori dell’ufficio, molti avevano visto Lin Ming uccidere le guardie. Era stata una scena troppo scioccante. La terra era ricoperta di cadaveri e l’aria odorava di sangue. Il giovane era rimasto fermo con il corpo bagnato di sangue come una divinità assassina.


“È un praticante di arti marziali Xiantian! Uno agli inizi dello Xiantian…”


“Ha avuto una discussione con quei tipi della registrazione che l’hanno fatto impazzire di rabbia e li ha uccisi. Come mai non è scappato? Sta solo aspettando di morire qui!”


I praticanti di arti marziali attorno e la gente comune ne stava discutendo, i più timidi tra di loro erano già scappati per paura di essere coinvolti. Tutti sospirarono con amarezza. Era davvero troppo triste che un genio del genere fosse stato catturato e ridotto ad uno schiavo…


“È arrivato un generale!”


Mentre tutti stavano discutendo, un gruppo di Demoni Giganti cavalieri arrivarono da tutta la tribù, erano su dei lupi neri lunghi venti piedi e che sfrecciavano come raffiche di vento. Era il gruppo di guardia che scortava gli Anziani e anche l’élite tra l’élite della Tribù dell’Ombra Verde.


Ciascun membro di questa unità di cavalieri era un Generale Demoniaco. Il loro capo indossava un’armatura placcata e compatta. Stava tenendo una spessa lancia da guerra e il lupo che cavalcava era più grande degli altri. Aveva lunghi capelli maestosi che gli ricadevano sulla schiena e i suoi arti erano forti e vigorosi come un cavallo galoppante.


Questo generale aveva un elmo e una guardia che gli copriva il volto. Un pesante intento assassino fluiva dal suo corpo.


“Così eri tu!”


Sogghignò il generale con l’armatura nera. Si tolse lentamente la guardia. Era il generale Mo Da!


Quest’area era gestita da lui. Tutti gli schiavi attorno erano sotto il suo comando, quindi se accadeva qualche incidente, sarebbe stato il primo ad arrivare.


“È il generale Mo Da!”


“Il Generale Demoniaco cinque stelle, il generale Mo Da! È tutto finito! È impossibile che questo ragazzo scappi!”


“Anche se non fosse venuto, non sarebbe potuto scappare. C’è una marchio di tracciamento su di lui.”


In questa parte della tribù, l’influenza di Mo Da era troppo grande. Nonostante la sua coltivazione fosse uguale a quella di un praticante di arti marziali Xiantian negli stadi avanzati, grazie al suo talento, nemmeno un coltivatore al picco dello Xiantian sarebbe riuscito a rivaleggiare con lui.


Un anno fa un essere umano negli stadi avanzati dello Xiantian si era ribellato. Era finito per essere diviso in due dalla lancia del generale morendo miserabilmente.


“Non credevo che mi sarei sbagliato su di te; in realtà sei un praticante di arti marziali Xiantian.” Mo Da balzò giù dal suo lupo e alzò la sua guardia mostrando i suoi occhi ambrati. “Arrivare allo Xiantian ad una così giovane età, che grande talento! È davvero coraggioso ribellarsi da parte tua, ma… anche molto stupido!”


Mo Da sogghignò diabolicamente mentre guardava Lin Ming. Non aveva alcuna simpatia per il ragazzo. Questo era un profondo disprezzo che proveniva dal suo animo. Lin Ming era un umano e in quanto tale era un nemico mortale dei Demoni Giganti. I geni dell’umanità dovevano essere sterminati per scongiurare una catastrofe.


Lin Ming lo guardò con calma. Diversi Sigilli Bevitori di Sangue stavano fluttuando attorno a lui. Che sorta di Sigillo Bevitore di Sangue avrebbe potuto creare con l’Essenza di Sangue di un Generale Demoniaco cinque stelle? Lin Ming scoprì che questo mondo era una terra perfetta per coltivare l’Arte della Grande Alabarda Sanguigna.


“Nonostante siamo nemici, ti apprezzo comunque. Ti darò una possibilità, se puoi resistere ai miei attacchi per venti respiri di tempo, allora ti darò una via di fuga! Altrimenti, secondo le regole della mia tribù, sarai scorticato vivo per esserti ribellato contro il tuo padrone!” Mentre parlava, Mo Da emanò un’aura intensa. Tutti i praticanti di arti marziali attorno furono soppressi da quest’aura e caddero all'indietro.


Sapevano tutti la verità. Mo Da stava mostrando un po’ di magnanimità per permettere agli altri di vedere la sua autorità suprema e le conseguenze di una ribellione. Tra i praticanti di arti marziali Xiantian poteva essere considerato invincibile. Perfino un maestro al picco dello Xiantian avrebbe avuto difficoltà ad affrontare i suoi colpi, figuriamoci un giovane agli inizi dello Xiantian. Anche se questo ragazzo era più forte di un guerriero del suo stesso livello, sarebbe stata comunque una resistenza inutile.


Venti respiri di tempo erano già più che sufficienti per mostrare la forza di Mo Da, questo giovane era un uomo morte che cammina.


Tutti i praticanti di arti marziali attorno sospirarono. Che peccato. Che sorta di futuro avrebbe potuto avere un giovane così talentuoso? Se fosse stato cresciuto in una tribù di esseri umani, allora era probabile che avrebbe potuto raggiungere il del Nucleo. Se l’avesse fatto allora sarebbe potuto diventare un guerriero che avrebbe creato la sua tribù.


Una lancia lunga tredici piedi sfrecciò in avanti. La punta flessuosa come un serpente divenne un raggio bianco e gelido. Con la sua armatura nera, Mo Da sembrava una torre di ferro oscura; offuscava perfino la luce del sole!


Quest’aura imponente si era formata negli anni. Gli schiavi sentirono un senso di pressione soffocante. La schiava che era stata salvata da Lin Ming si era già allontanata da lui, il suo volto era pallido. Anche Huo Yuan non era troppo lontano e fissava il ragazzo con gli occhi spalancato. La forza di Lin Ming superava già le sue aspettative. Se Lin Ming fosse scappato con lui probabilmente avrebbero potuto fuggire con successo. Avrebbe potuto diventare qualcuno in grado di resistere alla Tribù dell’Ombra Verde.


“Non userai un’arma? Non ne hai una?” Mo Da si accigliò mentre vedeva che Lin Ming aveva le mani libere.


Il ragazzo aprì impassibile le mani. Mormorò tra sé e sé:”In futuro, dovrò intraprendere inevitabilmente la via del massacro, allora farò il primo passo oggi…”


Mentre parlava, schioccò le dita. Diversi Sigilli Bevitori di Sangue sfrecciarono in avanti!


Luci rosse sfrecciarono per il vuoto, emisero uno stridio mentre avanzavano verso Mo Da!


“Umpf! Non puoi nemmeno vedere la tua debolezza!” Mo Da capì che era solo un colpo noncurante. Se Lin Ming credeva di poterlo uccidere così, allora era davvero ridicolo!


“Spaccatevi per me!” Gridò Mo Da. L’essenza demoniaca del suo cristallo si scatenò e menò un colpo con la sua lancia! L’arma avrebbe tagliato questi Sigilli Bevitori di Sangue e anche Lin Ming!




“Ahh!”


L’energia della lancia nera si raccolse formando un lupo impazzito che si avventò sui Sigilli Bevitori di Sangue. Dall'esterno sembrava una collisione sproporzionata, ma il risultato fu così  scioccante da fare strabuzzare gli occhi!


Con un’esplosione fragorosa, i Sigilli Bevitori di Sangue impattarono sull'energia nera e la fecero a pezzi! Poi non rallentarono per nemmeno un attimo mentre scattavano verso Mo Da!


“Cosa?!”


In quel momento Mo Da poté solo sentire il sudore colarli lungo la schiena mentre si spaventava a morte. Sentiva una minaccia fatale provenire da questi Sigilli Bevitori di Sangue!


In questo momento critico Mo Da urlò e l’energia nel suo cristallo demoniaco divampò. La sua essenza demoniaca avvolse le sue mani mentre scagliava pugni sui Sigilli Bevitori di Sangue. Allo stesso tempo attivò fino al limite l’essenza demoniaca che proteggeva il suo corpo!


<em>Crack crack crack!</em>


L’essenza protettiva di Mo Da fu strappata come della carta. I suoi pugni d’acciaio furono fatti a pezzi dai Sigilli Bevitori di Sangue, spezzandogli le ossa e schizzando sangue!


Mo Da urlò di dolore. Decine di buchi erano apparsi nel suo corpo. Aveva perso la sua lancia e le sue mani erano state completamente distrutte. Il suo corpo stava perdendo sangue ovunque!


Se uno non avesse assistito personalmente a questa scena scioccante, allora non ci avrebbe creduto. Un Generale Demoniaco cinque stelle era stato portato sull'orlo della morte da un giovane agli inizi dello Xiantian con solo un cenno della mano! Bisognava sapere che in questo mondo di Demoni Giganti, erano sempre stati loro a vincere contro gli umani. Pochissime volte un essere umano era riuscito a saltare di stadio e sconfiggere un Demone Gigante, figuriamoci quando c’era una differenza così esagerata di abilità!


La scena prima piena di discussioni, rimase istantaneamente ammutolita. Tutti i praticanti di arti marziali, sia esseri umani che Demoni Giganti, rimasero a bocca spalancata. Non riuscirono a chiuderla per molto tempo.


Huo Yuan rimase stordito per molto tempo. Poi si ricordò all'improvviso di una cosa. Tirò fuori un talismano del suono che aveva nascosto nel suo anello spaziale. Deglutì, disse il suo messaggio e accese il talismano.


Forse… forse la Tribù dell’Ombra Verde poteva essere davvero distrutta… mentre Huo Yuan lo pensava, sussultò.


“Uh? Il cuore è stato trapassato e non è ancora morto?” Lin Ming era sorpreso. Il Sigillo Bevitore di Sangue aveva trapassato molte aree vitali del corpo di Mo Da, eppure non era stato sufficiente ad ucciderlo istantaneamente. La forza vitale di un Demone Gigante era davvero potente.


Stese di nuovo la mano destra con noncuranza per poi stringerla.


<em>Ca!</em>


Decine di Sigilli Bevitori di Sangue tornarono indietro e colpirono di nuovo Mo Da.


<em>Pu pu pu!</em>


Dopo aver ricevuto altre decine di ferite, Mo Da tremò e il suo sguardo divenne spento. Il suo corpo che era come una torre di ferro era stato distrutto!


<em>Bang!</em>


Nell'istante in cui il suo cadavere cadde, tutti i praticanti di arti marziali si sentirono come se fosse in un sogno. Mo Da che aveva governato questa sezione della tribù per oltre venti anni era morto così? Non solo era morto per mano di un giovane di vent'anni, ma non aveva avuto nemmeno la forza di resistere! Questo ragazzo non aveva nemmeno tirato fuori la sua arma!


Lin Ming fletté le dita e un’arco scarlatto affondò nel corpo di Mo Da. La luce circolò portando una pioggia di sangue. Poi formò lentamente un nuovo Sigillo Bevitore di Sangue, in confronto a quelli precedenti, questo era ancora più splendido e abbagliante!
                                


                                



