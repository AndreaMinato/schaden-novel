---
title: Capitolo 521 - I Sei Anziani
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Roberto!</em>
<em>1 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Quando videro l’Essenza di Sangue di Mo Da trasformarsi in un Sigillo Bevitore di Sangue,  i cavalieri rabbrividirono. Si resero conto che le rune cremisi attorno a Lin Ming erano state condensate con l’Essenza di Sangue dei Demoni Giganti uccisi!


Che metodo di coltivazione era? Perché sembrava ancora più diabolico delle loro tecniche?


“Scappiamo!” Tutti i Demoni Giganti reagirono istantaneamente, si voltarono e iniziarono a scappare.


Quando li notò, Lin Ming mosse con noncuranza la mano:”Tutti voi… siete sul mio cammino del massacro!”


<em>Ca!</em>


Oltre una decina di Sigilli Bevitori di Sangue scattarono. La luce rossa brillò e iniziò a piovere sangue. L’essenza protettiva dei cavalieri fu squarciata come carta. I Sigilli Bevitori di Sangue trapassarono facilmente i loro corpi. Ruzzolarono giù dai loro lupi, erano morti ancora prima di toccare terra.


Riecheggiarono sempre più grida. Questa terra era diventata un luogo di esecuzione Asura.


Lin Ming schioccò le dita e il Fulmine Malvagio Nemesi del Sangue ululò. Una foschia di sangue si sollevò dai Demoni Giganti morti, trasformandosi in nuovi Sigilli Bevitori di Sangue che tornarono nella sua mano, fluttuavano sopra il suo palmo.


Quando gli altri praticanti di arti marziali videro questa scena, rimasero tutti storditi. Questo era più che un massacro; era una battaglia unilaterale!


Non potevano credere che questo giovane fosse solo un praticante di arti marziali di stadio Xiantian. Gli esseri umani erano sempre stati deboli ed erano stati sottovalutati dei Demoni Giganti che sdegnavano il sistema di coltivazione di accumulo di essenza. Che un essere umano potesse essere davvero così potente?


In questo mondo di Demoni Giganti, i praticanti di arti marziali umani erano figure meno importanti. Le tribù dei Demoni Giganti osavano massacrare tribù umane, ma le tribù umane non avrebbero osato fare lo stesso. Questo perché temevano che le tribù dei Demoni Giganti si sarebbero coalizzate per massacrarli.


Ma questa situazione non si era venuta a creare perché la popolazione degli esseri umani era troppo bassa, anzi si riproducevano con un ritmo di molto superiore ai Demoni Giganti. Tutto questo era stato provocato dal talento e dal sistema di coltivazione troppo inferiore. Il sistema di coltivazione degli esseri umani sembrava non potesse essere paragonato a quello dell’essenza demoniaca dei Demoni Giganti.


Nella vasta Prateria Demoniaca della Nuvola, il numero di praticanti di arti marziali al del Nucleo potevano essere contati con una mano sola, mentre c’erano più di venti Re Demoniaci sparsi tra le varie tribù dei Demoni Giganti. Non solo, un mero Re Demoniaco una stella era in grado di battersi alla pari con un maestro negli stadi intermedi del del Nucleo.


In questo tipo di situazione, era inevitabile che gli esseri umani sarebbero stati schiavizzati dai Demoni Giganti. C’erano ancora più praticanti di arti marziali che si erano arresi per questo. Avevano iniziato a pensare che non sarebbero mai stati potenti come i Demoni Giganti e biasimavano il debole sistema di coltivazione di raduno dell’essenza. Ma quando videro Lin Ming, una leggera speranza si riaccese nei loro spiriti.


Un praticante di arti marziali aveva ucciso un Demone Gigante di livello superiore al suo!


Il Sistema di Accumulo dell’Essenza poteva sconfiggere quello demoniaco!


Mentre se ne rendevano conto, tutti i praticanti di arti marziali presenti sentirono ribollire il proprio spirito combattivo che avevano soppresso per tutti questi anni.


Quando vide tutto questo, Huo Yuan si animò all'improvviso. Vide una lascia insanguinata. Si sporse verso il basso e con un bel po’ di sforzo raccolse la lancia dalle piastrelle blu. Con un suono soffocato, attrasse l’attenzione di tutti.


Huo Yuan sollevò la lancia e la puntò verso il cielo blu.


“Fratelli! Compagni!”


“La razza dei Demoni Giganti ci ha soppresso fin troppo tempo! Non possiamo fermare i loro cavalieri, ma…”


“Il nostro destino è nelle nostre mani! Volete rimanere schiavi per tutto il resto della vostra vita? Sennò allora seguitemi e combattete con il dio della guerra!”


“Con le nostre spade e le nostre sciabole vendicheremo le nostre sofferenze! Diremo ai Demoni Giganti che non possono più agire con così tanta imprudenza perché questa terra è la nostra prateria!”


Gli esseri umani erano facilmente suscettibili alle emozioni contagiose, specialmente in quel momento che avevano assistito al massacro inarrestabile di Lin Ming, furono incitati dalle grida di Huo Yuan, così tutto il sangue degli esseri umani iniziò a ribollire!


Non volevano essere più schiavi. Solo per questo singolo desiderio, in quel momento erano disposti a morire senza paura!


Questo cambiamento inaspettato colse alla sprovvista Lin Ming. Diede un’occhiata a Huo Yuan, non credeva che questo tipo avesse un talento di questo tipo. Nonostante non avesse bisogno dell’aiuto degli altri, se li avesse avuti dalla sua parte, allora avrebbe potuto annientare completamente la Tribù dell’Ombra Verde. Altrimenti lui da solo non avrebbe potuto sterminare tutti quanti.


“Uccideteli!”


“Andiamo fratelli!”


“Con il dio della guerra!”


Sentendo questo titolo, Lin Ming non sapeva se ridere o piangere. Le parole che aveva detto con noncuranza lo aveva trasformato in un cosiddetto dio della guerra.


In realtà ciò che gli esseri umani temevano di più erano i Generali Demoniaci dalle due stelle in più, specialmente le guardie a cavallo. In confronto a loro gli esseri umani con la coltivazione più alta erano agli inizi o negli stadi intermedi dell'Houtian. Non solo, ma avevano delle fondamenta instabili. Per le guardie a cavallo dei lupi non erano nient’altro che una folla turbolenta.


Ma questi cavalieri erano crollati di fronte a Lin Ming con un solo colpo!


Sarebbe stato un giorno di sangue. Massacri si sarebbero scatenati in tutta la Tribù dell’Ombra Verde!


Le notizie della ribellione dei praticanti di arti marziali e della morte di Mo Da si propagò velocemente per la tribù come un’onda anomala. Quando un lupo galoppò verso la tenda in cui si stavano nascondendo Qing He e sua nonna, Huo Zhen, che le stava proteggendo, si tese immediatamente. Pensò che Lin Ming e suo fratello fossero stati uccisi e che questo cavaliere fosse stato mandato ad ucciderli tutti.


Afferrò nervosamente il tesoro di grado Earth bassa qualità che Lin Ming gli aveva dato finché il cavaliere non si tolse l’elmo. Era un praticante di arti marziali che aveva meno di vent’anni e la sua coltivazione era solo al Forgia delle Ossa.


Il giovane saltò giù con entusiasmo dal lupo, il suo volto era arrossato. Gli mancava il fiato, ma riuscì a gridare:”Huo… il generale Huo desidera che vi dica che il Lord dio della guerra ha ucciso istantaneamente Mo Da! Ora i praticanti di arti marziali umani hanno organizzato un esercito di ribelli e puntiamo dritto verso il quartier generale della Tribù dell’Ombra Verde!”


Questa notizia improvvisa fece rimanere senza parole Huo Zhen. Dietro di lui, anche Qing He si stava coprendo la bocca per lo shock. In quanto comune mortale, non capiva la differenza di stadi tra i praticanti di arti marziali, ma la terrificante forza di Mo Da le si era impressa da tempo nel cuore. Aveva visto con i suoi occhi Mo Da distruggere una piccola collina con il suo pugno.


In questa città il nome Mo Da era sinonimo di invincibile. Era un re, nessuno poteva sfidarlo!


D’altra parte, agli occhi di Qing He, Lin Ming era sempre stato un fratello maggiore gentile con un temperamento tenero. Prima, quando un Demone Gigante lo aveva provocato e accusato di aver rubato delle pecore, Lin Ming aveva sopportato questo insulto e lo aveva compensato. Non avrebbe mai pensato che quel gentile fratellone avrebbe ucciso istantaneamente Mo Da…


“Generale Huo… è mio fratello? Dio della guerra… è Lord Lin?” Mormorò tra sé e sé Huo Zhen. Il suo fratellone era diventato un generale? Esercito ribelle… era possibile che Lin Ming avrebbe potuto condurre i praticanti di arti marziali per rovesciare la Tribù dell’Ombra Verde?


………


Lungo la via del massacro, Lin Ming faceva da guida. Nessuno poteva reggere il confronto con la sua velocità. Decine di Sigilli Bevitori di Sangue danzavano nell'aria attorno a lui e perle cremisi sfrecciavano per l’aria. Risuonavano grida nel cielo. In quel momento Lin Ming era una tempesta di lame. Ovunque andasse sarebbe piovuto sangue!


Non c’era praticamente nessun Demone Gigante che potesse avvicinarsi a lui. Con un solo colpo avrebbe decapitato i suoi nemici! Non solo, prima ancora che i loro cadaveri cadessero, sarebbe esplosa una nebbia di sangue dai loro corpi per condensare un nuovo Sigillo Bevitore di Sangue che si radunava dalla parte di Lin Ming.


Qualsiasi Generale Demoniaco tre stelle o di grado superiore si trasformò in un Sigillo Bevitore di Sangue. Per quanto riguarda quelli di livello inferiore, la loro Essenza di Sangue fu risucchiata via per nutrire i sigilli, se non fosse stato così ci sarebbero stati già centinaia di Sigilli Bevitori di Sangue attorno al ragazzo.


L’esercito di ribelli si scatenò lungo la strada come una forza inarrestabile. Oltre il 70% dei Demoni Giganti morti erano stati uccisi per mano sua, inclusi i Generali Demoniaci tre stelle. L’esercito di ribelli aveva praticamente ammazzato quelli che erano fuggiti da Lin Ming.


I praticanti di arti marziali che seguivano il ragazzo furono scioccati nel vederlo tagliare questi Generali Demoniaco come se fossero dei vegetali. Poi lo shock si ridusse in intorpidimento. Sembrava che tutti questi Generali Demoniaci non fossero quelle potenti esistenze di prima, ma agnelli pronti ad essere massacrati.


Invasero il quartier generale della Tribù dell’Ombra Verde. I cancelli alti 100 piedi furono tagliati dai Sigilli Bevitori di Sangue come se fossero tofu!


<em>Bang!</em>


Le mura si disintegrarono. Le tende erano fatte di Seta di Baco Celeste. Potevano resistere ai colpi di sciabola e alle fiamme, ma furono strappate dai sigilli. All'interno della grande tenda, sei Anziani Generali Demoniaci erano l’uno a fianco all'altro!


Erano tutti Generali Demoniaci sei stelle!


Questi individui erano i guerrieri più potenti della Tribù dell’Ombra Verde e rappresentavano la più grande autorità del gruppo. Per gli schiavi mortali non erano diversi da divinità!


I sei grandi Anziani sembravano vecchi. Indossavano lunghi abiti neri ed emettevano un’aura incredibile. Parevano divinità ed emanavano un’aura invincibile.


Anche l’esercito ribelle prima eroico e impareggiabile si fermò timidamente di fronte a questi sei guerrieri. Non potevano impedire che il loro cuore tremasse!


Ognuno di questi Generali Demoniaci sei stelle era diverse volte più potente di Mo Da. Se avessero combinato le forze, Lin Ming avrebbe potuto vincere contro sei di loro?


In quel momento nessuno dubitava della forza del ragazzo. Solo che la potenza e l’influenza dei sei grandi Anziani erano troppo grandi!


“Junior! Qual è il tuo nome? È impossibile che qualcuno come te sia sconosciuto. Sei un talento cresciuto da un Sect umano del Dominio Settentrionale del Sacro Continente dei Demoni?” Disse il primo Anziano a destra.


La Prateria Demoniaca della Nuvola era solo una piccola parte del continente ed era a stento degna di essere menzionata. Per quanto riguarda tutte le altre terre, gli abitanti della Prateria Demoniaca della Nuvola la consideravano gente dei Domini Settentrionali.


Lin Ming rimase silenzioso. Stava valutando la forza di questi sei Anziani. Se avesse usato la loro Essenza di Sangue per creare Sigilli Bevitori di Sangue, quanto sarebbero diventati forti?


“Junior! Farò un favore per il tuo Sect e considererò la questione terminata. Ti scuserai con la mia Tribù dell’Ombra Verde e noi non perseguiremo più la questione, altrimenti ci coalizzeremo per ucciderti!”


Disse un altro Anziano. La sua voce era bassa e roca. Non temeva Lin Ming, ma la setta a cui apparteneva. Nonostante si dicesse che gli esseri umani nel Sacro Continente dei Demoni fossero molto più deboli dei Demoni Giganti, questo non significava che gli esseri umani non avessero i loro guerrieri. Se un Sect poteva crescere una persona terrificante, doveva essere almeno di quarto livello. Quella era un’esistenza che la piccola Tribù dell’Ombra Verde non poteva provocare.


Quando parlò l’Anziano, tutti i ribelli umani ne furono sorpresi e poi si fecero prendere dall'ansia. Temevano che Lin Ming avrebbe scelto un compromesso. In tal caso lui sarebbe stato al sicuro, ma tutti loro sarebbero stati scorticati vivi.


Lin Ming si limitò a sorridere lievemente. Disse con calma:”Scusate, ma non sono affatto interessato alla vostra proposta!”
                                


                                



