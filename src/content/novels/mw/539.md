---
title: Capitolo 539 - []
pubDate: 2025-12-15T08:37:10.234Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>131 Capitoli in coda, 0/5</em>
da editare
<em>-Schadenfreude</em>


"Qualcuno desidera sfidare Lin Ming?"


Mentre il ragazzo rimaneva sul palco, l'arbitro fece questa domanda.


La reazione sotto il palco non fu molto energetica. Lin Ming aveva mostrato una forza simile ad un demone a quattro ali. Non solo molti presenti erano perplessi dalla sua strana immunità nei confronti degli attacchi spirituali. Aveva poca quantità di energia infernale in confronto alla sua potenza, era un po' più superiore a quella che avrebbe dovuto avere un normale demone a due ali. Per gli altri maestri nel pubblico, questo grado non era nulla.


Nessuno sapeva se Lin Ming avesse delle risorse nascoste. Se avessero combattuto contro di lui, anche se avessero vinto, sarebbero stati comunque costretti a rivelare molti dei loro assi nella manica. Se ne avessero mostrati troppi, allora sarebbe stato pericoloso. La piccola quantità di energia infernale che avrebbero ottenuto non sarebbe valsa il rischio.


Così molti dei maestri non avevano alcun interesse in Lin Ming.


"Xu Feng della setta della Luce Dorata desidera combattere!"


Risuonò una voce sottile e un uomo smilzo balzò sul palco.


Era un praticante di arti marziali umano. Sembrava avere circa vent'anni. Il Tatuaggio Demoniaco sul suo braccio aveva solo due ali ed era un po' sfocato.


Lin Ming sussultò. Questa era la prima volta che avrebbe lottato contro un praticante di arti marziali umano nella Pagoda del Cielo.


"Non puoi battermi." Lin Ming guardò velocemente la coltivazione di Xu Feng. Con l'aura imponente che l'uomo rilasciava, Lin Ming riuscì a capire velocemente i limiti della sua forza.


Probabilmente era equivalente ad un praticante di arti marziali ad un passo del del Nucleo. Il suo talento era paragonabile a quello di Zhan Yunjian della Regione dei Cinque Elementi, la Principessa del Sole Ardente e gli altri geni, ma nella Pagoda del Cielo era molto, molto comune.


"Lo so." Disse con indifferenza Xu Feng. "Provengo da un Sect di quarto livello di basso grado. Non riuscivo a trovare qualcuno che potesse rivaleggiare con me nel mio Sect, così ho viaggiato per il mondo sperando di trovare guerrieri e sperimentare le loro abilità. Voglio capire il divario che esiste tra di noi. Oggi ho visto l'incontro del fratello Lin e ho provato una profonda ammirazione per le sue tecniche. Spero di poter vedere la differenza che esiste tra noi due, ma mi lasci dire una cosa prima: sono molto, molto povero. Non ho molte ricchezze con me, quindi spero che il fratello Lin ci vada un po' piano con me."


Xu Feng sorrise con imbarazzo e mostrò l'anello al suo dito. Era un anello spaziale di grado Earth di bassa qualità molto ordinario.


Quando sentì queste parole, Lin Ming rimase esterrefatto per un momento per poi scoppiare a ridere. Era vero. Xu Feng aveva visto che anche Lin Ming era un praticante di arti marziali umano e sperava che non sarebbe stato spietato. Questo era il solo motivo per cui aveva osato scendere in campo. In effetti qualcuno come lui avrebbe avuto difficoltà a rimanere nel secondo piano della Pagoda del Cielo. Le persone come lui non cercavano di vincere. Per loro lottare anche solo una volta era un'esperienza estremamente rara e preziosa.


Lin Ming sospirò. In quanto miglior discepolo di un Sect di quarto grado, Xu Feng era invincibile tra i suoi coetanei lì, ma dopo essere arrivato nella Pagoda del Cielo non aveva avuto molta fortuna. Il divario era troppo grande.


Allora in futuro, se Lin Ming stesso fosse volato nel Regno Divino, si sarebbe trovato in una situazione simile?


Se fosse diventato un'esistenza incredibilmente potente nel continente di Sky Spill e dei demoni, avrebbe avuto comunque difficoltà nel Regno Divino?


Pensando questo, Lin Ming sentì un'enorme pressione. Non si era mai compiaciuto per la sua forza prima. Questo perché aveva visto i mondi terrificanti all'interno del Cubo Magico e sapeva che l'intero continente Tianyan non era nient'altro che una goccia nell'oceano.


"Che l'incontro abbia inizio!"


L'arbitro annunciò a gran voce.


"Vuoto del Vento della Spada!" Gridò Xu Feng. Fece la sua prima mossa, puntando la spada verso il petto di Lin Ming.


Il ragazzo fece un passo indietro. Il Fulmine Malvagio Nemesi del Sangue brillò sulla punta della Lancia della cometa Viola e deviò facilmente il colpo di Xu Feng.


"Luce di Spada lungo il Mondo!"


"Spada che infrange il cielo!"


Xu Feng mostrò una mossa di spada dopo l'altra. Era estremamente rapido. Tutte le sue mosse fluirono senza un solo difetto. Una persona più debole avrebbe trovato impossibile bloccare la luce della sua lama. Tuttavia Lin Ming usò un solo colpo per contrattaccare. Nonostante sembrasse lento, conteneva una potenza stabile e implacabile come una montagna. Quando la luce di Xu Feng la incontrò, fu come una brezza primaverile che soffiava contro una collina, non era capace di causare un solo cambiamento.


<em>Ka!</em>


Xu Feng riuscì ad evitare la luce di lancia dell'attacco di Lin Ming, ma il Fulmine Malvagio Nemesi del Sangue riuscì ad aggirarlo. Schizzò del sangue e si ritirò di diversi passi.


Mentre Xu Feng stava barcollando, Lin Ming avanzò. La Lancia della Cometa Viola sembrò attraversare lo spazio mentre brillava di fronte al suo avversario puntando dritta verso la sua gola.


La punta emanava un'aria gelida. Xu Feng rabbrividì. In quell'istante aveva creduto di essere spacciato.


"Ho perso."


Xu Feng sapeva che Lin Ming si era trattenuto perché la sua forza non corrispondeva a quella che aveva mostrato durante il suo incontro con Rattonero. La forza davvero formidabile di Lin Ming stava nelle sue mosse assassine. Questa sorta di tecnica di lancia era solo un gioco.


"Bell'incontro." Disse Lin Ming mettendo le mani a coppa.


"Dopo che diventerò più potente, tornerò per chiederti un altro incontro." Disse Xu Feng per poi balzare giù dal palco. Tuttavia la sua energia infernale rimase sul palco, convergeva lentamente nel corpo di Lin Ming.


Non importava se un avversario fosse ucciso o no. Finché si veniva sconfitti, il vincitore avrebbe ottenuto oltre metà dell'energia infernale del perdente.


Era solo che l'energia infernale di Xu Feng, in confronto a Rattonero, non poteva essere considerata un granché.


Dopo che Xu Feng fu sconfitto, l'arbitro chiese se qualcun altro volesse continuare a sfidare Lin Ming. Poi un altro praticante di arti marziali umano scese in campo.


Questo era il terzo incontro.


"È inutile!"


Nell'angolo dell'arena, Lan Xing scosse la testa e se ne andò. All'inizio era rimasto per capire quali altri assi nella manica potesse avere Lin Ming e se fosse un coltivatore che poteva costringerlo ad usare più della sua forza. Tuttavia l'incontro che aveva appena visto poteva essere descritto solo come deludente. Sembrava che non si sarebbe fatto avanti un maestro oggi.


<em>'Va bene. Aspetterò finché non lotterò contro di te per testare personalmente cosa stai nascondendo. Spero che non mi deluderai.'</em>


Pensò Lan Xing sorridendo. Insieme al suo splendido volto, emanava proprio un'aura incantevole.


.....


"Lin Ming vince! Una serie di tre vittorie! Durante la sua prima comparsa ha ottenuto una serie di tre vittorie. Che risultato sorprendente!" Disse l'arbitro vestito di nero dopo che il ragazzo batté il suo terzo avversario.


Non era comune che un nuovo arrivato ottenesse una serie da tre vittorie ed era specialmente raro che ne apparissero due in un solo giorno.


"Ha intenzione di continuare?" Chiese l'arbitro a Lin Ming.


"No." Lin Ming scosse la testa. Aumentare la propria forza era un lento processo di accumulo. Non era preoccupato. Aveva intenzione di rimanere nella Pagoda del Cielo per molto tempo. Dopo ogni battaglia avrebbe avuto bisogno di tempo per comprendere e digerire ciò che aveva imparato.


Lin Ming uscì dal campo di battaglia e trovò l'elfa che lo aveva portato qui. Disse:"Portami in un'area di allenamento per favore."


"Oh... bene... va bene." L'elfa sussultò per un momento per poi annuire velocemente.


La Pagoda del Cielo stesso era alto migliaia di migliaia di piedi. Ogni strato separato era lungo centinaia di piedi e l'interno era diviso in molte strutture complesse e più piccole. C'erano innumerevoli edifici all'interno.


La giovane elfa condusse Lin Ming per un po' di tempo. Attraversarono diversi piani e alla fine arrivarono ad un'area di allenamento.


Quando l'elfa aprì la spessa porta di legno, Lin Ming fu sorpreso nel vedere cosa c'era all'interno.


Dietro la porta c'era un vasto e profondo abisso. L'abisso era cilindrico ed aveva un diametro di oltre dieci chilometri. Era completamente circondato da rocce nere come la pece. Le mura erano lisce ed era evidente che fossero divise da linee sottili. Guardandole da lontano, questo abisso sembrava un alveare.


Lin Ming era davanti ad una di queste porte, la sua posizione era al centro di questo abisso.


Mentre guardava verso l'alto, vide che l'abisso si estendeva per migliaia di piedi di altezza. L'energia infernale era ricca nei piani superiori e l'aria era nebbiosa.


I suoi occhi si persero nell'abisso oscuro e sconfinato. Non capiva cosa ci fosse sotto, ma poteva sentire un'energia infernale incredibilmente ricca e densa sollevarsi dal basso. I venti erano così gelidi che sembravano potessero congelargli l'anima. Questo abisso nero pareva l'entrata dei diciotto strati dell'inferno.


"L'area di allenamento è stata costruita qui." Capì finalmente Lin Ming. Questo enorme abisso circolare doveva passare attraverso l'intera Pagoda del Cielo. Si poteva immaginare questo abisso come un tubo titanico e, a giudicare da quanto andava in profondità, era localizzato al centro della rupe su cui era stata posizionata Polaris.


La giovane elfa aveva già previsto la reazione di Lin Ming. Sorrise lievemente e poi spiegò:"Questo abisso è la fone dell'energia infernale. L'energia infernale di Polaris esce da decine di migliaia di piedi di profondità dalla terra. Più si va in profondità e più ricca diventerà l'energia. Quindi più l'area di allenamento è profonda e più alto sarà il suo costo."


"Ma i praticanti di arti marziali al secondo piano possono arrivare al massimo ad una profondità di 10.000 piedi. Se andassero oltre morirebbero. Vorrei ricordare al signor Lin che, anche se questo abisso sembra estremamente spazioso e vuoto, in realtà c'è ogni sorta di trappola e formazione segreta. Inoltre non si può volare qui. Se vuole lasciare quest'are e andare ad allenarsi altrove, allora non può viaggiare attraverso l'abisso. Deve percorrere le vie della Pagoda del Cielo, altrimenti incontrerebbe un incidente."


L'elfa gli fece un occhiolino, i suoi bellissimi occhi stavano brillando.


Non si poteva viaggiare attraverso l'abisso e c'era una varietà di incantesimi e formazioni. La sicurezza di queste aree era garantita a differenza della locanda di praticanti di arti marziali in cui era stato spiato. Solo questo punto impressionò favorevolmente Lin Ming; aveva fin troppi segreti nel suo corpo.


"Signor Lin, laggiù c'è un ufficio di registrazione per le aree di allenamento del secondo piano. Se il Signor Lin desidera rimanere qui, allora per favore si registri all'ufficio." La giovane elfa chiuse la porta di legno per l'abisso e puntò il dito verso una stanza non troppo lontana.


Lin Ming guardò l'ufficio. Era una costruzione di pietra dall'aspetto rozzo. L'esterno era semplice e c'era solo una placca appesa all'entrata. C'erano due parole scritte con l'inchiostro da una mano salda e forte, 'Padiglione Marziale' (武阁).


Mentre apriva la porta, Lin Ming si fermò un attimo. Nel Padiglione Marziale non c'era molto spazio. Un uomo di mezz'età dalla pelle grigia era seduto dietro ad un tavolo, di fronte a lui c'era un bellissimo elfo. Era Lan Xing.


Quando Lin Ming entrò, Lan Xing gli gettò solo un'occhiata per girarsi di nuovo.


"La prima area di allenamento, vorrei prenotare una stanza lì per un altro anno."


"Sì. Allora costerà un punto massacro e 500 Cristalli di Sangue di media qualità."


Quando sentì queste parole, Lin Ming sussultò. Quest'area di allenamento era davvero costosa! Nell'anello di Rattonero c'erano meno di 2000 Cristalli di Sangue di media qualità.


Questa quantità era sufficiente solo per tre anni di allenamento.


"Ottimo!" Lan Xing tirò fuori una piccola scatola di Cristalli di Sangue dal suo anello spaziale.
Diede un'occhiata a Lin Ming con un lieve sorriso.



