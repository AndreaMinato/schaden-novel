---
title: Capitolo 54 - Scorretto
pubDate: 2025-10-16T07:28:18.413Z
tags:
    - mw
---


Questo giovane indossava un abito blu e nella sua mano aveva una sciabola lunga e ampia tre dita. Aveva un'impugnatura cortissima senza un guardamano e la lama era direttamente attaccata all'impugnatura.


Tra i praticanti di arti marziali, il numero che usava la sciabola era minore rispetto a quelli che utilizzavano le spade. Lin Ming lo notò; non sarebbe stato facile brandirla con quell'impugnatura così corta. La sciabola era senza guardamano, ma c'era un vantaggio in questo: la sciabola poteva mostrare una velocità incredibile, sacrificava la difesa per sferrare attacchi veloci. Osare fare una cosa così avventata, dimostrava che questo giovane era estremamente forte.


Forse quest'uomo sarebbe stato ancora più feroce di Liu Mingxiang. Lin Ming rimase in guardia, perché anche se qualcuno era arrogante non l'avrebbe mai sottovalutato. Esitò un attimo e poi chiese: "Cosa vuoi?"


"Niente. Volevo solo vedere l'imponenza e lo splendore del candidato al primo posto.
Ho visto male, la tua coltivazione è solo al Secondo Stadio della Trasformazione del Corpo?"


"Caspita, i partecipanti di quest'anno sono così scarsi. Uno come te ha raggiunto il primo posto. Qual è il tuo talento?" La voce Liu Mingxiang riecheggiò. In realtà aveva già indagato prima e conosceva tutto ciò che c'era da sapere. Lin Ming aveva solo un talento marziale di grado tre. Poteva essere discreto fuori dal Palazzo delle Sette Arti, ma lì era il più scarso in assoluto. Glielo aveva chiesto appositamente per provocarlo.


"Cos'ha a che fare con te il mio talento?" Lin Ming rispose freddamente. Sapeva che questi due ragazzi stavano solo puntando alle sue pietre di vera essenza e volevano provocarlo come avevano fatto con Wang Yanfeng.


Nel regno di Fortuna Celeste le autorità non interferivano con le zuffe tra praticanti di arti marziali, perché anche se volessero, non ne avrebbero avuto la capacità. Perciò la soluzione era fare un duello di arti marziali. Finché le due parti acconsentivano e si accordavano sulle condizioni, poi il perdente non avrebbe più potuto attaccare l'altro.


Questo genere di proposta era molto popolare; anche il Palazzo delle Sette Arti non faceva eccezione.


"Eheh naturalmente non ha niente a che fare con me, ho solo sentito delle voci dire che fratello Lin è un talento marziale di grado tre. Mi sembrava un po' strano. Nonostante tutti i partecipanti dell'esame fossero spazzatura, come poteva un pezzo di m***a inutile come te ottenere il primo posto?"


Potevano sembrare solo delle parole ipocrite all'inizio, ma ora non avevano più alcun rispetto. Lin Ming era solo un ragazzino, non doveva fingere di essere cortese.


Lin Ming gli rivolse uno sguardo freddo e ribatté: "Fai questo genere di cose nel Palazzo delle Sette Arti? Devi rubare le pietre di vera essenza dei nuovi discepoli per mantenere la tua patetica esistenza? Fare delle cose così vergognose, è meglio se lasci questo posto il più presto possibile, stai solo macchiando la reputazione della tua famiglia."


"Ragazzino! Vuoi morire!" Il giovane di incupì: "Sei solo spazzatura con un talento di terzo grado! M***a di cane come te che è riuscita ad entrare nel Palazzo delle Sette Arti mangiando qualche raro medicinale! Ai miei occhi sei ancora meno di m***a di cane!"


Sentendo parole così maligne, Lin Ming aggrottò la fronte e iniziò ad arrabbiarsi: "Non volevo immischiarmi troppo, ma va bene. Sì, va bene, dato che vuoi creare problemi e fare un incontro, allora se questo è il caso..."


"Lin Ming!" In quel momento risuonò una voce alle spalle di Lin Ming. "Non cadere nella loro trappola!"


Lin Ming si girò a guardare e vide Lin Wu e Lin Fengyuan correre verso di lui. La voce apparteneva a Lin Wu, che stava impallidendo.
La famiglia Liu non era inferiore alla loro famiglia Lin. E quando si trattava di forza, Lin Wu non poteva reggere il confronto con quei due.


"Lin Wu, se sei intelligente allora te ne andrai di corsa." Il giovane con la sciabola sbuffò freddamente ed emanò un leggero intento omicida. Anche la sua arma ne fu influenzata e iniziò a tintinnare debolmente.


Quest'uomo era già diventato tutt'uno con la sua sciabola!


Lin Ming sapeva che, se un praticante di arti marziali fosse stato in grado di diventare tutt'uno con la propria arma, riuscendo a comunicarci, la lama sarebbe riuscita a percepire le intenzioni e la vera essenza del suo padrone, e di conseguenza a rispondere. Questo genere di legame necessitava di un grado di talento estremamente alto, di percezione e anche di coltivare attentamente un tesoro. Non era qualcosa con cui Wang Yanfeng poteva reggere il confronto. Sebbene anche lui avesse un raro tesoro, Lin Ming aveva potuto vedere i suoi punti deboli, riuscendo così ad interrompere la sua tecnica con un pugno.


Inoltre questa persona aveva un denso intento omicida; probabilmente aveva ucciso molti avversari. Una persona del genere sarebbe stata difficile da gestire.


Lin Ming si accigliò. Sia questo tizio che Lin Mingxiang sembravano due idioti arroganti, ma in realtà erano due maestri.


Lin Wu fu costretto ad arretrare di fronte a questo forte intento omicida e impallidì. Nonostante fosse anche lui nella Sala Earth, la sua posizione era molto più bassa rispetto a questi due, creare un conflitto con loro sarebbe stato assolutamente sventato da parte sua. Tirò la manica di Lin Ming e gli sussurrò: "Lin Ming, andiamo."


"Vuoi andartene? Ahah! Lin Wu, sei davvero degno del titolo di tartaruga codarda! Credevo che fosse strano, come poteva un piccolo codardo come te infiltrarsi nel Palazzo delle Sette Arti! La famiglia Lin si specializza nell'allevare tartarughe?
In particolare tartarughe codarde?"


Lin Wu perse la calma di fronte a queste provocazioni, anche perché riguardavano la sua famiglia. Non poteva sopportarlo! Afferrò la spada e avanzò, ma venne fermato da Lin Ming. Anche lui aveva capito che Lin Wu non sarebbe stato in grado di battere Lin Mingxiang.


"Non essere così impulsivo. Sono venuti per me. Un incontro non sarà troppo male."


"Ahah! Quanto sei diretto! Dimmi l'ora e il luogo che vuoi." Disse il giovane con un sorriso arrogante.


Lin Wu disse frettolosamente: "Lin Ming non farti ingannare da lui. È venuto per le tue pietre di vera essenza. Il suo nome è Zhang Cang ed è al picco dello Stadio delle Viscere! E sta per avanzare allo Stadio dell'Alterazione dei Muscoli. È uno spadaccino formidabile e la sua posizione è al 109esimo posto, sai che genere di esistenza è? Un nuovo discepolo che può andare oltre il 180esimo posto è già raro.
Anche Ling Sen, Ta Ku, Zhang Guanyu e altri personaggi come loro, quando erano arrivati all'inizio, non potevano andare oltre il 130esimo posto!"


Ling Sen? Lin Ming lo conosceva. Era un apprendista più anziano della Dimora Celeste. Se non si consideravano i discepoli principali, allora Ling Sen sarebbe stato al primo posto nelle sale del Palazzo delle Sette Arti! Le sue capacità di combattimento potrebbero anche sorpassare quelle di Qin Xingxuan!


Nonostante non avesse sentito di Ta Ku e Zhang Guangyu, immaginò che fossero forti quasi come Ling Sen.


Lin Wu continuò: "Questo Zhang Cang è uno dei migliori nella Sala Earth.
Dopo un po' di tempo probabilmente entrerà anche nella Dimora Celeste, per te non c'è speranza di vincere."


Lin Ming rispose: "Fratello Maggiore, lo so."


Lin Wu disse con ansia: "Perché sei così ostinato! Non sai come stanno le cose! So che sei forte e puoi combattere contro qualcuno al picco del Terzo Stadio della Trasformazione del Corpo, ma chi tra i discepoli del Palazzo delle Sette Arti non è un genio? Puoi combattere contro persone oltre il tuo livello e gli altri no? Al di fuori del Palazzo delle Sette Arti, Zhang Cang può anche sconfiggere dei praticanti al Quarto Stadio della Trasformazione del Corpo!"


Ciò Che Lin Wu aveva detto non era sbagliato. Il Palazzo delle Sette Arti era pieno di geni talentuosi. Combattere ogni giorno non era raro. Nonostante la forza di Lin Ming fosse quasi al pari di una persona al Quarto Stadio e il 'Chaotic Virtues Combat Meridian' fosse potente, era ancora troppo difficile per lui combattere un genio di due stadi in più rispetto al suo.


Mentre Lin Wu parlava, Zhang Cang incrociò le braccia al petto sogghignando.


"Avete finito di discutere? Sarai una piccola tartaruga o scommetterai con me?"


Lin Ming disse: "Non c'è bisogno di provocarmi, è inutile. Voglio solo sapere, quale sarà la posta in gioco?"
                                


                                



