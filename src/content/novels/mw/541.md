---
title: Capitolo 541 - Un'altra Illuminazione
pubDate: 2025-12-15T08:37:10.234Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>129 Capitoli in coda, 0/5</em>
da editare
<em>-Schadenfreude</em>


Lin Xing finì la sua invettiva e, senza l'intenzione di rimanere ulteriormente in questo posto, si girò e se ne andò velocemente.


Lin Ming non si aspettava una reazione del genere. Mentre lo guardava andarsene, scosse la testa e disse:"Ridicolo."


Tirò fuori con calma un'altra scatola di Cristalli di Sangue e la posò sul tavolo:"Ci sono 1000 Cristalli di Sangue di media qualità qui, può contarli."


"Sì, va bene." Il responsabile annuì contento e scorse la scatola con il suo senso divino. Poi la ripose via con gentilezza. Più questo tipo di ospite sarebbe tornato, più grandi sarebbero stati i suoi profitti.


"Ha bisogno di altri dischi di formazione?" Chiese con entusiasmo il responsabile.
Lin Ming rifletté per un momento. Disse:"Prenderà tre dischi di formazione con Re elfici e Re Demoniaci tre stelle. Poi basta."


L'interesse di Lin Ming nei guerrieri della Distruzione era di molto inferiore all'interesse che provava nei confronti di coltivatori di livello Imperatore, ma poteva essere d'aiuto capire i diversi stili di combattimento delle razze degli elfi e dei demoni giganti.


"Va bene. Allora fa un totale di 600 Cristalli di Sangue di media qualità."


Finora Lin Ming aveva consumato tutti i Cristalli di Sangue di media qualità che aveva ottenuto da Rattonero, ma se avesse combinato i Cristalli di Sangue di Zha Na e Gu Yue, allora ne avrebbe avuti più che a sufficienza.


Lin Ming ricevette la chiave per l'area di allenamento e i sette dischi di formazione. Si girò verso l'elfa e disse:"Signorina, per favore portami all'area di allenamento."


"Va bene!" Gli occhi dell'elfa erano pieni di passione mentre guardava Lin Ming. Era raro vedere un maestro così ricco. E anche se lo avesse fatto, poteva non capitare di turno per servirlo. Quel Lan Xing era già molto ricco.


Lo spazio nella Pagoda del Cielo era immenso. Dato che l'area di allenamento di Lin Ming era a migliaia di piedi di profondità, fu una lunghissima camminata. Lungo la vita l'elfa chiacchierò in continuazione della situazione nella Pagoda del Cielo, sia di informazioni utili che di vaghe voci. Aveva anche informato Lin Ming di tutto ciò che sapeva dei guerrieri del secondo piano.


Più parlava, più l'elfa si avvicinava a Lin Ming. Alla fine arrivò abbastanza vicina da appoggiarsi a lui. Il suo corpo pieno di curve si sciolse sul suo e continuava ad accarezzare il suo braccio.
Lin Ming ignorò le sue azioni per diverse volte, ma questa elfa non si rendeva conto proprio conto che la sua indiscrezione non era gradita. Alla fine Lin Ming diventò impaziente. Il suo sguardo brillò con una luce fredda ed emise energia infernale. La giovane elfa tremò e schizzò via, i suoi occhi erano pieni di paura e preoccupazione.
Nella Pagoda del Cielo, in quanto praticante di arti marziali di basso livello, l'elfa era considerata un po' più importante di uno schiavo esperto. Le persone come lei non potevano nemmeno osare di provocare gli sfidanti, per questo era così terrorizzata.


Quando lo notò, Lin Ming non poté non ripensare un po' a Qing He. Mentre pensava al fato di questi miseri schiavi, il suo cuore si addolcì. Disse:"Continua a parlare. Questo è per te."


Mentre parlava, le diede una piccola borsa di Cristalli di Sangue.


La giovane elfa esitò per un momento. Poi si morse le labbra e prese lentamente la borsa. Mentre la soppesava, stimò che c'era più di una decine di Cristalli di Sangue all'interno.


L'elfa continuò ad informarlo con cautela della situazione della Pagoda del Cielo, ma stavolta non osò avvicinarsi minimamente a LIn Ming.
Quando i due raggiunsero l'area di allenamento, aprirono la porta, dietro di essa c'era una piccola formazione di trasmissione.


La giovane elfa disse:"Giovane eroe Lin, posso solo portarla qui. Può usare la chiave per attivare la formazione di trasmissione. Poi potrà entrare nella sua stanza. La stanza ha strati di incantesimi e formazioni; non si deve preoccupare che gli altri la sorveglino, così potrà pure stare tranquillo."


"Bene." Lin Ming annuì. Inserì la chiave nella formazione e in seguito ad un bagliore bianco si trovò all'improvviso in una stanza oscura.


Quando entrò nella stanza, sentì freddo. C'era un'energia gelida qui che lo faceva inquietare.


La stanza era piena di una foschia nera, era energia infernale condensata in essenza.


"E pensare che l'energia infernale di questa stanza è così ricca. Se un praticante di arti marziali di basso livello entrasse qui, perderebbe la ragione. Perfino un guerriero di livello Xiantian ne rimarrebbe influenzato se rimanesse qui troppo a lungo!"


La stanza era ampia solo 30 piedi quadrati. C'era un letto fatto di roccia nera e su di esso c'era solo un cuscino duro. Non c'erano nemmeno coperte; era davvero uno spettacolo avvilente.


Se una persona comune dovesse vivere in un ambiente del genere per un intero mese, probabilmente sarebbe impazzita.
Tuttavia non poteva essere considerato così terribile per Lin Ming. L'isolamento di un praticante di arti marziali era sempre stato solitario e devoto.


Lin Ming fece un respiro profondo e poi si sedette. Tirò fuori il disco della formazione della battaglia del semi imperatore.


Posò un Cristallo di Sangue nel disco e una serie di immagini brillarono a mezz'aria.


Sopra uno sconfinato mare nero e mosso c'era una tempesta. C'erano due profili a mezz'aria sopra il mare.


Una portava un mantello nero e teneva una lunga ascia nella sua mano. era un demone gigante.


Il suo avversario era una bellezza gelida. Portava un velo nero e le sue orecchie appuntite spuntavano dall'orlo. I suoi capelli neri come l'inchiostro le ricadevano sulle spalle come una cascata e delle scaglie brillavano ai lati dei suoi occhi. Era un'elfa.


"Due Maestri ad un passo dal diventare Imperatori!"
Nonostante Lin Ming non potesse vedere le loro coltivazioni, per qualche strano motivo si sentiva un po' spaventato. Questa era una paura che nasceva dalle profondità del suo essere!


"Una mera illusione può contenere ancora un'aura del genere, cosa succederebbe se li incontrassi di persona? Queste sono solo persone ad un passo dal diventare Imperatori, come sarebbe l'aura di un esperto che ha superato la Distruzione sette o otto volte allora?"


Mentre lo pensava, Lin Ming sentì il suo sangue ribollire per la passione.


<em>Woosh!</em>


Il demone gigante fu il primo a fare una mossa. Puntò la sua lancia verso l'elfa gelida. Il combattimento era iniziato!


Lin Ming non riuscì a tenere il passo con i movimenti della battaglia. Poteva solo vedere le onde anomale del mare e il cielo permeato di essenza demoniaca.
Le energie di spada e lancia squarciavano il mondo e le nuvole nere fluttuavano nel cielo.


Lo spazio tremò. Nel cielo si irradiarono diverse increspature. Dall'alto sembravano fiori neri.


"Uh? Questa è..."


Quando guardò il mare, Lin Ming vide che le increspature avevano creato piccoli vortici nell'acqua. Un'enorme quantità di acqua di mare veniva inghiottita da questi mulinelli per scomparire completamente.


Era una... fessura spaziale?


Quando Lin Ming aveva viaggiato per il mondo distrutto, quel piano si era ridotto in frammenti. Quel mondo distrutto era stato inondato da un'enorme quantità di acqua che proveniva dal Mare del Sud e Lin Ming aveva visto un numero simile di vortici lì. Se un praticante di arti marziali ci fosse andato incontro, allora sarebbe stato squarciato a metà!


Queste fessure spaziali non c'erano prima. Se non si era sbagliato, allora queste fessure erano il risultato delle onde d'urto di vera essenza e i vortici di energia che squarciavano lo spazio.
"Solo un combattimento tra maestri ad un passo dal diventare Imperatori può creare squarci nello spazio? Cosa accadrebbe in una battaglia tra maestri di livello Imperatore?"


Esclamò Lin Ming. Dopo un po' aveva scoperto che questi piccoli vortici nell'oceano si erano rimpiccioliti lentamente fino a scomparire.


"Lo spazio è stato squarciato solo temporaneamente. Sembra che uno spazio stabile abbia l'abilità di rigenerarsi indipendentemente a meno che non sia come il mondo distrutto del Palazzo Imperiale del Dio Demone che si stava disintegrando. Altrimenti non sarebbe stato così facile per quegli Anziani della Distruzione creare un tunnel dello spazio."


Lin Ming si concentrò di nuovo sull'incontro guardandolo più e più volte. Non importava quante volte lo vedesse, non riusciva a tenere il passo con la velocità di questi due guerrieri. Tuttavia queste mosse e tecniche marziali non erano importanti per lui; ciò che voleva sperimentare erano Concetti e Leggi!


"Il concetto del demone gigante sembra contenere una forza estrema e frenetica. Solo guardando le sue mosse, mi sento come se la mia anima si stia rompendo... forse... è il Concetto di Annientamento?"


Lin Ming ne fu sorpreso. Erano solo immagini di una registrazione eppure era rimasta un'aura così predominante. Se li avesse guardati di persona combattere, allora non sapeva in che situazione sarebbe stato. Questo Concetto di Annientamento era troppo terrificante. Con una sola occhiata, avrebbe distrutto l'anima di un praticante di arti marziali dalla volontà poco salda.


"L'elfa sembra che stia usando il Concetto di Acqua e di Vento. Le sue mosse sono troppo veloci; danno la sensazione che lo spazio e il tempo siano nel caos. Temo che le sue mosse contengano anche il Concetto di Tempo e Spazio. Gli elfi sono davvero amati dalle leggi naturali. Questa elfa ha compreso troppi concetti. E ciò che è più terrificante è che la sua padronanza ha raggiunto un livello tale che può usarli e fonderli nei suoi attacchi. È davvero incredibile!"


Questa battaglia non finì. Mentre la battaglia arrivò al suo culmine, le due figure svanirono senza mostrare chi avesse vinto o chi avesse perso. Lin Ming pensò che fosse un peccato, ma aveva comunque ottenuto molte ispirazioni da questa battaglia. In particolare per quell'elfa; la sua comprensione del vento, del tempo e dello spazio sembravano avergli risvegliato una certa consapevolezza.


Questa consapevolezza combinata alla sua esperienza nel tunnel spaziale verso il Sacro Continente dei Demoni, gli diede la sensazione che una certa idea fosse alla sua portata, ma non poteva ancora arrivarci.


Il potere dello spazio e del tempo nel tunnel riecheggiò nella mente di Lin Ming. In quel momento il tempo sembrò piegarsi e perfino i suoi pensieri rallentarono. Sembrava che stesse rivivendo lentamente quel momento passato.


Così Lin Ming divenne assorto e senza accorgersene usò l'intento marziale etereo.


Con il suo supporto, la concentrazione del suo senso spirituale aumentò di dieci volte. Anche il suo respiro sembrò entrare in uno stato indistinto; non c'era il minimo senso spirituale nel suo corpo.
Un cerchio di energia infernale nera si radunò attorno a Lin Ming formando una lieve foschia nera. Fluttuò silenziosamente nel suo corpo e, senza una guida esterna, circolò perfettamente attraverso il ragazzo.


Lin Ming senza accorgersene aveva ottenuto un'illuminazione. Mentre manteneva questo stato, il tempo sembrò passare velocemente, senza che se ne accorgesse, passarono diversi giorni...


.....


Giorni dopo, nell'arena del secondo piano.


"Vittoria per Lan Xing!" L'arbitro vestito di nero alzò la mano di Lan Xing. "Questa è una serie di sette vittorie! Se continua a vincere e raggiungerà una serie da dieci, guadagnerà i suoi primi punti massacro del secondo piano? Qualcun altro osa sfidare Lan Xing?"
La voce dell'arbitro vestito di nero era piena di passione.
"Questo Lan Xing è troppo potente. Ho detto che aveva la forza di un Demone a Quattro Ali prima, ma sembra che l'abbia sottovalutato. Potrebbe perfino avere la forza di un Demone a Quattro Ali negli stadi avanzati!"


Il percorso tra un demone a quattro ali e uno a sei era molto lungo. Quindi un Tatuaggio Demoniaco con tre paia di ali avrebbe avuto tre sezioni, iniziale, intermedia e avanzata.


"Sembra che Lan Xing raggiungerà una serie da dieci. I maestri del secondo piano lo fermeranno finché non raggiungerà quel punto."


"Sì, questo è ciò che accade di solito. È raro poter crescere una pecora così grassa. Lan Xing varrà un po' per loro una volta che raggiungerà una serie da dieci e guadagnerà un po' di punti massacro.
                                


                                



