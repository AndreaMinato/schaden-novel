---
title: Capitolo 545 – Battaglia Sanguinosa
pubDate: 2025-12-15T08:37:10.235Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>125 Capitoli in coda, 0/5</em>
da editare
<em>-Schadenfreude</em> 


"Uh? Concetto di Vento?" La spada di Lan Xing rallentò per un momento. Era estremamente sensibile al Concetto di Vento. La tecnica di movimento che Lin Ming aveva appena mostrato conteneva un tocco di Concetto di Vento.


"Che peccato che la differenza tra i nostri Concetti è vasta come quella tra cielo e terra. La comprensione di un essere umano è davvero rivoltante. Nonostante la tua tecnica sia adeguata. non puoi schivare la mia lama!"


Lan Xing menò un fendente ancora una volta. La sua mossa era difficile da seguire; sembrava che si fosse fusa con il vento, lasciando solo una serie di immagini residue. Era quasi impossibile capire dov'era, sembrava contemporaneamente ovunque e da nessuna parte.


Le luci di spada attraversarono l'aria formando una rete di linee. Non c'era modo di schivare questo attacco!


La vera essenza altamente compressa era combinata con il Concetto di Vento in modo quasi perfetto. L'agilità e la letalità di un attacco del genere era spaventosa.


Lin Ming si ritirò ripetutamente, ma non riuscì a schivare queste luci di spada. I suoi abiti iniziarono a strapparsi e fu circondato dal pericolo da ogni parte.


"La spada di Lan Xing è troppo affilata e gli angoli da cui attacca sono difficili da affrontare. Non c'è modo di seguirlo. Se dovessi affrontare questa luce di spada, perfino io avrei problemi. Se Lin Ming prova solo a schivare, allora perderà assolutamente."


"Alla fine questa è la disparità nei Concetti. La comprensione di Lin Ming è di gran lunga inferiore a quella di Lan Xing. Si sta illudendo se vuole lottare con lui usando dei Concetti. Attaccare il nemico usando una tecnica inferiore a quella dell'avversario è da sciocchi!"


"Vero. In termini di Concetto, come può un umano essere paragonato ad un elfo?"


In un angolo dell'arena, due veterani stavano osservando questo incontro. Avevano una capacità di valutazione molto accurata ed erano riusciti ad approssimare il livello di Concetti sul palco. "Uh? È stato messo all'angolo. Vediamo cosa può fare."


Sul palco Lin Ming era stato catturato in mezzo a decine di luci di spada. Non poteva più schivare. Tra i palchi molti demoni giganti stavano sorridendo soddisfatti. Volevano vedere Lin Ming che implorava di morire. Quell'idiota, stava cercando di usare dei Concetti contro un elfo.


"Un punto morto!" Lin MIng si accigliò! In realtà superare la trappola di luci di spada di Lan Xing era semplice. Finché avesse usato il Colpo dell'Alabarda Primordiale o avesse scagliato centinaia di Sigilli Bevitori di Sangue il vortice di energia che avrebbe creato avrebbe distrutto completamente ogni luce di spada.


Ma Lin Ming non voleva farlo. Il primo motivo era perché voleva nascondere le sue abilità il più possibile prima di entrare nel terzo piano della Pagoda del Cielo e il secondo motivo era perché voleva sperimentare questo concetto e migliorare il suo.


Più si percorreva la via delle arti marziali, più ovvia diventava l'importanza dei Concetti. In confronto ad un comune praticante di arti marziali, la comprensione di Lin Ming era di gran lunga superiore, ma non era soddisfatto. Questo perché aveva visto il Regno Divino. A causa della sua scarsa abilità nella comprensione dei Concetti, non poteva mostrare la vera forza dell'Arte della Grande Alabarda Sanguigna e il Roc Dorato che Squarcia il Vuoto.


Questo combattimento era un'opportunità eccellente per affinare la sua comprensione riguardo ai concetti, come poteva perdersi questa opportunità?


Quando vide le innumerevoli lame di luce, Lin Ming strinse i denti e si precipitò in avanti.


"Uh? Questo ragazzo è impazzito?!" Lan Xing sussultò. Il ragazzo si stava dirigendo verso le luci di spada?


Tutti spalancarono gli occhi. Non ci fu nemmeno il tempo di gridare.


La figura di Lin Ming sembrò distorcersi e poi accadde l'incredibile. Superò la tenda di luci senza la minima ferita. La sua lancia avanzò verso Lan Xing.
"Cosa?!?!"
L'elfo era scioccato, ma era comunque un maestro e le sue reazioni furono estremamente veloci. La sua spada menò un fendente verso la punta della Lancia della Cometa Viola!


<em>Zi!</em>


Un bagliore si avvicinò al corpo di Lan Xing come un serpente furtivo. Intorpidì il suo braccio e fece ribollire il suo sangue!


Lin Ming alzò la lancia per colpire di nuovo nel momento in cu Lan Xing era rimasto paralizzato. In questo momento critico, l'elfo si morse la punta della lingua e indietreggiò velocemente schivando il colpo di Lin Ming.


"Cos'è successo?" Il pubblico ne era rimasto sbalordito. Anche Lan Xing era allarmato.


In quell'istante Lin Ming sembrava aver superato il vuoto stesso. Aveva superato le tendedi luce arrivando di fronte al suo avversario.


"Quello... quello è il Concetto di Spazio?" Un veterano sussultò mentre ci pensava. Il Concetto di Spazio era elusivo ed effimero. Anche tra gli elfi che erano amati dalle leggi naturali pochissimi aveva compreso il Concetto di Spazio. Questo perché.... non potevano entrarvi in contatto!


Il Concetto di Vento, d'Acqua... erano oggetti che potevano essere visti e toccati. Finché si veniva a contatto frequentemente con questi Concetti, si poteva entrare in contatto con le sue regole e quindi comprendere il Concetto corrispondente.


Ma l'esistenza dello spazio, nonostante fosse ovunque, non poteva essere sentita. Di conseguenza pochissimi guerrieri erano in grado di comprendere il Concetto di Spazio e c'erano ancora meno antiche tecniche al riguardo. Così per i praticanti di arti marziali del Sacro Continente dei Demoni, il Concetto di Spazio era molto misterioso.


"E pensare che quel ragazzo ha compreso il Concetto di Spazio? Questo..." Un altro veterano lo trovò difficile da accettare. Dopotutto Lin Ming era solo un essere umano. L'affinità dell'umanità con le leggi non era superiore ai demoni giganti.


"Non dovrei sbagliarmi, ho visto praticanti di arti marziali che hanno compreso il Concetto di Spazio, ma non avrei mai pensato che gli esseri umani potessero produrre un genio così mostruoso." Disse con emozione un demone gigante. Il talento di Lin Ming aveva superato completamente il talento della giovane generazione dei demoni giganti.


.....


"Allora è così. Sei davvero un osso duro. Sei il più potente membro della giovane generazione che abbia mai incontrato. Anche se sei più giovane di me, hai la forza di minacciarmi. Voglio davvero, davvero... eheh, ucciderti!" Mentre parlava, gli occhi Lan Xing brillarono con luce fredda:"Fisico da Combattimento del Monarca Elfico!"


<em>Bang!</em>


L'aura di Lan Xing esplose come un vulcano. I frammenti di pietra attorno furono soffiati via da questo slancio, sfrecciarono in tutte le direzioni come dardi. Un'armatura d'ametista apparì all'improvviso sul suo corpo. I suoi capelli divennero più lunghi e ogni sorta di runa antica comparì sul suo corpo emanando una luce brillante.


Mentre mostrava il suo Fisico da Combattimento del Monarca Elfico, il corpo di Lan Xing iniziò ad emettere un'energia malvagia. Le sue pupille divennero rosso sangue e i suoi occhi si riempirono di intento omicida.


"Fisico da Combattimento del Monarca Elfico! Lan Xing finalmente ha usato questa mossa!"


"Eheh, cosa può fare ora Lin Ming?" I praticanti di arti marziali elfici iniziarono ad entusiasmarsi.


Il Fisico da Combattimento del Monarca Elfico era l'orgoglio della razza degli elfi perché era un marchio impresso nelle loro ossa dall'antica stirpe degli elfi. Questa era la fonte della superiorità della loro razza e il simbolo della loro gloria. Per questo erano considerati i migliori, per questo gli esseri umani non erano nient'altro che misere bestie ai loro occhi.


"Questo è il vero incontro. Tutto ciò che è accaduto finora era solo un riscaldamento. Vediamo come farò Lin Ming ad affrontarlo." Quando tutti i praticanti di arti marziali delle altre razze videro il Fisico da Combattimento del Monarca Elfico di Lan Xing, mostrarono sguardi invidiosi. Erano scioccati dalla sua aura terrificante.


Senza dubbio Lan Xing aveva i requisiti per diventare un Imperatore Elfico, ma anche Lin Ming aveva il potenziale per raggiungere il Mare Divino realm. Due giovani eroi di questo livello si stavano scambiando mosse, perfino nella Pagoda del Cielo era un evento raro.


Mentre guardava Lan Xing, Lin Ming sentì un po' di amarezza. Voleva cogliere quest'opportunità per affinare la sua comprensione dei Concetti, ma visto che aveva mostrato il Fisico da Combattimento del Monarca Elfico, Lan Xing doveva aver intenzione di competere usando la forza.


Lin Ming disse lentamente:"Vuoi distruggermi, ma anche io voglio distruggere te. Questo è la Pagoda del Cielo. È uccidere o essere uccisi. Le persone muoiono in ogni momento, non ci sono innocenti qui. Hanno tutti scelto la via del massacro. Questo include te e me!"


Ogni persona apparsa nella Pagoda del Cielo aveva le mani sporche di sangue. Le persone che venivano qui, se non fosse stato per uccidere, allora era per sperimentare battaglie all'ultimo sangue per avanzare di livello sull'orlo dell'annientamento. Altrimenti nessuno sarebbe venuto nella Pagoda del Cielo.


"Distruggermi? Ahah... credi davvero di avere questa possibilità?" Dopo che Lan Xing completò il suo Fisico da Combattimento del Monarca Elfico, iniziò a perdere la ragione e la sua voce divenne gutturale.


"Lo saprai se avrò questa possibilità. Ti consiglio di smettere di dire str****e, dubito che potrai mantenere questo stato molto a lungo." Con una sola occhiata, Lin Ming aveva visto che il Fisico da Combattimento del Monarca Elfico aveva molti aspetti in comune alla sua Forza del Dio Blasfemo. Entrambe permettevano di scatenare un'esplosione di vera essenza. Questa condizione era destinata a scomparire prima o poi.


"Vuoi morire!" Gli occhi di Lan Xing ardevano di intento omicida. Le pietre sull'arena del palco di arti marziali furono raccolte dalle forti correnti. Lan Xing brandì la sua spada con la mano destra e la cosparse di sangue con la sinistra. Sulla lama ora c'era un bellissimo strato di sangue rosso.


"Spada di Vento – Cielo Macchiato di Sangue!"


In quel momento, i capelli di Lan Xing si sollevarono al cielo svolazzando con energia. Brandì la spada con due mani e menò un fendente. Un vento ululante si alzò portando con sé l'energia del sangue e delle luci di spada rosse. Questa era la via del massacro di Lan Xing. La sua aura omicida si scatenò tutta in una volta riempiendo il mondo di energia di sangue!


Gli occhi di Lin Ming brillarono di luce fredda. Valutò istantaneamente che con la sua forza sarebbe riuscito ad affrontare questo colpo, ma sarebbe rimasto ferito.


Nella Pagoda del Cielo, con così tanti maestri in attesa di colpire, Lin Ming non avrebbe lasciato che si approfittassero della sua debolezza. Così toccò con la mente il Seme del Dio Blasfemo attivandolo!


Vera essenza altamente compressa eruppe come un'onda anomala. L'aura di Lin Ming arrivò al pinnacolo. La sua vera essenza fu come una luce di lancia inarrestabile che divideva il cielo!


Questo improvviso cambiamento colse alla sprovvista tutti i praticanti di arti marziali; erano tutti sbalorditi. Senza nemmeno lasciare il tempo di reagire, la lancia di Lin Ming era già sfrecciata in avanti!


"Colpo dell'Alabarda Primordiale!"


Oltre cento Sigilli Bevitori di Sangue vorticanti danzarono nell'aria circolando attorno alla Lancia della Cometa Viola e formando enormi mulinelli rossi. Bagliori di fulmine crepitarono attorno. Mentre la lancia avanzava, sembrava voler trapassare il vuoto stesso.


<em>Bang!</em>


Risuonò una terrificante esplosione. Innumerevoli granelli di ghiaia sfrecciarono nell'aria. La vista di tutti fu offuscata da una luce accecante mentre si sollevava un'enorme onda di vera essenza. I Sigilli Bevitori di Sangue erano come seghe che consumavano il potenziale della spada di Lan Xing. Lin Ming strinse la lancia e arrivò di fronte all'elfo in un istante. La sua lancia si mosse dritta verso il cuore di Lan Xing!


"Cosa?!"


L'elfo ne fu scioccato. Non si sarebbe mai aspettato che il colpo in cui aveva riversato tutta la sua forza sarebbe stato superato così facilmente.


In questo momento di vita e di morte, Lan Xing non aveva più la possibilità di ritrarre la spada per difendersi. Poteva solo usare il palmo per cercare di colpire la gola di Lin Ming! "Se vuoi uccidermi, allora non illuderti di poterne uscire vivo!"


Lo sguardo di Lan Xing era selvaggio, ma in quel momento accadde l'incredibile!


La Lancia della Cometa Viola di Lin Ming sembrò attraversare lo spazio e apparire di fronte a lui. Il palmo di Lan Xing invece aveva appena iniziato il suo movimento.


<em>Pu!</em>


Con un lieve suono, la vera essenza protettiva di Lan Xing si ruppe. La Lancia della Cometa Viola incredibilmente affilata infilzò il suo cuore!


Il sangue fresco schizzò al vento!
                                


                                



