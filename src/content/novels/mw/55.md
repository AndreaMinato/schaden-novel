---
title: Capitolo 55 - Incontro
pubDate: 2025-10-16T07:28:18.413Z
tags:
    - mw
---


"Giovane Cugino, non promettergli nulla!" Anche Lin Fengyuan intervenne, ma di fronte a Zhang Cang le sue parole sembrarono un po' deboli.


Lin Ming le fece un cenno con la mano, sapeva come stavano le cose.


"Ovviamente scommetteremo pietre di vera essenza. Se perdi, allora mi consegnerai quelle dieci pietre di vera essenza, se perdo, eheh allora te ne pagherò 20!"


"Bene. Hai detto che posso decidere il tempo e il luogo. Per il posto scelgo il campo di incontri. Per il tempo duelleremo tra un mese, a mezzogiorno meno un quarto."


"Un mese?" Zhang Cang chiese con un'espressione stupita. Non si immaginava che avrebbe rimandato, ma non importava quanto tempo avesse a disposizione Lin Ming, era inutile. Con il suo scarso talento, più tempo sarebbe passato, più sarebbe aumentato il divario tra loro due.


"Bene. Se vuoi un mese allora sarà tra un mese. Ti lascerò vivere un po' più a lungo." Disse Zhang Cang mentre guardava Lin Ming con un po' di esitazione. Era impaziente di ottenere quelle pietre di vera essenza.


Zhang Cang e Liu Mingxiang se ne andarono con sorrisi soddisfatti, lasciando Lin Wu in preda allo sconforto: "Giovane Cugino, sei stato un po' troppo impulsivo. I nuovi arrivati sono sempre pieni di sicurezza, ma anche tutti questi vecchi discepoli sono dei geni e hanno studiato nel Palazzo delle Sette Arti a lungo, specialmente questo Zhang Cang... Sì, non vorrei dirlo ma queste dieci pietre di vera essenza hanno comprato una lezione preziosa."


Lin Ming rise contento e poi disse con un sorriso brillante: "Ti ringrazio Fratello Wu, oggi mi hai difeso. Ma non potevo evitare questo scontro; altrimenti avrebbe eroso la mia determinazione e avrebbe disturbato il mio cuore, distraendomi dalla coltivazione."


Lin Ming aveva deciso di chiamarlo fratello. Lin Wu era una brava persona, nel momento del bisogno l'aveva difeso con coraggio.


Mentre Lin Ming parlava, notò che Wang Yanfeng era vicino a lui e lo stava guardando.


Vedendo che Lin Ming lo guardava, disse: "Ti auguro buona fortuna."


"Ahah, anche a te." Visto che erano nella stessa situazione, l'inimicizia e la tensione tra di loro si erano allentate.


"Non perderò. Ma anche se succederà, in futuro vincerò! Non importa se sarà contro Liu Mingxiang o contro di te!" Wang Yanfeng disse queste parole e poi se ne andò via. 
Wang Yanfeng sapeva che per lui era quasi impossibile per lui vincere contro Liu Mingxiang, ma questa era la sua via delle arti marziali. Nonostante potesse essere sconfitto, non sarebbe scappato, non era nella sua natura.


"Questo Wang Yanfeng non si arrende e ha anche un buon talento. In futuro potrebbe avere successo, ma se volesse entrare in un Sect, gli mancherebbe ancora qualcosa..."
Il continente Tianyan era sconfinato e pieno di innumerevoli creature. Se uno volesse raggiungere il pinnacolo delle arti marziali sarebbe stato incredibilmente difficile!


In quel momento Lin Ming si ricordò improvvisamente di qualcosa: "Giusto, Fratello Wu, questi incontri sono accaduti spesso in passato?
Sembra che i nuovi arrivati di solito perdano? Il Palazzo Marziale li regola in qualche modo?"


Lin Wu disse: "No, le regole del Palazzo Marziale proibiscono solo di rendere invalido o uccidere l'avversario. Per questo qui ci sono spesso degli incontri violenti e il Palazzo delle Sette Arti è lieto che accada. Tuttavia è raro che si maltrattino i nuovi arrivati sottraendo loro le pietre di vera essenza. Abbassa la reputazione e il prestigio. Quelli a cui importa della propria reputazione non faranno cose del genere."


"Oh? I caratteri di Liu Mingxiang e Zhang Cang sono così deplorabili?"


"Liu Mingxiang è sempre stato un furfante, ma Zhang Cang... è un uomo spietato. È stato nell'esercito per un po' e ha ucciso molte persone. È difficile definire la sua personalità, ma spesso agisce in maniera sconsiderata. Non è troppo strano che scommetta contro di te."


"Giusto... questo Zhang Cang conosce Zhu Yan?"


"Zhu Yan? Per quanto ne so, Zhu Yan e Zhang Cang sono alleati. Sono stati nell'esercito insieme. Perché me lo chiedi?"


"Non fa niente..." Lin Ming disse con leggerezza. Non voleva parlare delle sue questioni personali con Lin Wu.


Lin Ming pensava che fosse strano che Zhu Yan non avesse ancora fatto qualcosa. Sembra che questo Zhang Cang fosse uno degli uomini di Zhu Yan. Non era possibile che lo lasciasse vivere tranquillamente, inizialmente voleva perfino impedirgli di entrare ma non aveva controllo sul Palazzo delle Sette Arti.


Finché erano lì, anche se Zhu Yan fosse stato un esperto Houtian, non avrebbe osato commettere un omicidio nel Palazzo delle Sette Arti.
Perciò poteva solo seguire le regole e cercare qualcuno che l'avrebbe sfidato, cercando di causargli una grave ferita e di rovinare il suo cuore delle arti marziali.


La forza di questa persona naturalmente doveva essere molto più grande rispetto alla sua. Zhang Cang della Sala Earth era il candidato ideale per distruggerlo.


Comunque Lin Ming aveva deciso che sarebbe stato lui a vincere!


Lin Ming fece un respiro profondo e strinse leggermente i pugni. Non aveva pensato che Zhu Yan fosse già stato nell'esercito. Non c'era da meravigliarsi che fosse potuto entrare nella Dimora Celeste con una forza equivalente al picco del Quarto Stadio della Trasformazione del Corpo. Senza dubbio la sua forza era molto maggiore rispetto a quella di Zhang Cang!


Bene! Solo così sarebbe stato interessante.


Lin Wu notò il cambiamento dell'espressione di Lin Ming e disse: "Fratello, hai qualche problema con Zhu Yan?"


Lin Ming annuì: "Sì."


"Questo..." Lin Wu si preoccupò: "Fratello, conosco la  sua reputazione qui. Questo Zhu Yan era al picco del Terzo Stadio della Trasformazione del Corpo quando ha sconfitto un discepolo al 72esimo posto, entrando nella Dimora Celeste. Ma la forza di quel discepolo era già all'inizio del Quarto Stadio!"


Lin Ming rimase un po' colpito. Zhu Yan era davvero potente.


"La Dimora Celeste ha sempre avuto 72 studenti. Generalmente quelli con la forza di una persona al Quarto Stadio della Trasformazione del Corpo soddisfano i requisiti per entrare. La condizione è che sconfiggano un discepolo della Dimora Celeste e dopo che sono entrati, quel discepolo verrà eliminato. Quale allievo della Dimora Celeste non è un genio impareggiabile? Poterli sconfiggere con la forza di uno al Terzo Stadio della Trasformazione del Corpo, questo Zhu Yan è un drago in forma umana, davvero inimmaginabile. Fratello, se ti opponi a lui..."


Lin Ming sorrise e disse: "Grazie per il consiglio, Fratello Wu."


Lin Wu disse: "Sì. Dovresti finire il prima possibile questo conflitto.
Questo Zhu Yan ha anche un alto status nella sua famiglia. Nonostante non sia il figlio più grande della prima moglie, la sua forza è sbalorditiva e potrebbe diventare il capofamiglia. Magari non lo sai, ma la figlia dell'attuale capo è sposata con una persona del Palazzo Reale. Un vero uomo può adattarsi. Per un praticante di arti marziali, anche sopportare un po' di vergogna è importante. Quando è necessario, scusarsi non farebbe perdere alcuna reputazione. Porgere un ramo d'ulivo può essere la scelta migliore."


"Sì. Capisco." Lin Ming sorrise mentre ascoltava. Zhu Yan aveva un'ottima reputazione, altrimenti non sarebbe stato capace di far entrare Lan Yunyue nel Palazzo delle Sette Arti. Era una questione che poteva essere stata risolta solo da sua zia.


"Beh, se non c'è altro, allora me ne andrò." Nonostante si conoscessero da poco, Lin Ming aveva capito la personalità di Lin Wu. Era eccessivamente prudente e considerava ogni punto per fare una decisione. Questa disposizione non era molto buona per coltivare le arti marziali, dato che avrebbe indebolito lo spirito e avrebbe rallentato la sua coltivazione. Non c'era da meravigliarsi che avesse ricevuto un soprannome così orribile.


Tuttavia Lin Wu era una brava persona; valeva la pena conoscerlo.


"Devo dirlo un'ultima volta Fratello, sta' attento. Non preoccuparti per quelle dieci pietre di vera essenza; la nostra famiglia Lin non è a corto di soldi.
Nonostante ce ne siano poche, possono essere comprate.
Fratello, la famiglia ha grandi speranze per te e ti riceverà bene, perdere un po' di pietre di vera essenza non è nulla."


Lin Ming annuì con un sorriso: "Lo so."
                                


                                



