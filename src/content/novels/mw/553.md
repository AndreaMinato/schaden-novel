---
title: Capitolo 553 – Affrontare Xue Man
pubDate: 2025-12-15T08:37:10.236Z
tags:
    - mw
---


<em>Capitolo regolare,</em>
<em>119 Capitoli in coda, 0/5</em>
da editare
<em>-Schadenfreude</em>


Mentre le persone stavano discutendo, Lin Ming sentì i nomi di due maestri: Cane Pazzo e Strega Nera. Questi due individui erano considerati tra i migliori dieci. Avevano già i requisiti per andare al terzo piano, ma avevano scelto di rimanere al secondo invece.


In quel momento l'incontro terminò. Il maestro barbaro che giaceva in una pozza di sangue fu trascinato via dal personale dell'arena. Ma il demone gigante non era in condizioni migliori. Era cosparso di ferite e aveva usato quasi tutta la sua essenza demoniaca.


"Congratulazioni a Zang Gao per un'altra vittoria! Ora è arrivato alla sua quarta vittoria. Lo applaudiamo e gli auguriamo una più grande gloria in futuro!" Annunciò l'arbitro vestito di nero mentre scendeva in campo aiutando Zang Gao ad andarsene. Poi, mostrò un'espressione ancora più entusiasta sul volto.
Gridò a gran voce:"Ora vorrei invitare cordialmente il grande maestro del secondo piano che ha ottenuto una serie da settanta vittorie. Benvenuto Xue Man!"


La voce dell'uomo sembrava contenere una nota tremula. Quando annunciò il nome di Xue Man, l'intera arena si riempì di urla. Molte delle elfe gridarono in modo stridulo. Non solo non temevano la natura assetata di sangue di Xue Man, invece era un simbolo della sua natura maestosa e tirannica.


Accolto dal tifo del pubblico, Xue Man scese in campo a petto nudo portando un'ascia enorme a doppia lama. Era alto dieci piedi e i suoi muscoli prorompevano dal suo corpo sembrando incontenibili. La sua pelle era scura come il ferro e la sua acconciatura era molto peculiare, aveva un chignon sulla testa e il resto dei capelli era stato rasato. Tutto il suo corpo era ricoperto di cicatrici, come se fosse stato ferito da sciabole, infilzato da spade, graffiato con artigli o strappato da morsi. Tutte quelle cicatrici potevano essere eliminate usando preziose medicine, ma Xue Man le lasciava sul suo corpo come ricordo perché erano tutte inestimabili simboli dei suoi innumerevoli assassini.


Dopo che scese in campo, Xue Man rimase fermo e saldo come una torre di ferro. La temperatura attorno a lui si abbassò a causa della densa energia infernale che vorticava attorno a lui.


Accanto a Xue Man, l'arbitro vestito di nero raggiungeva a stento le sue spalle. L'arbitro gridò:"Negli ultimi quattro mesi Xue Man è sceso in campo quattro volte! Ma nessuno ha osato sfidarlo per tre di queste, così ha combattuto solo un incontro durante questo periodo! Ora ha finalmente ottenuto una serie da 70 vittorie. Se qualcuno potrà sconfiggerlo otterrà sette punti massacro, un'enorme quantità di energia infernale e anche una parte della sua serie di vittorie!"


Secondo le regole della Pagoda del Cielo, se la serie vincente di due parti aveva una differenza di trenta, allora il vincitore avrebbe ottenuto una porzione della serie.


Questo tipo di regola era stata stabilita per evitare situazioni in cui qualcuno troppo potente non avrebbe trovato nessun altro ad affrontarlo, incontrando solo silenzi vuoti nei palchi senza poter quindi accumulare più una serie vincente.


"Che coraggioso praticante di arti marziali sarà disposto a sfidare Xue Man e ad ottenere la massima gloria?"


La voce dell'arbitro risuonò per tutta l'arena. Aveva riversato essenza demoniaca nelle sue parole, facendole riverberare nelle orecchie di tutti. Tuttavia nessun praticante di arti marziali fu disposto a muoversi.


Xue Man era praticamente un'antica bestia feroce in forma umana. Il suo aspetto più terrificante era la sua potenza. In termini di forza bruta poteva perfino superare Xing Tian!


Molti degli avversari di Xue Man erano stati fatti a pezzi dalle sue mani; aveva perfino strappato diversi tesori a mani nude! Questa sorta di modo sanguinoso e selvaggio di uccidere faceva tremare di paura le persone. Se si fosse stati sconfitti da Xue Man, allora si era destinati ad essere fatti a pezzi!


Se fosse stato un normale praticante di arti marziali, allora qualche esperto combattente sarebbe stato disposto a scendere in campo, ma contro Xue Man, nessuno aveva il coraggio di farlo. Che utilità c'era nei punti massacro, nell'energia infernale o nelle serie vincenti da morti?


Il pubblico era nel caos. Iniziò a girarsi cercando praticanti di arti marziali che potevano scendere in campo, ma la Strega Nera e Cane Pazzo non erano presenti. C'era Feng Ling che era il quinto o il sesto in classifica nel secondo piano, ma era seduto con calma ad occhi chiusi a meditare, a quanto pareva non aveva intenzione di muoversi.


"Se Feng Ling non scende in campo, allora non succederà niente?" Alcuni dei praticanti di arti marziali venuti a divertirsi rimasero delusi.


Mentre tutti stavano facendo ipotesi, Lin Ming si alzò e attraversò l'arena. Quando arrivò al lato del palco attirò immediatamente l'attenzione di tutti.
"Lin Ming?!?!"


Nel secondo piano della Pagoda del Cielo, il ragazzo era già un po' famoso per essere il numero uno tra i nuovi arrivati, quindi alcuni dei praticanti di arti marziali che lo conoscevano gridarono il suo nome.


Ma era pur sempre un nuovo arrivato, non poteva essere paragonato ad un veterano. Erano in due gruppi completamente separati. Il divario tra di loro era troppo vasto.


Lin Ming desiderava sfidare Xue Man?
"Ahah, il giovane eroe Lin, deve sfidare Xue Man?" Chiese con entusiasmo l'arbitro. Lin Ming contro Xue Man, il numero uno tra i nuovi arrivati contro un veterano; questo sarebbe stato un incontro assolutamente magnifico!


Per questa sorta di grande combattimento, l'arena marziale avrebbe fatto pagare l'ingresso e anche a caro prezzo.


"Sì. Voglio sfidare Xue Man." Disse senza alcun dubbio Lin Ming.


La sua voce non era fragorosa, ma si diffuse con chiarezza per tutta l'arena. All'improvviso tutti quanti si ammutolirono.


Lin Ming era scomparso un mese fa, probabilmente era andato in isolamento a porte chiuse e ora, dopo essere tornato, il primo incontro che avrebbe fatto sarebbe stato contro Xue Man!


La reputazione selvaggia di Xue Man si era già diffusa per tutta la Pagoda del Cielo. Era impossibile che Lin Ming non sapesse della grande pila di ossa che aveva calpestato Xue Man, eppure osava ancora sfidarlo.


Questo atto pieno di sicurezza poteva essere descritto con una sola parola.


Pazzo!


Se Lin Ming fosse stato un nuovo arrivato totale, allora gli altri avrebbero pensato che fosse uno stupido, ma un mese fa aveva sbalordito tutte le previsioni e aveva ucciso Lan Xing. Non solo, era stato un incontro a senso unico!


Dato che c'era questo precedente nessuno osava definire Lin Ming uno stupido.
Perché poteva permettersi di comportarsi con arroganza.


Tuttavia Xue Man aveva già ottenuto una seria da settanta vittorie. E in questo caso, a parte Xue Man stesso, nessuno sapeva i limiti della sua potenza. Anche se Lin Ming non aveva alcun dato su di lui, aveva comunque osato sfidarlo. Questa sicurezza, questa natura sprezzante e audace fino all'osso fece tremare di paura il pubblico!


Che giovane spaventoso!


Nessuno stava discutendo delle possibilità di vittoria di Lin Ming in questo momento. Solo il fatto che era sceso in campo era un atto che i praticanti di arti marziali presenti non potevano non ammirare. Nemmeno il sesto in classifica Feng Lin aveva il coraggio di farlo.


Vedendo entrare in campo il giovane, un praticante di arti marziali capì qualcosa all'improvviso. Raccolse velocemente un talismano di trasmissione del suono e lo accese.


"Terzo fratello, c'è un incontro incredibile nell'arena! Sbrigati e vieni qui!"


"Sono occupato ora, di che diavolo di incontro incredibile parli? Non è sceso in campo Xue Man? Credevo che nessuno avrebbe osato affrontarlo, no? Quale stupido ha deciso di suicidarsi e sfidare Xue Man?" Il praticante di arti marziali con cui stava parlando al momento stava premendo sotto di sé una splendida elfa e stava sfogando tutte le sue frustrazioni. Dopo aver ricevuto un messaggio, vi aveva risposto con riluttanza.


"Non so se si è fatto avanti per morire, ma quello sul palco non è un idiota! Non è la Strega Nera, né Cane Pazzo o Feng Lin, ma è il migliore tra i nuovi arrivati, Lin Ming!"
                                


                                



