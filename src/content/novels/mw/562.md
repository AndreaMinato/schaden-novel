---
title: Capitolo 562 – Strada dell'Imperatore
pubDate: 2025-12-15T08:37:10.237Z
tags:
    - mw
---


<strong><em>CAPITOLO SPONSORIZZATO ringraziamo Yu!</em></strong>
<em>111 Capitoli in coda, 0/5</em>
da editare
<em>-Schadenfreude</em>


Le cameriere del Padiglione dell'Eleganza erano tutte splendide ragazze. Al momento molte di loro stavano servendo spuntini e vino. Mentre riempivano le coppe, si sarebbero inginocchiate rispettosamente. Ogni posizione e movimento era stato appreso attraverso un allenamento rigoroso e i loro volti sorridenti avevano la giusta quantità di ritrosia e timidezza. Nella Pagoda del Cielo, finché era ricco, un praticante di arti marziali poteva vivere come un imperatore.


Muk Gu era da tempo abituato a questi agi, ma Lin Ming non era troppo interessato ad essi. Sorseggio una tazza di tè ed aspettò che la cameriera se ne andasse prima di chiedere:"Come può essere classificata la forza di Xing Tian nel terzo piano?"


Muk Gu ponderò per un momento e disse:"Non posso dirlo con esattezza, ma posso stimare a grandi linee che sarebbe nella media, al massimo è tra i più potenti sfidanti nella media. Dovrebbe sapere già che i praticanti di arti marziali del terzo piano sono molto più vecchi di quelli del secondo piano. Nonostante il talento di Xing Tian sia buono, non ha coltivato quanto gli altri. Quelli al terzo piano hanno quasi tutti superato il limite d'età e non hanno avuto altra scelta che salire. La quantità di persone al terzo piano è anche molto bassa; ci sono solo diverse centinaia di persone."


"Solo diverse centinaia di persone?" Lin Ming rifletté per un momento e disse:"Ricordo che la Pagoda del Cielo ha l'Emblema delle Cento Vittorie. Se il terzo piano ha così poche persone,a llora ottenere questo emblema dev'essere fin troppo difficile!"
Bisognava sapere che Xing Tian aveva solo una serie da 82 vittorie. Era estremamente difficile per uno sfidante accumulare una serie di vittorie alta. Non perché fosse troppo debole, ma perché nessuno avrebbe voluto combattere contro un praticante di arti marziali così potente.


Ad esempio qualcuno come Xing Tian. Se uno avesse saputo che affrontarlo sarebbe risultato in un'orribile sconfitta o perfino nella morte, allora chi avrebbe osato sfidarlo? Così Xing Tian non aveva combattuto per oltre sei mesi.


Il secondo piano della Pagoda del Cielo aveva diverse migliaia di praticanti di arti marziali. Xing Tian era rimasto lì per diversi anni, ma tutto ciò che aveva era una serie di 82 vittorie.


Allora al terzo piano per guadagnare una serie di venti vittorie ci avrebbero messo diversi anni. Come potevano vincere un Emblema delle Cento Vittorie?


Mentre sentiva questa domanda, Muk Gu cambiò espressione. Disse con voce bassa e cupa:"Al riguardo... il terzo piano ha una regola speciale. Al secondo piano se sconfiggi il tuo avversario e ottieni una serie di vittorie, allora otterrai punti massacro come al secondo piano, ma ciò che è differente è che, nel terzo piano, se uccidi il tuo avversario accumulerai istantaneamente una serie di 10 vittorie."


"Cosa?" Lin Ming rabbrividì. "Questa regola incoraggia i praticanti di arti marziali ad uccidersi a vicenda!"


Muk Gu sospirò e disse:"Esatto... la Pagoda ci incoraggia ad ucciderci. Non dimenticare, se accumulassi una serie di dieci vittorie potresti ottenere un punto massacro, nel terzo piano, se uccidi il tuo avversario, non solo otterresti una serie da dieci vittorie, ma otterresti anche un numero corrispondente di punti massacro. Uccidere un avversario e non ucciderlo... sono trattamenti completamente differenti! Perciò al terzo piano i praticanti di arti marziali sono oltremodo cauti quando sfidano gli altri. Normalmente non lo faranno imprudentemente perché partecipare ad un incontro finirà spesso in un incontro all'ultimo sangue. Inoltre i praticanti di arti marziali sono in minor numero, quindi l'arena marziale per lo più del tempo sarà vuota."


"Questo sembra..." Lin Ming si accigliò. Pareva che le persone di alto livello nella Pagoda del Cielo non avessero buone intenzioni, sembrava che nessuno di loro volesse vedere un genio crescere, ma che invece sperassero che tutti i talenti si uccidessero a vicenda.


I praticanti di arti marziali nella Pagoda del Cielo erano per lo più i giovani più sbalorditivi del Sacro Continente dei Demoni. In futuro i più deboli sarebbero stati maestri al del Nucleo e il più potente sarebbe diventato un guerriero al terzo o al quarto livello della Distruzione o un Re Demoniaco cinque o sei stelle. Non sarebbe strano se un giorno avessero raggiunto il livello Imperatore!


Una sola morte era una perdita enorme per una folla così grande di mostruosi geni!


Lin Ming disse:"Nessuno di quei giovani eroi è stupido. Dato che i potenti della Pagoda del Cielo ovviamente sperano che si uccidano a vicenda, perché non se ne vanno invece di lasciare che le cose continuino così? che volessero davvero continuare fino alla fine la loro via del massacro?


Avrebbe capito se fossero rimasti quelli al primo e al secondo piano. Dopotutto erano quasi tutti carne da cannone, ma nessuno di questi tipi esisteva al terzo piano. Erano tutti geni impareggiabili delle loro rispettive regioni. Se erano arrivati a questo punto, significava che erano arrivato ad un ottimo punto nella loro via del massacro.


Muk Gu disse:"Gli uccelli muoiono per il cibo, i mortali per la ricchezza e i praticanti di arti marziali cadono dal cielo per le risorse. Non c'è altro modo; un praticante di arti marziali non può reprimere la propria avidità. Semplicemente, il motivo per cui scendono in campo, a parte per ottenere esperienza e mettersi alla prova, è principalmente per i punti massacro. Vogliono guadagnare questi punti per usare le risorse qui."


"Risorse? Che sorta di risorsa di coltivazione può esserci al terzo piano da fare impazzire di avidità così tanti praticanti di arti marziali? Il più inferiore di questi geni proviene da un Sect al picco del quarto livello. Mancano davvero così tanto di risorse?" Chiese perplesso Lin Ming.


"Eheh, naturalmente non mancano di risorse come metodi di coltivazione, pillole, Cristalli di Sangue o pietre di vera essenza. Ma ci sono alcune cose che possono essere trovate solo nella Pagoda del Cielo. Ad esempio i dischi di formazione che il fratello Lin ha visto prima sono tra questi, ma sono anche tipi di tesori non troppo importanti."


"Oh?" Lin Ming alzò le sopracciglia. Il disco di formazione gli aveva dato grandi benefici. Che altre rare risorse poteva avere la Pagoda del Cielo?


Muk Gu continuò:"Nel terzo piano ci sono cose molto strane. Se hai abbastanza autorità può perfino salire al quarto piano dove coltivano i Grandi Lord. Quel piano è pieno di misteri meravigliosi. Se andrà lì e potrà godere delle risorse lì, allora ne trarrebbe benefici illimitati.


"Al terzo piano della Pagoda del Cielo, ci sono stati molti praticanti di arti marziali che non hanno mai avuto un grande talento. Questo è esattamente il motivo per cui sono venuti nella Pagoda del Cielo. se possono farsi strada attraverso il campo di battaglia Asura qui, allora grazie alle grandi risorse qui possono evolvere, uscire dai loro bozzoli e rinascere come farfalle. Un talento ordinario può diventare di livello Sacro e uno di livello Sacro può diventare di livello Imperatore! Perciò anche se sanno che rischiano di morire nella Pagoda del Cielo, non possono resistere alla tentazione e continuano a rimanere qui."


L'interesse di Lin Ming fu destato dalle parole di Muk Gu:"Di cosa sta parlando?"


Muk Gu rispose:"La mia conoscenza dei dettagli è limitata. Ho sentito delle dicerie, ma sono tutte estremamente bizzarre. Ad esempio nel quarto piano dove coltivano i Grandi Lord c'è una via mistica chiamata Strada dell'Imperatore. Si dice che se qualcuno ne raggiungesse la fine, allora diventerebbe un guerriero di livello Imperatore.


"Cosa?" Lin Ming rimase senza parole. "Arrivare alla fine di questa strada può permettere di diventare un guerriero di livello Imperatore? Esiste davvero qualcosa di così assurdo in questo mondo?"


"Dovrebbe essere vero. Entrambe le vie di questa strada hanno incisioni di guerrieri di livello Imperatore del passato. Ci sono innumerevoli misteri all'interno, ma non sono troppo sicuro. Sono ben lontano dall'avere l'autorità sufficiente per entrare nella Strada dell'Imperatore."


La semplice spiegazione di Muk Gu fece sussultare per lo shock Lin Ming. Rimase stordito per un momento e poi tirò fuori un tomo dall'aspetto comune dal suo anello spaziale. Aveva ottenuto questo oggetto dopo aver ucciso Xue Man e aver esaminato il suo anello spaziale. I contenuti di questo tomo erano costituiti da immagini copiate da incisioni e ogni singola immagine era un guerriero di livello Imperatore del Sacro Continente dei Demoni che era esistito fino a decine di migliaia di anni fa. C'erano perfino disegni di talenti di livello Imperatore di grado massimo!


Questo includeva il Grande Imperatore Infernale e perfino l'Imperatore Demoniaco.


Muk Gu fremette quando vide questo tomo.


Lin Ming non disse nulla, lo aprì. Le immagini vivide dei ritratti dei guerrieri di livello Imperatore del passato apparirono di fronte a Muk Gu.


Mentre sfogliava le pagine, Muk Gu diventava sempre più sorpreso. Anche Muk Qing si era sporta avanti per guardare con curiosità.


"Dove l'ha preso?"


"L'ho trovato nell'anello spaziale di Xue Man dopo che l'ho ucciso. I ritratti di queste persone devono essere stati copiati da quelle incisioni che ha menzionato. Se non sbaglio, allora molto probabilmente è la Strada dell'Imperatore."


Muk Gu sospirò e chiuse il tomo. Disse:"Ha ragione! Si dice che nella Strada dell'Imperatore ci siano dei bassorilievi estremamente pieni di vita e che contengono numerosi Concetti. Il tomo del fratello Lin raffigura persone che sono vissute decine di migliaia di anni fa; come può una persona normale averli disegnati? Queste immagini incapsulano perfettamente l'arroganza e la dignità che possedevano, i loro occhi che guardavano con sdegno il mondo... i contenuti di questo tomo devono essere stati copiati dai bassorilievi della Strada dell'Imperatore!"


Lin Ming annuì. Aveva due domande che lo incuriosivano molto. Primo, chi era che aveva scolpito questi bassorilievi nelle mura della Strada dell'Imperatore? Dato che contenevano ogni sorta di mistero e Concetto ed erano perfino usati per decorare questa strada, non doveva essere opera di una persona comune. Alcuni bassorilievi risalivano perfino a 70.000-80.000 anni fa. Fino ad ora, durante questo lunghissimo arco di tempo in cui Imperatori Demoniaci e altri esperti supremi erano periti nel Regno Divino, chi poteva avere una vita così lunga e scolpire dei bassorilievi del genere fino ad oggi?


Secondo, perché questo tomo sarebbe stato nelle mani di Xue Man? Xue Man non poteva essere considerato un re del secondo piano. In teoria non dovrebbe avere i requisiti per potersi interessare alla Strada dell'Imperatore.


Lin Ming sentì sempre di più che la Pagoda del Cielo era pieno di grandi misteri. Non era un luogo semplice come credeva.


Si diceva che la Steppa del Massacro conteneva una forza misteriosa che poteva uccidere grandi guerrieri. Quindi i combattenti di livello Imperatore e della Distruzione non osavano mettervi piede.


Poi c'erano anche le strane regole che governava la Steppa del Massacro. Le dodici città demoniache principali erano le dodici fonti di energia infernale. E in queste città, la fonte dell'energia infernale era un abisso insondabile. Questi abissi si estendevano per decine o anche centinaia di migliaia di piedi di profondità nel terreno; non si sapeva per quanto si estendessero.


Questo faceva rendere conto a Lin Ming di quanto erano vasti i misteri della Steppa del Massacro.


"Fratello Lin, ogni praticante di arti marziali di solito rimane nel secondo piano per più tempo possibile perché c'è troppa pressione. Non devo menzionarle quanti sono i maestri lì, ma la Pagoda del Cielo ha anche una regola per cui ogni praticante di arti marziali al terzo piano deve competere ogni due mesi. Altrimenti dovrà uscire dalla Pagoda del Cielo e Polaris. Una volta che se ne vanno da Polaris, il Tatuaggio Demoniaco inizierà a scomparire nel tempo e bisognerà iniziare da capo per riformarlo."


Lin Ming annuì:"Così se andassi in isolamento per un anno, dovrei fare sei incontri?"


"Sì, non solo, ogni incontro è deciso con un sorteggio casuale basato sul tuo attuale livello di forza; è completamente diverso dal secondo piano dove si cercano i propri avversari. Così deve stare molto attento nel nascondere la sua forza. Se mostra troppe delle sue abilità, allora gli avversari che le saranno assegnati saranno sempre più potenti!"


"Capisco. Parlare con il fratello Muk mi ha davvero aiutato molto."


"Il fratello Lin è troppo cortese. Siamo entrambi umani, quindi dovremmo aiutarci quando possiamo. Questo è il poco che posso fare. Se il fratello Lin andrà al terzo piano, allora potrà trovarmi lì." Mentre parlava, Muk Gu diede una nota con il suo indirizzo. Questa era la posizione della sua residenza.


Lin Ming la guardò e poi la mise da parte:"Ci sono alcune questioni minori di cui devo occupami prima di salire. Non dovrebbe passare molto tempo prima che io vada al terzo piano. Dovrò disturbare il fratello Muk una volta che arriverò."


"Il fratello Lin è troppo cortese, si senta libero di cercarmi quando vuole!"
                                


                                



