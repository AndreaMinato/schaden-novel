---
title: Capitolo 570 – Il Meraviglioso Effetto dei Concetti
pubDate: 2025-12-15T08:37:10.238Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsu'</em></strong>
<em>103 Capitoli in coda, 0/5</em>
da editare
<em>-Schadenfreude</em>


Per Hong Zhong, Lin Ming non era nient'altro che una pila di 1500 Cristalli di Sangue di di alta qualità!


Non solo, Kai Yang aveva giurato che dopo aver ottenuto l'anello spaziale di Lin Ming, avrebbe presentato Hong Zhong al Grande Lord Heian per farlo diventare un suo diretto vassallo.


Questa condizione da sola era sufficiente a muovere il cuore ambizioso di Hong Zhong. Una volta entrato nelle grazie di un Grande Lord, allora avrebbe potuto ottenere un 20-30% di sconto o anche usare liberamente le risorse della Pagoda del Cielo!


Per Hong Zhong, nonostante questa perla dell'anima fosse di grande valore, era comunque un oggetto sconosciuto. Come poteva essere paragonato ai benefici che avrebbe ricevuto da un Grande Lord?


Quindi in quel momento non vedeva l'ora di affrontare Lin Ming.


<em>'Ho offeso questo tipo?'</em> Lin Ming si girò. non sapeva perché questo Hong Zhong era così teso.


Inavvertitamente Lin Ming vide Kai Yang nell'arena, stava sorridendo verso di lui.


<em>'Kai Yang...'</em>


Una luce fredda brillò negli occhi di Lin Ming. In questi ultimi giorni non aveva lasciato la sua area di allenamento, così Kai Yang non aveva avuto alcuna possibilità di danneggiarlo in qualche modo, ma ora che doveva entrare nel palco di arti marziali per un incontro, probabilmente Kai Yang non si sarebbe lasciato sfuggire l'occasione di ucciderlo.


"Fai pure la tua mossa." Lin Ming non si preoccupò minimamente. Anche se Kai Yang stesso si presentasse, non avrebbe sentito alcuna pressione.


La battaglia sul palco stava finendo alla pari. Lin Ming guardò con calma questo incontro e in quel momento sentì una trasmissione di vera essenza nel suo orecchio.


"Fratello Lin!"


Sentendo questa voce familiare, il ragazzo si girò e vide che era Muk Gu.


"Fratello Muk!"


"Fratello Lin, oggi è il suo primo incontro. Ho saputo del suo incontro solo quattro ore fa, così l'ho aiutata ad ottenere qualche informazione." Mentre parlava, Muk Gu diede a Lin Ming una tavoletta di giada:"Ero di fretta quindi le informazioni sono in quantità limitata, ci dia un'occhiata."


"Grazie." Lin Ming sentì un po' di calore nel cuore. Nonostante sapesse bene che il motivo per cui Muk Gu era diventato suo amico era perché sapeva del suo futuro promettente, non importava che motivo ci fosse, era comunque molto gratificante avere un amico al terzo piano.


Lin Ming immerse la sua percezione nella tavoletta di giada. Non aveva molto tempo prima che iniziasse il suo incontro. Ci fu un raro risultato. La forza dei due sfidanti era molto simile, così si erano feriti a vicenda, nessuno era morto.


Al primo piano un incontro del genere probabilmente avrebbe suscitato cori arrabbiati e fischi, ma al terzo piano il pubblico mantenne un silenzio unanime, un'atmosfera tesa riempiva l'intera arena marziale.


"Questo incontro si conclude con la vittoria di Ao Yue!" L'arbitro guardò i due sfidanti e fece una decisione. Poi guardò il pubblico e disse:"Prossimo incontro, Hong Zhong contro Lin Ming!"


Quando il nome del ragazzo fu chiamato, alcune persone tra gli spalti prestarono più attenzione, ma non erano troppo in allerta. Nel secondo piano Lin Ming era un re, ma nel terzo era un'esistenza relativamente comune. Agli occhi di questi praticanti di arti marziali Lin Ming era un grandissimo genio, ma era troppo immaturo.


"Se ricordo bene questo dovrebbe essere il primo incontro di Lin Ming. Non credevo che avrebbe dovuto combattere contro qualcuno come Hong Zhong."


"Hong Zhong può essere considerato un esperto veterano del terzo piano. La sua forza rientra pubblicamente tra i primi cinquanta posti, ma nessuno sa quanta forza stia nascondendo. Sembra che i giudici della Pagoda del Cielo credano che la forza di Lin Ming sia uguale alla sua. Non ho davvero idea di quali strumenti abbiano usato per fare la loro valutazione.
È soltanto un piccolo nuovo arrivato che proviene dal secondo piano, eppure deve affrontare un avversario tra i primi cinquanta posti. Questo Lin Ming è proprio sfortunato." Disse un praticante di arti marziali che godeva delle disgrazie del ragazzo. I praticanti di arti marziali della Pagoda del Cielo non volevano vedere crescere un nuovo talento. Se fossero stati sfortunati, potevano diventare i trampolini di lancio di questi geni.


"Eheh, credo che Lin Ming abbia provocato qualcuno. Ma è troppo presto per dire che è lui ad essere sfortunato. Prima guardiamo i risultati."


Lin Ming fece un balzo e fluttuò lievemente sul palco. Sul lato opposto Hong Zhong afferrò un'enorme lancia. Stava già aspettando sul palco.


Lancia contro lancia!


Ma la Lancia della Cometa Viola di Lin Ming era più piccola dell'enorme arma grossa quanto un pitone di Hong Zhong.


"Iniziate!"


Senza alcun discorso di introduzione, l'arbitro annunciò immediatamente l'inizio dell'incontro.


"Eheh, ragazzo, puoi considerarti sfortunato ad avermi incontrato, ora ti ucciderò!" Hong Zhong iniziò ad avanzare. Ad ogni passo la sua aura aumentava e un potente rimbombo riempì l'aria.


Ad ogni passo diventava sempre più spaventoso. Anche Lin Ming sentì l'influenza di questi tonfi.


Erano dei passi davvero incredibili! Muk Gu si raggelò. I praticanti di arti marziali del terzo piano della Pagoda del Cielo non erano nullità. Nonostante questa mossa sembrasse semplice, in realtà era piena di misteri.


Se ci fosse stato lui al suo posto, allora sarebbe stato completamente soppresso dall'aura di Hong Zhong. Se il suo slancio fosse stato trattenuto ancora prima che l'incontro iniziasse, allora come avrebbe potuto combattere?


Tra gli spalti, molti degli altri praticanti di arti marziali rimasero impressionati dai passi di Hong Zhong. Anche Kai Yang che era normalmente arrogante e sprezzante fece un sorriso a trentadue denti.


Tuttavia Lin Ming rimase fermo sul posto, sembrava che non fosse affatto preoccupato.


"Questo ragazzo, cosa sta facendo?"


Hong Zhong si accigliò. Senza fermarsi, la sua aura arrivò al limite!


La lancia enorme nelle sue mani aveva accumulato il suo massimo potenziale, era pronta all'azione!


Ma in quel momento Hong Zhong sentì i suoi passi rallentare. Ovviamente avrebbe dovuto accelerare, eppure, per qualche strano motivo, i suoi movimenti non corrispondevano alle sue intenzioni.


Il suo ritmo in origine perfetto si era interrotto all'improvviso, quindi la sua aura si era dissipata.


"Uh? Cosa sta succedendo?"


Hong Zhong ne fu scioccato. In quell'istante si sentì come se fosse diventato incredibilmente lento. Nonostante non fosse stato ferito in alcun modo, il potenziale della sua lancia era stato distrutto.


Tutti i praticanti di arti marziali attorno rimasero sbalorditi. In quanto sfidanti del terzo piano, erano geni della loro generazione, naturalmente capirono cos'era successo.


"Il Concetto di Tempo!"


"Sì! Quel mostro di Lin Ming ha compreso le Leggi dello Spazio e del Tempo!" Ricordò all'improvviso un praticante di arti marziali. Anche loro avevano ricevuto qualche informazione sul ragazzo.


"Umpf! È solo un tocco superficiale!" Lanciò uno sguardo torvo un elfo accanto al praticante di arti marziali. In termini di Concetti, gli elfi naturalmente erano superiori. Ma nonostante fosse un membro dell'élite elfica, non era riuscito comunque a comprendere i Concetti di Spazio e Tempo. Eppure questo umano ci era riuscito, naturalmente non era affatto contento di questo.


Tuttavia il praticante di arti marziali accanto a lui non aveva capito il significato dietro le sue parole. Continuò a dire:"È davvero un briciolo, ma anche quello non è facile. Non solo, ma questa applicazione superficiale del Concetto di Tempo è stata in grado di rovinare il ritmo di Hong Zhong. Questo metodo di utilizzo è davvero intelligente!"


Più entusiasta diventava questo praticante di arti marziali e più l'espressione dell'elfo si accigliava.


"Che bravo ragazzo, sembra che ti abbia sottovalutato. Ma che importa anche se interrompi il mio slancio? Non ho bisogno di basarmi su questo per ucciderti, posso farlo con la mia forza assoluta!"


"Prendi questo!"


Hong Zhong gridò e la sua lancia enorme calò all'improvviso dall'alto accompagnata da una grande prezzione! L'essenza demoniaca rimpiva l'aria come un'enorme nuvola nera!


In quell'istante gli occhi di Lin Ming brillarono. La Lancia della Cometa Viola nelle sue mani avanzò come un lampo.


Concetto di Fulmine!


Non stava facendo una mossa assassina. C'era solo dell'energia elettrica lungo l'asta. Con il Concetto di Fulmine, il potere di queste scariche erano migliorate di molte rispetto al passato.


<em>Chi la!</em>


La Lancia della Cometa Viola e la lancia enorme si scontrarono con le loro aste. L'arma del demone gigante si fermò all'improvviso, il potere selvaggio e violento del fulmine era affondato nel corpo di Hong Zhong.


Il demone gigante si fermò, sentì il suo corpo paralizzarsi a causa della corrente elettrica. Tuttavia era un grande maestro del terzo piano, quando vide la Lancia della Cometa Viola puntare alla sua gola come una vipera, si morse la lingua riprendendosi.


"Vattene!"


Puntò l'arma verso Lin Ming, che colse l'occasione per fare una capriola in avanti. Mentre era a mezz'aria, mosse le mani.


Colpo dell'Alabarda Primordiale!


I Sigilli Bevitori di Sangue danzarono nell'aria. Dopo essere arrivato nella Pagoda del Cielo, non solo il loro numero era aumentato di molto, ma con la morte di guerrieri come Xing Tian e Xue Man, anche la loro potenza era aumentata drasticamente.


I Sigilli Bevitori di Sangue scattarono in avanti vorticando come degli aghi d'acciaio roteanti.


Le pupille di Hong Zhong si rimpicciolirono, era scioccato.


La forza di Lin Ming superava di gran lunga le sue aspettative.


<em>Bang!</em>


Scatenò la sua essenza demoniaca. Enormi ondate di essenza demoniaca apparirono attorno a Hong Zhong. Le rune sul suo corpo iniziarono a brillare. Ce la stava mettendo tutta rilasciando il suo metodo di coltivazione principale!


Lin Ming sogghignò.


Forza del Dio Blasfemo - apertura!


<em>Ca!</em>


La sua lancia attaccò. Hong Zhong bloccò la Lancia della Cometa Viola, ma il vortice dei Sigilli Bevitori di Sangue squarciarono la sua essenza demoniaca piombando dritti verso di lui.
Dopo aver esteso la sua lancia, Hong Zhong non poteva bloccare questo attacco con la sua arma!


"Spaccatevi per me!"


Gridò Hong Zhong. Scagliò un pugno. La sua carne e il suo sangue contro i Sigilli!


<em>Kacha!</em>


Decine di Sigilli Bevitori di Sangue furono sorprendentemente scaraventati via dal suo corpo! Hong Zhong si era solo sbucciato la pelle del pugno.


Gli occhi di Lin Ming brillarono di luce fredda. Che pugno potente!


Ma mentre il ragazzo era scioccato, Hong Zhong lo era ancora di più. Quel pugno sembrava normale, ma in realtà aveva consumato molta forza. Aveva usato l'essenza demoniaca altamente compressa nascosta nel suo corpo per resistere a questo attacco. Era il miglior metodo di coltivazione del suo Sect – lo Scudo della Grande Campana! Ma durante quell'impatto si era quasi rotto.


<em>'Questo ragazzo! Se sopravviverà sarà assolutamente un disastro!'</em> Hong Zhong si leccò via il sangue dal suo pugno, i suoi occhi erano pieni di intento omicida. "Non credevo che sarei stato costretto ad usare questa mossa. In tal caso, userò il mio attacco completo! Questa è la prima volta che ho usato questo attacco nella Pagoda del Cielo!"


Kai Yang aveva già detto che stava nascondendo la sua forza. Se avesse mostrato tutte le sue capacità, allora Hong Zhong avrebbe raggiunto almeno la trentesima posizione!


Il corpo di Hong Zhong iniziò ad emettere degli scricchiolii. Il suo viso cambiò. La sua fronte divenne più prominente e le sue zanne sembrarono allungarsi. Tutte le vene blu sul suo corpo iniziarono a contorcersi come vermi.


Gli occhi di Lin Ming brillarono. Poteva sentire chiaramente la sensazione soverchiante che proveniva dall'aura di Hong Zhong.


"Il terzo piano della Pagoda del Cielo è davvero un covo di esperti. Un mero Hong Zhong alla 40-50esima posizione può avere questa forza. Se fosse stato uno tra i primi dieci o un Demone Sette Stelle, quanto sarebbe stato formidabile?"


Il cuore di Lin Ming era pieno di spirito combattivo.


Aveva deciso di liberare completamente il potere della Forza del Dio Blasfemo!
                                


                                


Capitoli 571 – Insetti Demoniaci Dorati


<strong><em>CAPITOLO SPONSORIZZATO ringraziamo Da Zangetsu'</em></strong>
<em>102 Capitoli in coda, 0/5</em>
da editare
<em>-Schadenfreude</em>


La Forza del Dio Blasfemo aveva toccato il secondo strato. L'abilità del Seme del Dio Blasfemo di comprimere la vera essenza era stata potenziata e l'aumento di forza e di vera essenza era arrivato ad un altro livello.


Insieme al tentativo di aprire le Otto Porte Nascoste, la sua resistenza e la sua tenacia era aumentata.


Ora con solo la Forza del Dio Blasfemo, le capacità combattive di Lin Ming erano già diventate terrificanti. Il ragazzo non aveva nemmeno usato gli altri suoi attacchi. Aveva ancora una lunga strada da percorrere nel terzo piano.
Dopo aver scatenato la sua vera essenza, Lin Ming strinse la Lancia della Cometa Viola. L'Anima del Tuono si era completamente fusa con l'asta e una legione di Sigilli Bevitori di Sangue vorticavano nell'aria. Ondate di vera essenza riempivano l'aria come uno tsunami!


Di fronte a Lin Ming apparì all'improvviso Hong Zhong. Aveva scatenato la sua essenza demoniaca fino al limite!


Soppressione del Santuario Celeste!


Hong Zhong sembrava una meteora mentre piombava verso il basso con il corpo avvolto da un mantello di luce nera!


Questo attacco conteneva il nobile Concetto di Terra!


I demoni giganti non primeggiavano in quanto a comprensione, tuttavia in un ambiente di allenamento così formidabile come il terzo piano della Pagoda del Cielo, riuscivano comunque a comprende un Concetto.


La forza fisica di Hong Zhong era ancora più terrificante insieme alla sua essenza demoniaca incredibilmente densa!


Grazie a questi tre aspetti, non appena Hong Zhong aveva usato il suo più potente attacco, l'intera arena si era ricoperta di nuvole nere. Sembrava che il palco fosse schiacciato da un'enorme montagna.


"Che mossa magnifica. Il vantaggio di un'enorme lancia sta nel suo potenziale e nella sua potenza. Questo attacco lo dimostra proprio."


"Hong Zhong stava davvero nascondendo bene la sua forza! Solo da questo colpo dovrebbe rientrare tra i primi trenta. Come si difenderà Lin Ming?"


I praticanti di arti marziali nell'arena aspettarono pazientemente. In uno scontro tra maestri, la vittoria e la sconfitta poteva essere decisa in un istante. Lo scontro di prima era solo un attacco di prova.


Ad un lato dell'arena, Muk Gu si stava innervosendo. Questo colpo sembrava davvero devastante. Lin Ming sarebbe davvero riuscito a difendersi?


Davanti a questo attacco che conteneva la forza della terra, Lin Ming fece circolare la sua vera essenza fino al limite.l contò solo sull'aumento di forza datogli dal secondo strano della Forza del Dio Blasfemo.


Massacro!


Lin Ming riversò la sua determinazione e il suo slancio in questo attacco, ormai aveva padroneggiato il punto di forza dell'Arte della Grande Alabarda Sanguigna.


Cento Sigilli Bevitori di Sangue si fusero completamente nella Lancia della Cometa Viola. Il ragazzo voleva vedere che livello avesse raggiunto il potere della sua alabarda dopo aver fuso l'essenza di sangue di così tanti maestri nella Pagoda del Cielo.


<em>Boom!</em>


Lo slancio di Hong Zhong e l'essenza demoniaca impattarono sulla lancia di Lin Ming. Nessuno dei due arretrò durante lo scontro.


"Uh?"


Hong Zhong non avrebbe mai pensato che questo colpo in cui aveva riversato tutta la sua forza sarebbe stato bloccato dal suo avversario!


"Spaccati!"


Ruggì Hong Zhong e tutta la sua essenza demoniaca iniziò a circolare a tutta forza. Voleva sconfiggere Lin Ming in una sola mossa, ma in quel momento dei Sigilli Bevitori di Sangue sfrecciarono verso di lui come coltelli volanti. Squarciarono la nuvola di essenza demoniaca puntando direttamente verso il petto di Hong Zhong! Questi sigilli erano stati condensati con sacrificio di Xue Man e Xing Tian, erano incredibilmente affilati!


"Cosa?!"


Hong Zhong era terrorizzato. In questo momento critico i suoi occhi divennero rossi come il sangue. Consumò quasi tutta la sua essenza demoniaca per attivare di nuovo lo Scudo della Grande Campana!


<em>Chi la!</em>


Il Sigillo Bevitore di Sangue trafisse la parte superiore del suo scudo, tagliandolo. Nella fretta questa barriera che aveva evocato era molto più fragile di prima!


Hong Zhong tossì miserabilmente mentre veniva scagliato via. Sul suo petto si era aperta una ferita profonda due piedi. I suoi polmoni erano stati squarciati e il sangue schizzava ovunque!


Il pubblico ci rimase di sasso. Non solo Lin Ming aveva bloccato l'attacco, ma aveva anche contrattaccato e ferito Hong Zhong!


Questa ferita profonda due piedi era gestibile per un demone gigante; non avrebbe influenzato troppo le sue capacità combattive.


Ma erano stati perforati i suoi polmoni, allora cosa sarebbe successo la prossima volta? Sarebbe stato il turno del suo cuore dopo?


Hong Zhong era sull'orlo della sconfitta.


Lin Ming ritirò la Forza del Dio Blasfemo risparmiando il resto della sua vera essenza. I Sigilli Bevitori di Sangue danzarono nell'aria e tornarono nel corpo del ragazzo senza lasciare traccia. Per Lin Ming l'Arte della Grande Alabarda Sanguigna non era solo una tecnica per uccidere, ma anche un metodo di coltivazione. Nella Steppa del Massacro, usare questa tecnica sarebbe stato molto più veloce che utilizzare le 'Divine Cronache Proibite dell'Uccello Vermiglio'.


Hong Zhong si alzò a stento da terra. A causa della sua ira, i sigilli tatuati sul suo volto divennero rossi. Mentre guardava Lin Ming con ferocia, i suoi occhi sembravano simili a quelli di una bestia feroce ferita sull'orlo della pazzia.


"Ben fatto! Mi hai forzato fino a questo punto. Non volevo usarli, ma ora mi assicurerò che non rimanga nemmeno il tuo scheletro!"


"Oh? Non hai detto un momento fa che questa era la tua abilità finale?" Lo derise Lin Ming.


Un momento fa Hong Zhong si era espresso con ferocia mentre usava il suo ultimo asso nella manica. Voleva uccidere il ragazzo con quel colpo, ma alla fine era rimasto gravemente ferito, mentre Lin Ming era illeso.


Ora qualunque parola crudele che avesse detto sarebbe stata solo ridicola. Non sarebbe stata altra che la facciata di un codardo.


"Non credevo che Hong Zhong avesse molta speranza di vincere."


"La sua aura è molto più debole rispetto a prima; ha consumato troppa essenza demoniaca. Anche se avesse un'altra mossa finale, non sarebbe niente di che."


"Non credevo che Lin Ming avrebbe vinto così. La sua forza può rientrare tra i primi trenta in classifica. Questo nuovo arrivato è troppo spaventoso!"


Mentre il pubblico stava discutendo, in quel momento nessuno dei presenti pensava che Hong Zhong avrebbe vinto. Ma proprio in quel momento tutti rimasero ammutoliti. Videro che Hong Zhong aveva tirato fuori una sacca di insetti.


"Insetti spirituali? Da quando Hong Zhong ha allevato qualcosa del genere?"


<em>Buzz!</em>


Non appena aprì la borsa di insetti, un gruppo di insetti volò fuori, sembravano una nuvola dorata.


Ognuno di loro era delle dimensioni di un fagiolo e avevano un aspetto incredibilmente feroce. Tutti i praticanti di arti marziali rimasero scioccati.


Insetti Demoniaci Dorati!


Non erano gli insetti che coltivava il Demone Sette Stelle Kai Yang?


Com'erano finiti nelle mani di Hong Zhong?


Il costo nell'allevare queste creature era elevato. Ogni volta che venivano usati, ci sarebbe stata sempre qualche perdita. Era normale che ne rimanessero uccisi una decina alla volta. Come poteva prestarli a qualcuno?


Figuriamoci al terzo piano della Pagoda del Cielo dove erano tutti nemici. Chi avrebbe dato in prestito la propria ultima risorsa o una tecnica segreta per farla studiare agli altri. Non sarebbe stato ridicolo?


"Hong Zhong sta allevando insetti demoniaci dorati?" Un praticante di arti marziali lo trovò difficile da credere. Un insetto demoniaco era una creatura davvero incredibile, come poteva essere allevato con tanta leggerezza?


"C'è qualcosa di strano. Sono certo che quelli sono gli insetti demoniaci dorati di Kai Yang!"


Disse un altro praticante di arti marziali. Aveva visto molti degli incontri del diavolo. Ricordava bene questi insetti.


Tuttavia, qualunque fosse la situazione, di una cosa erano certi.


Lin Ming era in pericolo!


"Se è vero, allora come sono finiti nelle mani di Hong Zhong?" Muk Gu si preoccupò. Guardò Kai Yang. Il diavolo stava assistendo all'incontro e non sembrava minimamente sorpreso. In tal caso allora doveva aver davvero prestato queste creature a Hong Zhong!


"Non dovrebbero essere così amici, perché l'ha fatto?"


Muk Gu non riusciva a capire.


Ma in quel momento, nel palco, gli insetti demoniaci avevano già avvolto l'area ampia decine di piedi attorno a Lin Ming. Erano creature che mangiavano ogni sorta di raro e prezioso metallo mentre crescevano, fondevano l'essenza di questi metalli nel loro carapace. Il loro intero corpo era un'arma. Se una nuvola di questi insetti si fosse precipitata su una persona, forse non avrebbero lasciato intatto nemmeno il suo scheletro.


"Lin Ming! Muori!"


Hong Zhong ridacchiò. Gli insetti ronzarono mentre avanzavano bloccando ogni via di fuga!


Lin Ming mostrò uno sguardo gelido. Rotazione Assassina dei Sigilli di Sangue!


I Sigilli Bevitori di Sangue sfrecciarono in avanti formando un vortice affilato come una sciabola. Con un clangore allontanarono un enorme numero di insetti. Tuttavia, nonostante ne avessero scaraventati via a decine, nessuno di loro era stato ferito. Gli insetti che erano caduti presero di nuovo il volo nel giro di pochi respiri di tempo!


C'erano troppi insetti; i Sigilli Bevitori di Sangue non erano in grado di colpirli tutti. Decine di queste creature rimasero completamente illese e volarono verso Lin Ming!


Concetto di Spazio!


Lin Ming usò il Roc Dorato che Squarcia il Vuoto, svanendo istantaneamente dal posto in cui era. Era sfuggito all'accerchiamento.


Gli insetti demoniaci intanto colpì il pavimento metallico, che sembrò sciogliersi istantaneamente come se fosse stato colpito da dell'acido. Apparve un grosso buco nel terreno. Se una persona fosse stata colpita da questo attacco, non sarebbe rimasto assolutamente nulla del suo corpo!


"Davvero potenti!"


Lin Ming non poté non riconoscere la forza di questi insetti. Non solo erano invulnerabili, ma il loro potere d'attacco era terrificante. Erano agghiaccianti.


"Eheh, vediamo dove ti puoi nascondere!" Gridò Hong Zhong.


Lin Ming lo guardò con uno sguardo feroce.


"Cosa? Vuoi attaccare me invece? Sei fin troppo ingenuo!" Hong Zhong sbuffò freddamente. Gli insetti demoniaci avevano formato una nebbia dorata di fronte a lui. Se avesse ordinato a queste creature di attaccare senza proteggersi, allora sarebbe stato fin troppo stupido.


"Formazione di difesa!"


Mentre dava Hong Zhong dava il suo ordine, gli insetti di fronte a lui iniziarono a cambiare distendendo il proprio carapace. Ora ciascuno di loro aveva raggiunto la dimensione di un uovo di piccione. Tutti insieme formavano un attacco di fronte a Hong Zhong.


"Formazione d'attacco!"


Hong Zhong diede un altro ordine. Alcuni degli insetti che ronzavano di fronte a Lin Ming iniziarono a trasformarsi. I loro corpi cambiarono e all'improvviso spuntarono dei corni affilati dalle loro teste, non solo, queste corna stavano tremando e contenevano il potere di una legge.


La Legge della Vibrazione...


Lin Ming conosceva il potere di questa legge. Forza Penetrante era la manifestazione perfetta di questa energia.


Difesa e attacco assoluti. Questi insetti demoniaci erano versatili. I praticanti di arti marziali circostanti rimasero scioccati. Questo metodo di combattimento non aveva alcuna debolezza!


Come poteva essere battuto?


Il pubblico spalancò gli occhi per evitare di perdersi anche un solo dettaglio.


"Questi piccoli insetti spirituali sono così misteriosi. Quelle corna vibranti possono trapassare la vera essenza protettiva di un praticante di arti marziali. Se qualcuno fosse colpito da loro, le conseguenze sarebbero fatali!"


Lin Ming fece una smorfia. Aveva la sua mossa originale, il sangue dell'Antica Fenice e le Otto Porte Nascoste. Non aveva intenzione di usare queste tre mosse, ma ora non aveva altra scelta. Di fronte a Hong Zhong e a questi insetti demoniaci dorati non poteva più nascondere le sue abilità.


Pose orizzontalmente la sua lancia. Il fulmine crepitò lungo l'asta. La luce del fulmine sembrava capace di trapassare lo spazio stesso!
                                


                                



