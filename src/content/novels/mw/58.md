---
title: Capitolo 58 - La Formazione Ten Thousand Killing
pubDate: 2025-10-16T07:28:18.414Z
tags:
    - mw
---


Il giovane aveva una lunga cicatrice sul volto. Il suo nome era Wang Mang e aveva diciotto anni. Si era unito all'esercito del regno di Fortuna Celeste come mercenario a quindici anni e aveva ucciso molte persone al fronte. Aveva ricevuto innumerevoli ferite e ogni giorno aveva rischiato la vita - finché non era riuscito finalmente a raggiungere il Terzo Stadio della Trasformazione del Corpo. Aveva una ricca esperienza in combattimento ed era molto forte. Durante l'esame di ingresso, la forza dei suoi pugni aveva raggiunto i 2500 jin ed era anche salito fino al terzo piano della Pagoda Raffinata.


"Questi giovani che hanno ottenuto i primi tre posti credono di poterci sorpassare. Se la Pagoda Raffinata non decidesse la forza dell'avversario in base all'età delle ossa, avrei raggiunto il quinto piano!" Disse un ragazzo vicino a Wang Mang. Il suo nome era Li Tie ed era un alleato di Wang Mang. Anche lui aveva la forza di 2500 jin e aveva raggiunto il terzo piano della Pagoda Raffinata.


La forza non era un dominio in cui i mercenari eccellevano. Dipendeva per lo più dal proprio talento e dal manuale che avevano. Quelli dei mercenari erano molto ordinari e quindi la forza non poteva arrivare ad alti livelli.
Invece sarebbero stati formidabili per la loro esperienza di combattimento, le tecniche e l'istinto che poteva sorprendere e uccidere un nemico.


Per questo il potenziale di questi due giovani era nel combattimento vero e proprio, in particolare in situazioni in cui si rischiava la vita, e non i test.


"Wang Yanfeng, Lin Ming! Questi due ragazzini sono solo dei fiorellini cresciuti in una serra. Abbiamo imparato a combattere mentre rischiavamo la vita, come potrebbero paragonarsi a noi?"


Nella Pagoda Raffinata erano stati penalizzati dall'età delle loro ossa e si erano fermati al terzo piano. Ma la competizione non aveva questo limite e tutti i partecipanti erano trattati con imparzialità! Questo era la loro occasione!


...


La formazione Ten Thousand Killing era in una valle non troppo lontana dalla Pagoda Raffinata. La valle era avvolta da bambù affilato e le foglie spesse emanavano un'aura raggelante.


Al centro di questi molteplici strati di bambù c'era una radura, nella quale c'era una piazza di pietra ampia mille piedi. Al centro era stato costruito un altare grande dieci piedi, su di esso erano incise delle rune e dei simboli; era la Formazione Ten Thousand Killing che veniva usata nella competizione.


Quando il gruppo di Lin Ming arrivò alla piazza, c'erano già molte persone radunate lì.


Visto che la Formazione Ten Thousand Killing consumava un enorme numero di pietre di vera essenza ogni volta che veniva attivata, sarebbe stata attivata solo una volta al mese in un giorno prestabilito. Tutti i praticanti di arti marziali del Palazzo delle Sette Arti potevano partecipare alla competizione, ma avrebbero dovuto pagare una pietra di vera essenza. Avrebbero recuperato le loro pietre solo se: nel caso non fossero tra i primi cento, salivano di cinque posizioni o se, nel caso lo fossero, salivano di tre posizioni.
In caso contrario il Palazzo delle Sette Arti non le avrebbe restituite.


Avevano creato questa condizione per ridurre il numero di discepoli ad ogni test, sarebbero venuti solo fossero migliorati considerevolmente.
Altrimenti gli allievi avrebbero provato ogni volta indipendentemente dai loro progressi e non ci sarebbe stato abbastanza tempo per farlo in un giorno.


Hong Xi disse: "I nuovi discepoli che partecipano per la prima volta nella competizione non devono pagare una pietra di vera essenza. Per partecipare dovete solo usare la tavoletta di giada che vi è stata data. Nella Formazione Ten Thousand Killing, il vostro vero corpo non verrà ferito. Una volta che morirete nell'illusione, la valutazione finirà e la vostra posizione in classifica sarà stabilita in base al punteggio che ottenete uccidendo i nemici."


Hong Xi disse questo e poi congedò il gruppo. Lin Ming entrò nella piazza di pietra, voleva dare un'occhiata all'altare di questa Formazione Ten Thousand Killing. Allo stesso tempo vide due persone che conosceva; erano Liu Mingxiang e Zhang Cang, che erano venuti a provocarlo solo pochi giorni fa.


Nel frattempo anche Zhang Cang notò Lin Ming. Lo guardò con un sorriso sdegnoso.


"Lin Ming? Me ne sono dimenticato, sembra che permettano l'accesso anche ai nuovi discepoli. Eheh non vedo l'ora di vedere come te la cavi. Spero che tu possa entrare tra i primi 180, altrimenti sarebbe troppo noioso."


"Non c'è bisogno che ti preoccupi della mia posizione. Perché non è venuto Zhu Yan?" Lin Ming fece notare, visto che sapeva che la scorsa volta Zhang Cang lo aveva provocato a causa di Zhu Yan che stava reggendo le fila da dietro le quinte.


Tuttavia a Zhang Cang non era preoccupato, non gli importava come Lin Ming fosse venuto a sapere di questo collegamento.


Zhang Cang sogghignò e disse: "Zhu Yan è un discepolo della Dimora Celeste ed è alla 39esima posizione. A quel punto, ogni passo avanti è difficile. Come potrebbe venire ogni mese? Non capisci come stanno le cose?"


Lin Ming rispose: "Non sono interessato a te o alle tue stronzate. Alla fine del mese risolveremo la questione. Dopo chissà se potrai ancora sorridere."


"Ahah, era la stessa cosa che stavo per dire a te."


Le notizie dell'incontro tra Zhang Cang e Lin Ming si erano diffuse in giro, ormai lo sapevano quasi tutti. Alcuni godevano della sfortuna degli altri e volevano vedere il nuovo arrivato subire un'umiliante sconfitta, ma altri disprezzavano la condotta di Zhang Cang. Dopotutto stava maltrattando un nuovo discepolo e disapprovavano il fatto che stesse cercando di ottenere le sue pietre di vera essenza.


In quel momento Wang Yanfeng si incrociò con Liu Mingxiang. Con l'arrogante natura di Liu Mingxiang e il carattere orgoglioso di Wang Yanfeng, la situazione era destinata a finire male.


L'altare di pietra all'improvviso si illuminò e una runa dopo l'altra iniziò a brillare; la competizione era cominciata.


Nella Formazione Ten Thousand Killing c'erano dodici posti, dodici persone potevano partecipare alla valutazione allo stesso tempo.


Dopo la valutazione la Formazione Ten Thousand Killing avrebbe mostrato il punteggio, mostrando la classifica finale.


Lin Mingxiang vide l'altare illuminarsi e rise: "Wang Yanfeng non c'è bisogno di essere puerili, perché non provi ad entrare nalla formazione e vedere chi avrà la peggio?"


"Va bene per me!" Nonostante Wang Yanfeng fosse stato ostacolato da Lin Ming, non si era scoraggiato. Anche se sapeva di non poter vincere, osava ancora sfidarlo.


"Il vitello appena nato non teme la tigre. Questo Wang Yanfeng ha del fegato."


"A che serve il fegato, è troppo giovane, non può vincere."


"I nuovi arrivati che possono arrivare nei primi 180 posti sono rari. Oltre 150 è un talento impareggiabile e oltre 130 è un miracolo che si vede una volta ogni dieci anni. Ling Sen e Ta Ku non ne sono stati in grado. Questo Liu Mingxiang è al 125esimo posto e potrebbe avanzare ulteriormente, che possibilità ha Wang Yanfeng?"


Lin Ming ascoltò i commenti degli altri. I suoi occhi puntarono verso la Pietra di Valutazione e confermò che la posizione di Liu Mingxiang era davvero al 125esimo posto. Era nella prima metà della classifica nella Sala Earth.


Nella Sala Earth e nella Dimora Celeste c'erano 230 discepoli. Per un nuovo arrivato arrivare al 200esimo posto era davvero un buon risultato. Wang Yanfeng poteva farlo tranquillamente, ma voleva avanzare ulteriormente, e anche Lin Ming ne aveva l'intenzione. In questi ultimi giorni aveva capito i requisiti della Pietra di Valutazione. Se si voleva superare la 180esima posizione bisognava ottenere almeno 100 punti. Oltre la 150esima posizione ci volevano molte centinaia di punti. E uccidere qualcuno al picco del Terzo Stadio della Trasformazione del Corpo dava solo 50 punti.


Dodici discepoli salirono sull'altare e rimasero lì fermi. Il diacono responsabile dell'attivazione e del mantenimento della formazione disse: "Non c'è limite di tempo in questa valutazione. Se sconfiggete un nemico al Secondo Stadio otterrete un punto. Se ne sconfiggete uno al picco del Secondo Stadio otterrete 5 punti.
Uno al Terzo Stadio vi darà 10 punti e uno al picco del Terzo Stadio 50 punti.
Uno al Quarto Stadio vi farà ottenere 100 punti e uno al picco del Quarto Stadio 500 punti.
Un avversario al Quinto Stadio vi garantirà 1000 punti e uno al picco del Quinto Stadio 5.000 punti."


"Il livello più alto che affronterete sarà allo Stadio Circolazione. Se ne sconfiggerete uno otterrete 10.000 punti. Dopo essere entrati nella formazione potrete usare il pensiero per selezionare un'arma da brandire. La morte equivale al fallimento e all'espulsione della formazione."


"Ora cominciate!"


L'altare si illuminò, i lineamenti dei dodici discepoli all'interno dell'altare diventarono un po' confusi, come se fossero stati coperti da una qualche forza invisibile.


Nell'altare Wang Yanfeng aprì gli occhi e giunse in un mondo senza vita di colore bianco. Di fronte a lui c'era ogni arma immaginabile; spadoni, spade lunghe, spade a due mani, spade corte, katane, lance, asce, martelli e così via.


<em>'Vieni a me, spada lunga.'</em> Non appena Wang Yanfeng lo pensò, una lunga spada apparì nella sua mano. Nel regno di Fortuna Celeste, il 90% dei praticanti di arti marziali usava una spada e tra questi l'80% usava una spada lunga. Era un'arma dinamica e implacabile, rapida e violenta.


Il test era finalmente cominciato e apparirono sette bestie feroci di fronte a Wang Yanfeng. C'erano anche quattro praticanti di arti marziali con la forza che andava dagli inizi del Secondo Stadio agli inizi del Terzo Stadio.


Wang Yanfeng li guardò freddamente. Doveva sconfiggerli. Quando cominciò il vero combattimento, il ragazzo scoprì che la valutazione in realtà era molto semplice.
Ogni volta che uccideva un nemico, un altro lo avrebbe rimpiazzato immediatamente, ma la forza del nuovo avversario sarebbe aumentata ancora di più!


Wang Yanfeng ne aveva uccisi solo cinque o sei, quando iniziarono ad apparire praticanti di arti marziali al Quarto Stadio della Trasformazione del Corpo.


Dopo aver accumulato 110 punti, Wang Yanfeng sbuffò quando ricevette una ferita minore. Quando arrivò a 180 punti, un suo avversario riuscì a trapassare il suo stomaco con la spada. All'ultimo momento Wang Yanfeng tagliò la testa di quell'uomo e allo stesso tempo fu trafitto al cuore.


Punteggio finale - 190 punti.


Dopo che era morto, Wang Yanfeng fu respinto dalla Formazione Ten Thousand Killing. Era diventato pallido, ma fortunatamente riuscì a non svenire a causa delle sue precedenti esperienze nella Pagoda Raffinata. Il ragazzo si era adattato a questa sorta di reame illusorio e, sebbene provasse dolore, non era rimasto davvero ferito.


Mentre Wang Yanfeng guardò l'altare, impallidì. Era stato inaspettatamente il primo ad essere eliminato! A parte lui gli altri undici erano ancora sull'altare!
                                


                                



