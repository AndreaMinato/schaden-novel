---
title: Capitolo 59 - Il Divario tra il Nuovo e il Vecchio
pubDate: 2025-10-16T07:28:18.414Z
tags:
    - mw
---


"Io... perché... sono stato il peggiore?"


"Non scoraggiarti." Una voce fredda risuonò vicino a Wang Yanfeng, che si girò a guardare. La persona che aveva parlato era l'istruttore della Sala Earth, Hong Xi.


"Gli undici sull'altare sono tra i migliori discepoli della Sala Earth. Il tuo punteggio non è così male." Disse Hong Xi indicando la Pietra di Valutazione.
Il nome di Wang Yanfeng ora era nella 168esima posizione. Questo risultato era ben lontano dai talenti al di sopra della 150esima posizione, ma Wang Yanfeng aveva solo quindici anni. Se avesse studiato per sei anni nel Palazzo delle Sette Arti, sarebbe entrato sicuramente nella Dimora Celeste. Anche arrivare tra i primi dieci in classifica non sarebbe stato impossibile tra cinque o sei anni.


Nonostante Hong Xi avesse detto che la sua posizione non era così brutta, Wang Yanfeng era insoddisfatto del risultato. Liu Mingxiang era al 125esimo posto. Il divario era fin troppo grande.


Non poté trattenersi dal dare un'occhiata a Lin Ming. Notò che sembrava indifferente.


<em>'Lui è molto più forte di me, ma non di così tanto. Se sono finito al 168esimo posto, allora lui potrebbe finire al 150esimo posto. Zhang Cang è alla 109esima posizione e potrebbe avanzare ancora di più questa volta, non è preoccupato?'</em>


In quel momento ancora più persone vennero espulse dalla Formazione Ten Thousand Killing; la loro classifica variava dal 120esimo al 150esimo posto.


Poi, dopo un po', furono respinte ancora più persone, incredibilmente tra queste ci fu Liu Mingxiang. Il suo risultato era nella 122esima posizione, ma non era riuscito a saltare di cinque posizioni.


Liu Mingxiang si frugò tra i vestiti, tirò fuori una pillola e la ingoiò. Si riprese e sorrise mentre guardava Wang Yanfeng. Questo risultato era più o meno come si aspettava.


L'espressione di Wang Yanfeng era scontenta. Aveva capito il divario tra un nuovo e un vecchio discepolo! Nel Palazzo delle Sette Arti si radunavano membri d'élite. Questi discepoli erano geni tra i geni. In più con le risorse fornite dal Palazzo delle Sette Arti e le lezioni di famosi istruttori, come potevano non progredire velocemente?


Liu Mingxiang era iscritto da due anni; questo divario non era insolito!


Wang Yanfeng strinse i pugni. Sapeva bene che avrebbe perso l'incontro con Liu Mingxiang. Ma avrebbe comunque combattuto.
Ogni cosa che perdeva, l'avrebbe riacquistata in futuro!


"168esima posizione? Eheh che tenero." Wang Mang schernì con un sorriso quando vide quel risultato.


"Questa posizione è tra i 100 o i 200 punti. Tutto quello che devo fare è uccidere quattro tizi al picco del Terzo Stadio della Trasformazione del Corpo e ci riuscirò. Sul fronte una volta ho ucciso sei praticanti di arti marziali con la stessa coltivazione. Questa volta avanzerò oltre la 150esima posizione!" Lie Tie si sfregò la punta del naso con il pollice, pieno di spirito combattivo. Era un praticante di arti marziali al picco del Terzo Stadio della Trasformazione del Corpo. A causa dei molti anni che aveva passato come mercenario, le sue capacità erano superiori a quelle dei praticanti al suo stesso livello di coltivazione.


"Noi fratelli dobbiamo almeno arrivare alla 150esima posizione prima di incontrare Lin Ming e Wang Yanfeng. Li sorpasseremo, altrimenti saremo davvero spazzatura."


"Il secondo round sta iniziando. Fatevi avanti!"


La formazione iniziò ad attivarsi di nuovo. Wang Mang e Li Tie presero un posto l'uno vicino all'altro e dopo essere rimasti lì, Wang Mang si girò e disse, "Ehi, primo posto, perché non vieni anche tu?"


"Prima tu." Rispose Lin Ming mentre dava un'occhiata a Zhang Tie e Wang Mang. Questi due erano permeati da un'aura omicida; ovviamente avevano ucciso molte persone in passato. Generalmente praticanti di arti marziali del genere non sarebbero stati deboli.


I raggi di luce della formazione emisero un bagliore e Wang Mang e Li Tie entrarono nella Formazione Ten Thousand Killing.


Entrambi scelsero la spada a due mani. Era un'arma che poteva uccidere grandi gruppi di nemici. Ma questi due compresero che la Formazione Ten Thousand Killing era molto più difficile di quanto si immaginassero. Nonostante Li Tie avesse ucciso sei praticanti di arti marziali al picco dello Stadio delle Viscere al fronte, lo aveva fatto uno per volta. Ora si doveva difendere e schivare gli attacchi di dieci nemici che lo circondavano simultaneamente. Figuriamoci uccidere qualcuno al picco dello Stadio delle Viscere, anche qualcuno agli inizi di questo stadio non sarebbe stato facile da affrontare.


Per quanto riguarda i nemici al Secondo Stadio, Flesh Training, riuscì a respingerli e ucciderne uno, ma un avversario dello stesso livello lo rimpiazzò immediatamente. Iniziarono ad apparire anche nemici allo Stadio dell'Alterazione dei Muscoli. Più ne uccideva, più la situazione diventava pericolosa!


Questi due praticanti di arti marziali al picco del Terzo Stadio potevano anche combattere contro uno agli inizi dello stadio dell'Alterazione dei Muscoli. Ma ora dovevano affrontarlo mentre erano circondati da nemici da ogni parte; dopo il tempo in cui ci metteva a bruciare un bastoncino di incenso, furono sconfitti.


Risultato finale. Wang Mang, 156esima posizione. Li Tie, 158esima posizione.


Non erano riusciti ad arrivare tra i primi 150!


Quando la coppia fu respinta dalla Formazione Ten Thousand Killing, guardarono i risultati e non riuscirono a trattenere la frustrazione. La loro forza combattiva non era stata sufficiente!


In più avevano già 18 anni e non potevano migliorare più di tanto.
Forse anche quando si sarebbero diplomati dal Palazzo delle Sette Arti, non sarebbero rientrati tra i primi 100.


Lin Ming guardò mentre i due se ne andarono pieni di sconforto. Sapeva che bisognava essere dei grandissimi talenti per entrare tra i primi 150 alla prima valutazione. Ma a volte anche i migliori talenti non avrebbero ottenuto un buon risultato. Wang Yanfeng rientrava nella categoria ma sfortunatamente era troppo giovane.


Guardò Zhang Cang, che sogghignò verso di lui.


<em>'Questo Zhang Cang è quasi al Quarto Stadio. Un normale praticante al picco dell'Alterazione dei Muscoli non potrebbe riuscire a tenergli testa. Nonostante abbia ottenuto un Gran Successo nella 'Formula True Primal Chaos' batterlo ora non è possibile.'</em>


"Quel Liang Tieshan sta entrando in campo. Era arrivato al terzo posto nell'esame di ingresso." Alcune persone nella folla riconobbero Liang Tieshan. Questo ragazzo di costituzione robusta aveva lasciato una forte impressione.


"Sia Liang Tieshan che Lin Ming hanno una Forza Divina Innata. Anche il terzo posto ha ottenuto una Pillola Serpe Oro-cremisi, a giudicare dalla prestazione di Liang Tieshan, possiamo aggiungere 20 o 30 posti per indovinare dove arriverà Lin Ming."


Liang Tieshan veniva spesso paragonato a Lin Ming perché avevano la stessa età ed entrambi avevano Forza Divina Innata.


Dopo che Liang Tieshan arrivò sul palco, fece un sorriso burbero e si diresse verso la Formazione Ten Thousand Killing. Aveva già preso da tempo la Pillola Serpe Oro-cremisi e ora era a metà dello Stadio delle Viscere. Avanzare era solo questione di tempo. La sua coltivazione non era troppo diversa da quella di Wang Yanfeng e la sua Forza Divina Innata compensava quel divario.


Nonostante la coltivazione di Liang Tieshan fosse la stessa di Wang Yanfeng, non aveva avuto esperienze di combattimento come lui. Non aveva nemmeno la tecnica marziale, i 'Nove Veri Cammini' e la tecnica di movimento i 'Sette Passi Impareggiabili'. Alla fine Liang Tieshan fu sbalzato via dalla Formazione Ten Thousand Killing un po' prima di Wang Yanfeng. La sua posizione finale arrivò al 176esimo posto, entrare nei primi 180 posti era piuttosto raro, ma non poteva essere considerato un grande talento.


"Liang Tieshan, 176esima posizione. Wang Yanfeng 168esima posizione. Mi chiedo a che posizione possa arrivare questo Lin Ming?"


Mentre il pubblico discuteva, Lin Ming entrò nel palco.


"Ehi! Il numero uno tra i nuovi discepoli è entrato in campo!"


"Non conosco nulla di questo tipo, ma ho sentito che ha Forza Divina Innata e ha mangiato qualche raro e prezioso materiale. Potrebbe avanzare tra i primi 150."


"Credi che sia così facile entrare tra i primi 150? A parte Ling Sen, Ta Ku e Zhang Guanyu, non ci sono stati altri quindicenni che si sono fatti spazio tra i primi 150. Ha ottenuto il primo posto all'esame perché è giovane e aveva il vantaggio nella Pagoda Raffinata. Ma la Formazione Ten Thousand Killing non considera l'età." Disse un discepolo con gelosia, aveva già 19 anni.


"Ahah, invidi i giovani. La Pagoda Raffinata è la più corretta; non importa l'età, testa solo il grado di talento. Ma in questa Formazione Ten Thousand Killing, i giovani hanno davvero la peggio. Questo Lin Ming ha solo 15 anni, potrebbe entrare tra i primi 160. Anche qualcuno tra i primi 170 è un talento di massimo grado! Arrivare tra le prime 140 o 150 posizione rappresentano un genio mostruoso!
Ling Sen, Ta Ku e Zhang Guangyu hanno raggiunto quelle posizioni nella loro prima competizione. Quella volta fu un vero raduno di talenti, come può reggere il confronto questa competizione?"


Mentre menzionava Ling Sen, Ta Ku e Zhang Guanyu, le espressioni di molte persone cambiarono. Questi tre avevano una grande quantità di prestigio e potere, ancora più di alcuni discepoli principali e della sfuggente Qin Xingxuan. Stavano quasi per diventare discepoli principali loro stessi, ma godevano ancora di un'enorme quantità di risorse e non avevano bisogno di partecipare alla competizione nella Formazione Ten Thousand Killing. Anche le lezioni, il loro allenamento e i loro manuali erano al di sopra dell'ordinario.


A causa di questi motivi, per un normale allievo, il concetto di discepolo principale era troppo distante e incomprensibile. Per loro una allieva come Qin Xingxuan non era una discepola del Palazzo Marziale. Perciò il suo prestigio e la sua fama era minore rispetto a quello di Ling Sen, Ta Ku e Zhang Guanyu.
                                


                                



