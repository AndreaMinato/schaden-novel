---
title: Capitolo 593 - []
pubDate: 2025-12-15T08:37:10.241Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>86 Capitoli in coda, 0/5</em>
da editare
<em>-Schadenfreude</em>


<em>Peng!</em>


La Lancia della Cometa Viola colpì il terreno. Lin Ming si stava aggrappando all'asta per reggersi in piedi. Il suo corpo stava scricchiolando e aveva la sensazione che stesse per scoppiare.


I suoi meridiani furono quasi sul punto di esplodere. Quando il campo di forza demoniaco entrò nel suo corpo, si poteva immaginare quanta pressione imprimesse!


Fortunatamente era abbastanza forte. Se un normale praticante di arti marziali dovesse sopportare un'energia così incredibile, il suo corpo si sarebbe ridotto in poltiglia!


Comunque come poteva un normale praticante di arti marziali superare tutte e tredici le gabbie?


Una volta che l'intento marziale demoniaco dell'area entrò nel suo corpo, iniziò ad irradiarsi attorno prendendo il suo corpo come epicentro!


La pressione si era ridotta all'improvviso.


"Uh... questo è..." Lin Ming esaminò le sue condizioni e scoprì che la sua vera essenza si stava gonfiando come un'onda anomala, era molto più formidabile rispetto a prima!


In questi ultimi giorni era stato costantemente sotto la pressione dell'intento marziale demoniaco. Nonostante si fosse adattato gradualmente, la sua anima, la sua vera essenza e il suo fisico erano stati messi a dura prova. Aveva dovuto spendere una grande quantità di energia per resistere.


Ora che la pressione era svanita all'improvviso. Si sentì il corpo pieno di energia, leggero come una piuma e la sua vera essenza pareva vasta come un oceano.


"Sono stato messo sotto pressione per così tanti giorni. Solo ora mi rendo conto quanto sono migliorato!"


Lin Ming strinse i pugni con entusiasmo. Ora voleva trovare un buon avversario e fare un incontro magnifico usando ogni briciolo della sua forza!


Questa sensazione era incredibile! Ma... c'era anche... il campo di forza demoniaco!


Lin Ming poteva sentirlo inciso nel suo spirito. Nonostante il raggio e la forza di questo campo fossero più deboli di quelli della Gabbia del Re, le sue fondamenta erano state piantate. Finché fosse diventato più forte, anche il campo di forza demoniaco sarebbe cresciuto.


"Questo è l'intento marziale Demoniaco?" Chiese Lin Ming.


"Questa è la sua prima forma - Asura. Ora è stato dato a te!"


"Asura?" Lin Ming rimase interdetto. A giudicare da quelle parole, l'intento marziale Asura era solo una forma fra tante?


"L'intento marziale demoniaco è la fusione tra tre intenti marziali secondari. Solo ottenerne uno mostrerà effetti limitati. Se potrai ottenerli tutti e tre e fonderli insieme, allora potrai ricreare l'intento marziale etereo. Con solo questo intento marziale puoi uccidere istantaneamente i cosiddetti guerrieri di livello Imperatore del tuo mondo."


"Cosa?!" Lin Ming era sbalordito. Con solo questo intento marziale, sarebbe riuscito ad uccidere istantaneamente un esperto di livello Imperatore?


Nella voce c'era un tono di sdegno nei confronti dei guerrieri di livello Imperatore del Sacro Continente dei Demoni.


Esisteva davvero una forza terrificante nascosta sotto le Pagode del Cielo. Un mero artiglio aveva spazzato via 12 guerrieri di livello Imperatore. Questa era davvero un'esistenza che poteva guardare il mondo con disprezzo!


Anche così Lin Ming aveva difficoltà ad accettare di usare solo un intento marziale per uccidere i guerrieri di livello Imperatore.


Era troppo formidabile.


"Se fondessi tre tipi di intento marziale, potrei uccidere un guerriero di livello Imperatore?" Lin Ming la riteneva una fantasia. Se questo intento marziale demoniaco fosse così potente, allora l'intento marziale etereo e del Samsara che aveva percepito prima non sarebbero stati nient'altro che scherzi?


"Tu... È impossibile per te fondere l'intento marziale demoniaco completo." Disse la voce con un tono piatto:"Sei ben lontano dall'avere una forza sufficiente! Figuriamoci fondere tre tipi di intenti marziali, per te sarebbe impossibile perfino collezionarli tutti!"


Dopo che sentì queste parole, Lin Ming non poté trattenersi dal chiedere:"Dopo la Gabbia del Re, posso ottenere la prima forma dell'intento marziale demoniaco: Asura. Se condensassi il Tatuaggio Demoniaco a Dodici Ali, che forma riceverei allora?"


La voce disse:"Se puoi condensare un Tatuaggio Demoniaco a Dodici Ali, allora potrai ricevere la seconda forma: Dio del Massacro!"


Dio del Massacro?!


Quando sentì queste parole, Lin Ming rabbrividì. Formare un Tatuaggio Demoniaco a Dodici Ali richiedeva un massacro incessante. Nonostante il numero di persone che dovesse uccidere non era così esagerato, nessuno di loro era una persona comune, erano i giovani eroi più sbalorditivi del loro tempo!


Tra questi alcuni sarebbero arrivati allo stadio della Distruzione se non fossero morti. Forse avrebbero avuto la speranza di diventare Imperatori Impareggiabili!


Si poteva dire che per completare un Tatuaggio Demoniaco a Dodici Ali, bisognava passare sui cadaveri di oltre cento potenziali guerrieri della Distruzione o anche guerrieri di livello Imperatore!


Al momento Lin Ming era solo un demone a sei ali. Uno qualunque dei geni che aveva ucciso poteva essere il giovane capo di un Sect di quinto livello!


"A parte l'intento marziale del Dio del Massacro, qual è il terzo intento marziale? Come posso ottenerlo?"


"Il terzo intento marziale è... il Grande Imperatore! Attraverso la Strada dell'Imperatore potrai ottenere la terza forma dell'intento marziale demoniaco. Poi, che tu possa fondere o meno i tre intenti marziali dipenderà dalla tua percezione e dalle tue opportunità fortunate!"


"La Strada dell'Imperatore!"


Lin Ming sussultò. Aveva sentito che chi fosse riuscito a superare la Strada dell'Imperatore sarebbe diventato un guerriero di livello Imperatore.


Se uno avesse fuso gli intenti marziali Asura, del Dio del Massacro e del Grande Imperatore, allora non avrebbe potuto uccidere un altro guerriero di livello Imperatore dello stesso livello in un attimo? Non sarebe stato facile?


Anche uccidere persone con una coltivazione superiore non sarebbe stato arduo!


Sembrava che questa voce non stesse esagerando, ma che fosse invece una stima conservativa!


"Sei uno spirito custode?"


Chiese all'improvviso Lin Ming.


Quando era entrato nel Mistico Regno della Divina Fenice, aveva incontrato anche lì una creatura che apparteneva alla cosiddetta 'razza degli spiriti'. Ogni cosa possedeva un potere spirituale, sia le montagne, che le piante, la terra e i fiumi.


Il misterioso spirito del palazzo del Mistico Regno della Divina Fenice era nato da una roccia che aveva superato innumerevoli anni di tempo. Anche la durata della sua vita era simile ad una pietra e poteva dormire a lungo. Questi spiriti erano spesso usati per proteggere i luoghi delle prove e altri posti simili.


La voce rimase in silenzio per un momento per poi dire:"Sì, provengo dalla razza degli spiriti della pietra."


Allora era vero... Lin Ming era esterrefatto. In tal caso questo tipo allora poteva essere vissuto da centinaia di migliaia o anche milioni di anni.


Il ragazzo esitò per un momento e poi chiese:"Spirito custode, mi stavo chiedendo se non mi potessi dire cos'è successo nell'Antico Abisso Demoniaco decine di migliaia di anni fa. Al momento cos'altro c'è all'interno dell'Antico Abisso Demoniaco? Chi ha creato le dodici Pagode del Cielo, come sono stati creati e per quale scopo?"


"Mi dispiace, non posso dirtelo." Rifiutò di rispondere lo spirito custode.


Lin Ming pensò che fosse un peccato, ma si era anche aspettato una reazione del genere. L'Antico Abisso Demoniaco molto probabilmente era coinvolto in un enorme segreto che riguardava i tempi antichi. Era davvero scortese da parte sua fare domande del genere.


"Mi scuso, sono stato scortese. Vorrei ringraziare lo spirito per aver vigilato durante la mia prova."


"Non devi ringraziarmi, stavo solo facendo ciò che dovevo fare. Ora vai, voglio solo dormire." Disse lo spirito per poi scomparire. Ora era rimasto solo Lin Ming nello spazio vuoto della Gabbia del Re.


Il ragazzo si girò e vide una porta di luce. Senza dubbio lo spazio dall'altra parte era bloccato.


"Una formazione di chiusura dello spazio?"


Lin Ming mostrò un sorriso diabolico. Non aveva chiesto allo spirito di aiutarlo a rompere questa barriera perché era sicuro di poterlo fare da solo.


Finché avesse avuto una formazione che conduceva nell'area della barriera di chiusura, romperla non sarebbe stato affatto difficile!


....


Pagoda del Cielo, terzo piano, area di allenamento speciale.


Nella grande sala dell'area di allenamento c'era un'enorme formazione, era stata preparata due giorni fa e formava una barriera lucente. Bloccava ogni sonda spirituale dall'esterno, quindi era impossibile scoprire cosa stava succedendo all'interno.


Ogni giorno ci sarebbero stati dei praticanti di arti marziali che passavano vicino a questa zona. Naturalmente avrebbero visto questa tenda di luce e si sarebbero incuriositi.


"Ho sentito che c'è un problema nella Gabbia del Re. I dodici Grandi Lord hanno chiamato qualcuno a ripararla. Tempo fa ho visto un vecchio diavolo dall'aspetto strano entrare nella barriera di luce e rimanere lì per diversi giorni. Credo che sia un maestro di formazioni."


Al di fuori della formazione di luce, c'erano quattro praticanti di arti marziali. Tra di loro c'era un demone gigante che stava discutendo con tranquillità.


"Riparare la Gabbia del Re? Com'è possibile?!" Un altro praticante di arti marziali arricciò le labbra con disgusto.
"Sono antiche reliquie del passato. Figuriamoci ripararle, è impossibile perfino distruggerle per noi. Siamo già abbastanza fortunati da poter ottenere un po' di opportunità fortunate dalla Gabbia del Re. Studiarla? Ripararla? Che scherzo!"


"Ma quel vecchio è sicuramente un maestro di formazioni, non solo, è anche famoso. Le sue abilità non sono affatto da sottovalutare. Se non è qui per riparare la formazione, allora perché rimarrebbe attorno alla Gabbia del Re per così tanto tempo? Cosa sta combinando?"


"Che importa, ciò che voglio sapere è quando si aprirà di nuovo. Da quando Lin Ming è entrato, la Gabbia del Re non ha lasciato entrare nessun altro. Sono passati quasi quattro mesi e Lin Ming è morto da molto tempo, eppure non si può ancora utilizzare la Gabbia del Re, per quanto tempo rimarrà chiusa?!"


"Sono d'accordo. Già le nostre risorse di alta qualità sono patetiche e la maggior parte di esse vengono date ai demoni sette stelle che hanno giurato fedeltà ai Grandi Lord. Ora che ne hanno bloccata un'altra, significa che abbiamo un luogo di allenamento in meno!"


"Eheh, credo che ci siano ancora degli idioti che pensano che Lin Ming sia vivo. Quel Lin Ming era troppo arrogante e presuntuoso. Che idiota. Con la sua coltivazione e la sua forza aveva le capacità per arrivare ai livelli superiori del terzo piano, ma ora è morto nella Gabbia del Re! Patetico!"


Era passato troppo tempo. Lentamente tutti i praticanti di arti marziali del terzo piano si erano stancati di parlare di Lin Ming. Dopo 85 giorni circa, la maggior parte aveva pensato che il ragazzo fosse morto, ma c'erano ancora delle persone che speravano che fosse ancora vivo.


In quel momento le persone che credevano che fosse morto naturalmente avevano iniziato a deriderlo ed insultarlo. La maggior parte di coloro che ancora speravano che fosse ancora vivo erano per lo più umani. i loro discorsi accesi continuarono e presto... erano passati 100 giorni!


In quel momento perfino quelli convinti che Lin Ming potesse creare un miracolo furono costretti a tacere.


I demoni giganti orgogliosi ed entusiasti e i diavoli naturalmente non avevano perso questa occasioni per umiliare gli esseri umani. Li avevano insultati in ogni modo, in questi giorni i coltivatori umani ormai erano oppressi in continuazione.


C'erano molti praticanti di arti marziali che stavano pensando di lasciare la Pagoda del Cielo. Ad esempio Muk Gu stava già facendo le valigie.


Questo non solo perché erano stati umiliati, ma perché il terzo piano già superava i limiti del potenziale della maggior parte degli umani. Potevano resistere a stento, se avessero continuato a rimanere, allora probabilmente sarebbero morti.


I quattro demoni giganti e i diavoli iniziarono a ridere mentre parlavano di Lin Ming. Questo evento divertente aveva generato discussioni entusiaste. Mentre i quattro parlavano, la barriera di luce dietro di loro tremò lievemente per un momento.


"Uh? Cosa sta succedendo?" Un praticante di arti marziali demone gigante si girò per guardare la formazione. La barriera tremava occasionalmente e i suoi movimenti si intensificarono sempre di pià.


"La... la Gabbia del Re finalmente si sta aprendo di nuovo?"


Disse un diavolo con contentezza.



