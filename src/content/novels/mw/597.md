---
title: Capitolo 597 – Non ci si Tira Indietro
pubDate: 2025-12-15T08:37:10.242Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>82 Capitoli in coda, 0/5</em>
da editare
<em>-Schadenfreude</em>


La squadra di esecuzione rappresentava i dodici Grandi Lord! Chi avrebbe avuto il coraggio di attaccarli così spudoratamente?!


Attaccarli significava opporsi ai dodici Grandi Lord. Nella Pagoda del Cielo i Grandi Lord erano imperatori, controllavano il destino degli sfidanti!


Ora Lin Ming li aveva provocati dando loro uno schiaffo in faccia.


Inoltre nonostante i membri della squadra non fossero troppo talentuosi, erano della vecchia generazione, non erano deboli. Altrimenti perché avrebbero potuto fare rispettare la legge nel terzo piano?


Ma ora cinque o sei di loro erano stati colpiti con noncuranza da Lin Ming ed erano stati scaraventati via!


"Ha usato le dita per spazzare via l'intera squadra d'esecuzione!"


"Che terrificante luce di lancia. Nonostante non l'avesse puntata verso di me, sentivo comunque tremare il cuore!"


I praticanti di arti marziali attorno non erano deboli, ma si immaginavano cosa sarebbe accaduto se avessero dovuto affrontare quel colpo di un momento fa e ogni conclusione a cui arrivavano li faceva avvilire. La maggior parte di loro doveva ammettere che non avevano la forza di resistere di fronte a quell'attacco. Perfino quelli che credevano di poter resistere, temevano che avrebbero subito diverse ferite.


Questo era solo un attacco noncurante di Lin Ming; non aveva nemmeno usato la lancia!


"Lin Ming! Tu... tu... vuoi morire?!" Il capitano della squadra bruciò di rabbia, ma stava anche tremando di paura. Aveva portato qui la sua squadra, ma erano stati spazzati via con un solo colpo. Ora poteva solo rimanere a guardare, non osava fare nulla a Lin Ming.


Il ragazzo aveva avuto pietà, altrimenti queste persone non sarebbero state solo gravemente ferite, ma sarebbero morte direttamente sul posto!


Se Lin Ming avesse osato uccidere persone in un'area proibita, allora avrebbe anche ucciso la squadra di esecuzione!


Il capitano della squadra ormai lo aveva provocato e non poteva più tirarsi indietro. Non sapeva cosa fare. Con così tanti occhi a guardarlo, se se ne fosse andato via, allora sarebbe stato umiliato così tanto che nemmeno sua nonna avrebbe potuto riconoscerlo. Come avrebbe potuto continuare a fare rispettare la legge nel terzo piano?


Non poteva scappare, ma non poteva nemmeno rimanere. Mentre il capitano era in pieno dilemma, si sentirono dei passi.


Quando si girò, vide una truppa di oltre una decina di guerrieri. Indossavano tutti la stessa armatura e la loro coltivazione e la loro potenza era di gran lunga superiore alla squadra del terzo piano!


"Le guardie del quarto piano!"


I praticanti di arti marziali erano sbalorditi. Le guardie del quarto piano erano praticamente le guardie personali dei Grandi Lord! La loro posizione era di gran lunga superiore a quella della squadra di esecuzione.


Era venuto un Grande Lord!


Nella Pagoda del Cielo erano passati troppi anni da quando era stata destata l'attenzione di un Grande Lord!


"Fatevi da parte! Fatevi tutti da parte!" Il capitano della guardie del quarto piano gridò. Nonostante il suo atteggiamento fosse brusco e scortese, nessuno osò rispondergli. Tutti si fecero da parte velocemente.


Al centro di questa unità c'era un diavolo con un mantello nero. Aveva un sorriso crudele mentre stava guardando freddamente Lin Ming.


Questo era il Grande Lord Heian!


Un Grande Lord!!!


Le pupille di tutti i praticanti di arti marziali presenti si rimpicciolirono. In effetti pochi avevano visto da vicino un Grande Lord, ma potevano sentire un'aura maestosa provenire da questo diavolo e avevano capito che doveva essere uno dei dodici Grandi Lord.


Uno dei dodici Grandi Lord, l'esistenza più potente della Pagoda del Cielo!


"Lin Ming, questa è la prima volta che ci incontriamo!" Mentre parlava, gli occhi del Grande Lord erano pieni di intento omicida.


In quel momento Lin Ming era seduto al tavolo e stava mangiando. Quando vide il Grande Lord Heian, posò le sue bacchette e si rialzò.


Di fronte al Grande Lord Heian agiva con sincerità.


"Sei Heian?"


Tutti i praticanti di arti marziali si raggelarono. Il ragazzo aveva chiamato direttamente per nome un Grande Lord!
Che arroganza! Che orgoglio!


Gli occhi del Grande Lord si strinsero mentre guardava Lin Ming con uno sguardo affilato come un coltello. Sembrava che stesse cercando di valutare completamente la sua forza.


Questo ragazzo era davvero formidabile!


"Mi chiami per nome, mi manchi di rispetto, uccidi nella zona proibita, attacchi perfino la squadra di esecuzione. Tu... le tue azioni sconsiderate sono fin troppo audaci!"


"Io? Audace?" Lin Ming sorrise:"Non eri tu che hai ingaggiato quel vecchio diavolo per creare una formazione di chiusura dello spazio attorno alla Gabbia del Re? Volevi imprigionarmi nella Gabbia del Re ed uccidermi lì? Eheh... se non fossi avanzato miracolosamente all'interno, allora temo che sarei già morto all'interno della Gabbia del Re!"


Le sue parole furono implacabili. Combinate con il campo di forza Asura che sembrava esplodere dal suo corpo, risuonarono nelle orecchie di tutti facendole tremare.


"Cosa?"


Tutti i presenti erano rimasti scioccati!


Non era un segreto che Suo Ge avesse lavorato all'interno della Gabbia del Re in questi ultimi giorni.


Le aree di allenamento della Pagoda del Cielo potevano essere considerate reliquie dei tempi antichi; era impossibile che Suo Ge riparasse delle formazioni perché non era abbastanza abile. In tal caso allora cosa aveva fatto per così tanti giorni all'interno dell'area di allenamento speciale?


Inoltre, dopo che Lin Ming era emerso dalla Gabbia del Re dopo 108 giorni, nonostante fosse davvero scioccante, erano tutti pieni di sospetto. Cosa aveva sperimentato nella Gabbia del Re? Perché era rimasto per così tanto tempo all'interno?


Terzo, se la Pagoda del Cielo aveva riconosciuto che Lin Ming era morto, allora perché la Gabbia del Re non si era aperta di nuovo?


Tutti questi dubbi fecero capire a tutti cos'era accaduto. Nessuno di loro era sciocco. Capirono istantaneamente che le parole di Lin Ming molto probabilmente erano vere!


I dodici Grandi Lord volevano che Lin Ming morisse nella Gabbia del Re, ma a quanto pareva il ragazzo era riuscito a sopravvivere!


Nella grande formazione di chiusura dello spazio creata da Suo Ge, Lin Ming era sopravvissuto all'ambiente sovrannaturale della Gabbia del Re che diventava sempre più proibitivo giorno dopo giorno. Era rimasto per 108 giorni e ne era uscito!


Era davvero un essere umano?


Ora che questo piano era stato rivelato da Lin Ming, il Grande Lord Heian fece una smorfia. Il suo piano per ucciderlo era perfetto, ma non si sarebbe mai immaginato che il ragazzo sarebbe riuscito a sopravvivere!


"Lin Ming, il motivo per cui ho chiesto a Suo Ge di venire è perché volevo creare una nuova formazione di trasmissione per un migliore talismano di fuga. Questo è per far sì che i praticanti di arti marziali che entrano nella Gabbia del Re abbiano più possibilità di uscirne vivi! Chi credi di essere, credi di potermi fare scomodare a fare delle trame per ucciderti?" Disse con disprezzo il Grande Lord Heian.


Tuttavia, non importava quanto fosse sdegnosa la sua espressione, quasi nessuno credette a questa scusa. Non erano bambini stupidi che sarebbero stati ingannati così facilmente, tuttavia nessuno osò controbattere.


"Ahahah! È così?" Sogghignò Lin Ming, il suo tono di derisione era ovvio.


Il Grande Lord Heian strinse i pugni. Questa questione stava diventando sempre più problematica.


Se si fosse occupato di Lin Ming oggi, allora sarebbe riuscito sicuramente a catturarlo o ad ucciderlo.


Ma sarebbe stata considerata una piena violazione delle regole e di ogni decoro. Quando sarebbe accaduto, sarebbe stato conosciuto come il Grande Lord della Pagoda del Cielo che aveva tramato e usato ogni mezzo possibile per uccidere i giovani talenti!


La reputazione della Pagoda del Cielo di Polaris non poteva sopportare un danno del genere!


<em>'Questo maledetto ragazzo!'</em> Heian imprecò mentalmente, ma non poteva arretrare. Non poteva uccidere Lin Ming, ma lasciarlo così era ancora peggio.


Non aveva idea di cosa fare!


In quel momento risuonarono dei passi. Il Grande Lord Heian si girò e vide Yan Chi, Maha e Kai Yang che si stavano avvicinando.


Quando li vide, si rallegrò, aveva pensato ad una soluzione a tutti i suoi problemi!
                                


                                



