---
title: Capitolo 6 - Lotta a mani nude
pubDate: 2024-05-22T21:10:15.569Z
tags:
    - mw
---




Wang Yigao pensava che fosse andato fuori di testa. Anche se non era impossibile per qualcuno sconfiggere un avversario ad un livello di coltivazione più alto, richiedeva un talento geniale e arti marziali formidabili imparate da maestri.
Lin Ming era un ragazzo povero, per lui raggiungere la sua attuale forza era già un grande risultato. Ma considerando il suo talento mediocre, pensava davvero di poter vincere? Forse non aveva dormito abbastanza ieri? Che fosse in uno stato di sonnambulismo in quel momento?


Wang Yigao chiese con un sorrisetto. "Cosa vuoi?"


"Se vinco, voglio un Ginseng Sanguigno vecchio duecento anni e cinquecento liang d'oro."


Ginseng Sanguigno vecchio duecento anni e cinquecento liang d'oro! Le persone intorno erano rimaste tutte senza parole: questo ragazzino era difficile da accontentare! Un Ginseng Sanguigno vecchio duecento anni poteva valere quasi trecento liang d’oro. Tutto questo ammontava ad un totale di ottocento liang d’oro! Non era una cifra trascurabile; tuttavia era necessario sopravvivere per ottenere quel premio.


"Ottocento liang d'oro?" Wang Yigao sbuffò con freddezza. "Pensi che le tue braccia e gambe valgano così tanto?"


All'interno del Regno di Fortuna Celeste, la vita dei nobili e delle persone comuni non avevano lo stesso valore. Anche se Wang Yigao avesse ucciso qualcuno, per punizione sarebbe stato solo confinato. Dopodiché, tutto quello che doveva fare era pagare un risarcimento di duecento liang d’oro.


Lin Ming rispose lentamente. "Per i praticanti di arti marziali le braccia e le gambe non hanno prezzo. Se non sei disposto a farlo lo capisco. Tutto quello che devi fare è spezzarti i tendini."


"Fottiti! Vuoi morire!" Wang Yigao urlò furiosamente, sfoderando la spada lunga alla sua vita.


Lin Ming rimase impassibile mentre diceva: "Devi ancora rispondere alla mia domanda."


"Umpf! Solo ottocento liang d'oro? Posso darti anche un migliaio di liang d'oro! Tuttavia, pensi di sopravvivere per poterli prendere? Ti farò diventare uno storpio. Se riesci a sopravvivere dopo tre mosse, d’ora in poi userò il mio nome al contrario!"
Per la gioia di Lin Ming, Wang Yigao si era proprio agitato: più soldi da prendere. "Molto bene, e sia mille liang d’oro!"


Aveva appena finito di dire quelle parole, quando il fendente di spada di Wang Yigao scese su di lui.


Una debole traccia di luce dorata si irradiò dalla spada e un suono penetrante risuonò per decine di metri.


Una tecnica marziale!


Le tecniche marziali utilizzavano energie primordiali per uccidere il nemico. Quando Wang Yigao aveva affermato che avrebbe fatto fuori Lin Ming entro tre mosse, non era tanto per dire. Piuttosto aveva fiducia nelle sue capacità, nella sua tecnica marziale! Solo i signorini di grandi famiglie o discepoli dei Palazzi Marziali avrebbero avuto l'opportunità di imparare queste tecniche.


Una volta che l'avversario attivava una tecnica, sarebbe stato difficile contrattaccare. Questo era particolarmente vero considerando la differenza nella coltivazione marziale tra Wang Yigao e Lin Ming. Wang Yigao era assolutamente sicuro di poter vincere con una sola mossa. La ragione per cui aveva detto che avrebbe ucciso Lin Ming entro tre mosse era per tenersi sul sicuro, nel caso ci fosse stato qualche imprevisto.


Wang Yigao aveva indovinato correttamente: Lin Ming non aveva davvero imparato alcuna tecnica marziale. Poteva ricorrere solo alle mosse comuni per affrontare l'attacco di Wang Yigao.


Quando la gente intorno vide questa scena, tutti pensarono che il risultato era già deciso. Lin Xiaodong si innervosì. Come poteva il suo amico bloccare questo attacco con la spada?


L'attenzione di Lin Ming si concentrò sul fendente in arrivo. Dal momento che aveva iniziato a praticare la 'Formula del Vero Caos Primordiale' dalle 'Scritture del combattente del Caos Primordiale', la sua percezione era aumentata di molto.
Agli occhi di Lin Ming, Wang Yigao era un animale selvaggio che si stava lanciando verso di lui! Negli ultimi giorni, Lin Ming aveva smembrato innumerevoli bestie selvatiche. Anche se erano carcasse, era comunque necessario trovare un punto debole individuando le aperture tra le ossa. Ogni volta che il coltello si muoveva, era veloce, preciso e feroce!


Nel momento in cui la spada di Wang Yigao discese, arrivò il colpo di Lin Ming. Non era un movimento ponderato; si basò esclusivamente sull'istinto. Il coltello, tagliando verso l'alto inclinandosi leggermente, mirò verso il punto debole di Wang Yigao.


Una spada splendente contro un coltello estremamente comune, ma nessuno si aspettava un risultato simile. Lin Ming si piegò di lato e schivò il fendente della spada di Wang Yigao. Il coltello nella sua mano però era affondato tra le costole dell’avversario!


"Ping!" Dopo aver sofferto la pugnalata, Wang Yigao gridò, il suo corpo collassò e rotolò a terra.


Cosa stava succedendo? Gli spettatori circostanti non erano in grado di capire quello che era appena successo ed erano rimasti stupiti.


Attualmente, un buco lungo un piede, dal petto alle costole, era apparso sui vestiti di Wang Yigao. Tuttavia, non usciva sangue. Invece, qualcosa d’argento luccicava nel foro.


"Un’armatura flessibile?"


Lin Ming gemette. A quanto pare Wang Yigao indossava un'armatura flessibile sotto i suoi vestiti. Se non fosse per l'armatura, il colpo di prima avrebbe inferto un duro colpo su Wang Yigao.


"Tu!" Wang Yigao era sconvolto e furioso, aveva gli occhi iniettati di sangue. Era stato davvero colpito! Era stato colpito da qualcuno di un livello inferiore al suo! Davanti ad innumerevoli spettatori! Per l'orgoglioso Wang Yigao, questo era inaccettabile.


"Muori!"


A rigor di logica, l’attacco di prima aveva già segnato la sconfitta di Wang Yigao. Ma come poteva il giovane infuriato ammettere la sconfitta? Brandendo la spada, menò un altro fendente!


Un'altra tecnica marziale!


Per quanto riguarda Lin Ming, lui era proprio come un esperto cacciatore, coglieva ogni singola debolezza mostrata dalla bestia selvaggia!


"Ping!" Si ripeté la scena di prima. Questa volta, il taglio fece un foro sul lato destro dell’abbigliamento di Wang Yigao, trasformandolo in un gilet.


Gli spettatori circostanti erano tutti sbalorditi. Si guardarono increduli per l'esito della battaglia. Com'era potuto succedere? Come dice il proverbio, 'una lama lunga un centimetro di più era più forte'. La spada di Wang Yigao aveva una portata molto più a lunga del coltello da disossamento di Lin Ming. Inoltre, Wang Yigao possedeva tecniche di arti marziali e una coltivazione superiori. Ma, in questa lotta,  era stato accoltellato due volte con una mossa apparentemente normale.


"Quel bambino, sia in quanto a velocità che precisione è superiore a Wang Yigao!" Commentò un praticante di arti marziali che stava osservando il duello. Uno al primo stadio della Trasformazione del Corpo che batte uno al secondo, era davvero inusuale!


In effetti Lin Ming era più rapido di Wang Yigao era una disparità abbastanza considerevole. Questo era stato il risultato praticando il 'Scritture del combattente del Caos Primordiale’! Prima di allenarlo, Lin Ming era già diventato estremamente accurato e perspicace nel maneggiare il coltello, ma non era stato in grado di sfruttare al meglio queste capacità. Sarebbe stato naturale per lui non riuscire a sconfiggere Wang Yigao che era al secondo stadio della Trasformazione del Corpo.


Ma grazie alle 'Scritture del combattente del Caos Primordiale’, la situazione ormai era completamente diversa!


"Aaaaa!" Pazzo di rabbia, Wang Yigao si strappò la giacca, rivelando un’armatura flessibile argentea. Aveva perso contro un ragazzino al Primo Stadio della Trasformazione del Corpo. Se non fosse riuscito a vendicarsi, non avrebbe più avuto la faccia di rimanere nella città di Fortuna Celeste.


"Ti ammazzo!" Wang Yigao scatenò disperatamente l’energia primaria all'interno del suo corpo, facendo illuminare ancora di più la spada. Tagliò verso il basso verso la testa dell’avversario. Se questo colpo fosse andato a segno, Lin Ming sarebbe certamente morto.


In quel momento Lin Ming fece una mossa che sorprese tutti. Gettò via il coltello e affrontò il suo avversario a mani nude!
Nessuno spettatore riuscì a comprendere il motivo di questa mossa. Il fendente di Wang Yigao era ovviamente un colpo finale, sostenuto da ogni sua goccia di energia. Allora, perché quel ragazzino aveva gettato via la sua arma nel momento più critico? Sicuramente, il coltello era più forte di un pugno! Nel momento del bisogno poteva anche usarlo per parare la spada avversaria.





