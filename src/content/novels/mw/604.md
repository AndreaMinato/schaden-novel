---
title: Capitolo 604 - Perché non scendi giù a giocare con me?
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>75 Capitoli in coda, 0/5</em>
da editare
<em>-Schadenfreude</em>


Yan Chi impallidì all'improvviso.


Aveva pensato accuratamente alle sue tattiche e aveva anche usato il suo spirito da battaglia; questa era la mossa più potente che poteva usare, ma anche così aveva fallito. Se avessero continuato a combattere, sarebbe stato spacciato!


"Lin Ming! Fermati! Non esagerare!" Yan Chi strinse la sua lama mentre stringeva i denti.


"Esagerare?" Lin Ming sorrise:"Stai scherzando? Quando voi tre pensavate di stancarmi combattendo tre incontri consecutivi credevi che vi stessi mettendo in difficoltà? Allora avreste dovuto pensare a questa eventualità. Questo è un incontro all'ultimo sangue. Se fossi stato io a perdere, credi davvero che ti saresti fermato qui? Ora che sto vincendo mi stai dicendo che sto esagerando? Esiste qualcosa di così ridicolo in questo mondo?"


Lin Ming sogghignò. Con un cenno della Lancia della Cometa Viola, le scariche elettriche e il fuoco iniziò ad intrecciarsi sulla punta dell'arma.


"Non credere che abbia paura di te. Se facessi esplodere questo spirito da battaglia che ho ottenuto dalla Strada dell'Imperatore, farò sì che moriamo entrambi!" Lo sguardo di Yan Chi diventò folle. Ora che era a questo punto, aveva abbandonato ogni codardia. Avrebbe fatto sicuramente ciò che aveva detto.


<em>'Spirito da battaglia? Oh?'</em> Lin Ming rifletté per un momento. <em>'Così è uno Spirito da Battaglia? Credo di avere qualche impressione al riguardo...'</em>


I frammenti dell'anima che aveva ereditato dal Cubo Magico erano incompleti, ma avevano un vago ricordo degli spiriti da battaglia. Insieme agli intenti marziali, erano definiti le due facce dei Concetti delle Arti Marziali.


Tuttavia, gli intenti marziali di solito erano tecniche di supporto, pochissimi potevano essere trasformati in un'abilità offensiva. Uno Spirito da Battaglia invece era proprio l'opposto. La maggior parte delle volte sarebbero stati usati direttamente per potenziare i propri attacchi. Potevano essere infusi in qualunque cosa e potevano migliorare le proprie tecniche.


"Lo dirò di nuovo. Se farò esplodere questo spirito da battaglia, allora di sicuro ci perderò molto, potrei perfino morire, ma tu non farai una fine migliore. Ti trascinerò all'inferno con me!" Mentre parlava, la spada di Yan Chi iniziò a bruciare. La fiamma diventava sempre più vibrante; solo guardarla faceva raggelare lo spirito!


Yan Chi doveva fare questa scommessa. Disperato, aveva richiamato ogni briciolo di spirito da battaglia nel suo corpo!


A Lin Ming non importava. Alzò la lancia e la puntò verso la gola di Yan Chi. La punta fredda e affilata sibilò mentre le sue scariche elettriche crepitavano.


"Fermiamoci qui! Ti dirò tutto ciò che ho compreso riguardo gli spiriti da battaglia." Yan Chi usò una trasmissione di vera essenza per parlare. Nonostante fosse umiliante, visto che riguardava la sua sopravvivenza, poteva solo sopportare.


"Oh?" Lin Ming sorrise:"Dimmi ciò che hai compreso riguardo gli spiriti da battaglia e aggiungi tre Divino Osso Demoniaco delle dimensioni di un uovo di piccione. Se lo farai allora risparmierò la tua patetica vita."


"Tre Divino Osso Demoniaco delle dimensioni di un uovo di piccione?!" Yan Chi si infuriò:"Credi che le Divine Ossa Demoniache siano come cavoli al mercato? Dopo così tanti anni nella Pagoda del Cielo, ne ho ottenuti al massimo due delle dimensioni di un longan e li ho già usati! Dove potrei ottenerne tre ancora più grandi?!"


"Beh allora, in tal caso, muori!"


Gridò freddamente Lin Ming. I Concetti di Fulmine e di Fuoco si intrecciarono...


Arcobaleno Penetrante!


"Bastardo! Dato che vuoi morire così tanto, allora periamo insieme!" Gli occhi di Yan Chi brillarono di follia, fece una smorfia orribile:"Brucia spirito da battaglia!"


<em>Hoo!</em>


Sopra la spada nera del diavolo, le fiamme grigie stavano emergendo come un vulcano in eruzione. Sul suo viso iniziarono a tremolare vene blu e tutti i vai sanguigni delle sue braccia iniziarono a sporgere.


Con un grido, Yan Chi strinse la sua spada con entrambe le mani e menò un fendente verso Lin Ming!


Le fiamme grigie esplosero. Mentre lo facevano, si potevano sentire dei gemiti di fantasmi torturati. Questi rumori ovviamente erano illusioni, ma per qualche motivo riecheggiarono nelle orecchie di tutti, intrufolandosi nelle loro menti e facendo tremare i loro mari spirituali.


Di fronte a questo fuoco soverchiante, le pupille di Lin Ming si rimpicciolirono. Attivò al limite la Forza del Dio Blasfemo e fece bruciare il sangue dell'Antica Fenice!


Lo spazio sotto i suoi piedi iniziò a contorcersi in modo strano. Lin Ming divenne tutt'uno con la sua lancia e il potere degli elementi vorticò sempre di più fino a diventare un tornado, la forza spiraleggiante aveva già respinto tutto il potere dello spirito da battaglia.


<em>Bang bang bang!</em>


Come un raggio di luce, Lin Ming strinse la Lancia della Cometa Viola e sfrecciò per il vuoto, squarciando le fiamme dello spirito da battaglia. Tuttavia era comunque la volontà di un Imperatore. Anche se era solo una traccia, mentre fioriva con la sua ultima luce, i rimasugli della sua forza crearono comunque un impatto terrificante.


Durante questa intensa collisione, il fuoco dello spirito da battaglia fu come un coltello che squarciava la vera essenza protettiva di Lin Ming e infilzava la sua carne.


Comunque, dopo che il ragazzo aveva completato il 100% della Tempra del Midollo e aveva anche aperto la prima delle Otto Porte Nascoste, il suo potere difensivo era incredibilmente saldo. Nonostante la forza dello spirito da battaglia avesse infilzato il suo corpo, era rimasta solo una ferita minore.


<em>Ca!</em>


Lin Ming superò lo scudo di fiamme e si avventò su Yan Chi!


"Cosa?!?!"


Il diavolo era scioccato. A questo punto aveva già usato oltre il 70% della sua vera essenza. Stringendo i denti, usò tutto il resto della sua energia su un solo attacco e puntò verso la gola del suo avversario. Questo era un colpo che aveva tralasciato ogni difesa. Yan Chi sapeva di essere spacciato, ma dato che era così, allora avrebbe trascinato con sé Lin Ming!


"Quanto sei ingenuo..."


Queste tre parole indifferenti riecheggiarono nelle sue orecchie e furono le ultime che sentì. Un momento dopo la testa di Yan Chi esplose come un melone. La lancia di Lin Ming aveva trapassato la sua testa come una meteora ardente. Il potente impatto insieme alla forza esplosiva del fulmine e del fuoco aveva fatto a pezzi la testa di Yan Chi, il suo cervello e il suo sangue si sbriciolarono in un istante!


Mentre pezzi del suo teschio e della sua carne schizzavano a mezz'aria, Lin Ming era già atterrato dall'altra parte del paco a centinaia di piedi di distanza. Dietro di lui, la spada di Yan Chi era sollevata a mezz'aria e non si sarebbe mai sollevata più di così.


Questa era la differenza di velocità assoluta che c'era tra di loro.


"È finita."


Lin Ming mise da parte la Lancia della Cometa Viola. Non aveva vinto facilmente dato che non aveva aperto le Otto Pore Nascoste. I suoi abiti erano stati fatti a pezzi e il suo corpo era ricoperto da dei tagli provocati dal potere dello spirito da battaglia, decine di aree del suo corpo stavano sanguinando. Dopotutto lo spirito da battaglia di Yan Chi proveniva da un guerriero di livello Imperatore. Quando si era scatenato per l'ultima volta, aveva mostrato una forza terrificante. Alla fine aveva perfino squarciato la vera essenza protettiva del ragazzo.


In realtà questi tagli non potevano essere nemmeno considerati ferite, lo facevano sembrare solo un po' in difficoltà. Forse alcuni praticanti di arti marziali si sarebbero preoccupati della loro immagine e avrebbero voluto vincere sempre in modo spettacolare, ma questo per Lin Ming non era nulla.


<em>Bang!</em>


Il cadavere decapitato di Yan Chi cadde a terra.


Era morto così.


Questo era il terzo e anche ultimo incontro. Lin Ming aveva vinto!


Il pubblico si era ammutolito. Lin Ming aveva terminato questi tre incontri disposti apposta per esaurire le sue forze. A giudicare dal suo aspetto, poteva essere stato ferito, ma non era affatto esausto!


I suoi tre avversari facevano parte dei demoni sette stelle e, non solo, erano tutti entrati nella Strada dell'Imperatore, che aveva potenziato molto la loro forza. In origine nessuno credeva che Lin Ming avrebbe perso. Tutti avevano pensato semplicemente che fosse stato troppo imprudente, ma il risultato finale aveva superato ogni aspettativa. Tutti e tre i grandi maestri erano stati uccisi completamente da Lin Ming!


All'inizio dell'incontro chi avrebbe immaginato che il ragazzo, che aveva appena finito la Gabbia del Re, sarebbe diventato così potente!


"Mi sta spaventando. Credo che gli sia rimasta almeno il 50-60% della sua forza. Non posso immaginare quanta vera essenza abbia."


"Tre incontri consecutivi e tutti e tre facevano parte dei demoni sette stelle. C'erano anche guerrieri incredibili come Yan Chi e Maha, ma anche così, Lin Ming li ha uccisi tutti ricevendo solo un po' di ferite."


Queste erano lesioni minori, figuriamoci Lin Ming, non erano niente di che nemmeno per tutti gli altri praticanti di arti marziali del terzo piano. Sarebbero guarite in poche ore.


"Davvero degno di essere un Grande Asura. Davvero degno di essere riconosciuto come il talento numero che il Sacro Continente dei Demoni abbia avuto negli ultimi 10.000 anni. La sua coltivazione è solo al picco dello Xiantian, ma ha già un tale potenziale. Dopo che diventerà Imperatore Impareggiabile, sarà davvero terrificante!"


"Ehi, cosa... quanti stadi della Distruzione credi che riuscirà ad attraversare Lin Ming?" Chiese un praticante di arti marziali.


Gli umani erano deboli, ma questo solo prima che diventassero Imperatori Impareggiabili. Gli esseri umani erano talentuosi in quanto a percezione e la loro compatibilità con le leggi erano seconde solo agli elfi. Il principale limite stava nel loro corpo. Era fragile e debole e questo penalizzava il loro potere offensivo e difensivo.


Ma il cielo era giusto. Prima di diventare Imperatori Impareggiabili, gli umani dovevano sperimentare la Distruzione. La Distruzione era un ostacolo mortale per l'umanità. Il tasso di mortalità per ogni singolo avanzamento era estremamente alto. Questo era il motivo per cui c'erano molti meno guerrieri di livello Imperatore umano rispetto alle altre razze.


Tuttavia, proporzionalmente, quando uno avanzava con successo, il proprio corpo sarebbe stato riformato. La forza di un guerriero umano sarebbe aumentata rapidamente. Se uno avesse attraversato otto stadi della Distruzione, la sua forza avrebbe superato quella di ogni altra razza.


La potenza di Lin Ming era già così incredibile da sembrare anormale. Se avesse attraversato otto stadi della Distruzione, quanto sarebbe diventato formidabile?


Pensando questo, i praticanti di arti marziali presenti non osarono pensarci...


.....


Nell'area speciale degli ospiti, Feng Shen stava ascoltando i praticanti di arti marziali attorno discutere ed esprimere le loro opinioni.


Scosse la testa. Queste persone non capivano quanto era terrificante quella battaglia.


Quella era la detonazione di uno spirito da battaglia Imperatore. Anche così, era stato deviato da Lin Ming!


Uno spirito da battaglia Imperatore, anche un solo briciolo, conteneva un potere esplosivo terrificante!


Sfortunatamente, Yan Chi non poteva controllare questa forza. Tutto ciò che aveva potuto fare era farlo esplodere come desiderava diffondendo la sua energia in ogni direzione. Questo aveva fatto sprecare la maggior parte dell'energia e solo una piccola porzione si era precipitata su Lin Ming.


E quando il ragazzo era diventato tutt'uno con la sua lancia, aveva anche usato il suo potere spiraleggiante per deflettere il potere dello spirito da battaglia, ricevendo solo poche ferite.


Feng Shen aveva una vista estremamente acuta. Aveva visto i principi misteriosi che Lin Ming aveva usato per ridurre la forza dell'impatto. Questo lo fece ammirare ancora di più il suo potere. Lin Ming non aveva solo una forza terrificante, ma anche una mente fredda. In una situazione tesa, aveva comunque scelto la tattica più appropriata proprio nel momento chiave!


<em>'Io... non posso rivaleggiare con lui.'</em>


Feng Shen si vergognava della sua inadeguatezza. Era sicuro di poter sconfiggere Yan Chi, ma sconfiggere Lin Ming al picco delle sue condizioni... sarebbe stato impossibile.


Figuriamoci il picco delle sue condizioni, anche se avesse sfidato ora il ragazzo, avrebbe avuto il 50% di probabilità di batterlo.


Sul palco, Lin Ming prese con calma l'anello spaziale di Yan Chi e la sua arma. In quel momento l'energia infernale di Yan Chi fluì nel ragazzo. Il quarto paio del suo Tatuaggio Demoniaco si spiegarono nuovamente. Ora aveva raggiunto proprio l'orlo delle dieci ali, mancava un solo passo per arrivare al passo successivo.


Tuttavia non sarebbe stato facile. Il solo modo era uccidere qualcuno al livello di un demone sette stelle o ancora superiore, altrimenti il suo Tatuaggio Demoniaco non sarebbe mai cresciuto ulteriormente.


"Che sfortuna." Lin Ming scosse la testa. Gli mancava solo un briciolo!


"Umpf!"


Nel posto d'onore, il Grande Lord Heian sbuffò freddamente. Non gli era sfuggito nulla proprio come a Feng Shen. Si alzò con un'espressione cupa, non era interessato a rimanere un altro minuto e si girò per andarsene.


Ma in quel momento Lin Ming guardò verso l'alto. Sorrise e disse facendo un sorrisetto:"Heian, scappi via così presto? Perché non scendi a giocare con me?"


Cosa?


Il Grande Lord Heian sussultò, si irrigidì all'istante sul posto. Tutti gli altri praticanti di arti marziali presenti erano oltremodo scioccati. Avevano espressioni incredule mentre guardavano il ragazzo.


Cosa... aveva... appena detto?
                                


                                



