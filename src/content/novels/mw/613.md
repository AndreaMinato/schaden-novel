---
title: Capitolo 613 - Moguang, tocca a te!
pubDate: 2025-12-15T08:37:10.245Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>66 Capitoli in coda, 0/5</em>
da editare
<em>-Schadenfreude</em>


Percorrendo un corridoio oscuro fino a raggiungere le profondità del quarto piano, il Grande Lord Sangue di Fuoco arrivò di fronte ad un palazzo. Mentre apriva la porta, risuonò solo un lieve scricchiolio.


L'oscurità del palazzo era cupa come le fauci di una bestia famelica.


"Prego Grande Lord Dio Demoniaco." Disse con un sorriso sghembo il Grande Lord Sangue di Fuoco.


Dietro di lui c'erano altri Grandi Lord che stavano tagliando ogni via di fuga a Lin Ming.


Il ragazzo esitò per un momento prima che la voce di Moguang risuonasse nella sua mente:"Entra, non badare a loro."


Mentre entrava, il campo visivo di Lin Ming si oscurò completamente.


<em>Creak...</em>


La porta si chiuse. Lin Ming si sentì come se fosse caduto in una dimensione completamente separata. Non c'erano né suoni, né luci, nulla.


"Non ti preoccupare. Tutto ciò che vedi è un'illusione, incluso questo grande palazzo e anche la porta qui. Quando hai superato l'ingresso, in realtà sei entrato nella formazione illusoria di quel vecchio. Guarda, è proprio di fronte a te in questo momento. Vuole approfittarsi del momento in cui sei sorpreso per imprimerti un sigillo dello schiavo!"


"Formazione illusoria?"


Lin Ming si agitò. Era molto familiare con le formazioni e aveva anche l'intento marziale Samsara per difendere la sua mente. Non era impossibile per lui distruggere questa formazione e uscire da qui.


"Calmati, non rompere questa formazione, altrimenti quel tipo penserà che la formazione illusoria non sarà sufficiente per gestirti. Sarà problematico se proverà a trattenerti lui stesso. Limitati ad agitarti come se fossi in difficoltà e metteremo una bella messinscena per lui."


"Sì..."


Lin Ming annuì e si calmò immediatamente. Tuttavia in quel momento risuonò un grido mentre un demone a dieci ali che teneva un tridente apparì dal nulla e si precipitò verso di lui!


Il ragazzo mostrò uno sguardo pieno di panico. Attaccò, Fulmine Inseguitore!


Il potere del fulmine era particolarmente efficace per affrontare i fantasmi e le illusioni. Con uno stridio graffiante, il demone a dieci ali si trasformò in una voluta di fumo nero che scomparì velocemente.


Al di fuori della formazione illusoria, a circa 100 piedi di distanza da Lin Ming, un uomo vestito di nero stava mormorando:"Puoi difendere la tua mente anche quando sei confuso e sei avvolto dall'oscurità. Sei proprio degno di essere un Grande Asura." Gli occhi del vecchio erano brillanti come stelle e sembrava non appartenere ad una razza specifica, pareva un ibrido tra un demone gigante e un primitivo.


Era il maestro della Pagoda del Cielo di Polaris, il Grande Lord Demone Assoluto.


"Sfortunatamente la tua coltivazione è troppo bassa per rompere questa Formazione Illusoria dei Diecimila Demoni. Quando questi diecimila demoni sovrasteranno la tua mente, sarai mio!"


Apparirono sempre più demoni a dieci ali spettrali, tra di loro spuntarono perfino degli enormi demoni a dodici ali. Divenne difficile per Lin Ming gestirli.


<em>Puff!</em>


Alla fine Lin Ming non riuscì ad evitare l'attacco di un demone a dodici ali. Una voluta di forza dell'anima infilzò il mare spirituale di Lin Ming come un ago!


Lin Ming fece una smorfia. Fece circolare l'intento marziale Samsara e fece a pezzi la forza dell'anima, ma subito dopo gli altri demoni continuarono ad attaccare.


"Ahahah! Anche se sei il talento numero uno degli ultimi 10.000 anni, diventerai comunque il mio cane fedele! Non vedo l'ora di vedere quanto crescerai. Durante il mio viaggio nell'Antico Abisso Demoniaco sarai il mio migliore strumento!"


"Via, sigillo dello schiavo!" L'uomo di mezz'età strinse le dita e formò un sigillo nero come la pece. Con un cenno lo fece sfrecciare dritto verso Lin Ming!


Questo sigillo era mischiato agli attacchi dei demoni a dodici ali; era impossibile da trovare per Lin Ming.


"Uh? L'hai rotto? Bene! Molto bene! Mi piaci sempre di più! Vale proprio la pena di domare una tigre così feroce."


"Sigillo dello schiavo, tre in uno!" L'uomo di mezz'età mosse di nuovo le dita e tre sigilli neri volarono verso il ragazzo. Approfittandosi degli attacchi dei demoni a dodici ali, si precipitarono sul corpo di Lin Ming.


I tre sigilli erano fusi in una sola entità. Nel frattempo Lin Ming aveva indebolito intenzionalmente la difesa del suo intento marziale Samsara.


<em>Ka ka ka!</em>


Due dei tre sigilli si contorsero, lasciandone solo uno.


"Moguang, è il tuo turno!"


"Eheh, va bene."


Negli ultimi anni tra Lin Ming e Moguang si era formato un legame di fiducia. Il primo motivo di questo era perché i loro interessi erano allineati e il secondo motivo era per la spaventosa deterrenza dell'anima principale nel Cubo Magico. Per questo Moguang aveva da tempo abbandonato ogni idea di inghiottire lo spirito di Lin Ming.


Mentre il sigillo volava sopra il mare spirituale del ragazzo, Moguang si trasformò in un divino cane demoniaco a tre teste. Solo in questo mondo sarebbe riuscito a mantenere il suo aspetto più potente e valoroso.


Moguang ruggì e separò una massa di energia pura dal suo corpo. Questa forza si trasformò rapidamente in una sfera di luce.


<em>Puff!</em>


Il sigillo nero affondò in questa sfera di luce tingendola di nero!


"Ho separato un pezzo di energia spirituale per creare una replica in miniatura del tuo mare spirituale. Una volta che il sigillo dello schiavo si impianterà in questa replica, non ti influenzerà in alcun modo. Finché non proverai a disturbare questo sigillo, quel vecchio non saprà mai cos'è accaduto. Per quanto riguarda gli ordini che manda attraverso questo sigillo, te li ripeterò così potrai comportarti di conseguenza."


"Capito."


Usare una porzione di forza dell'anima per creare un mare spirituale finto e ingannare il maestro della Pagoda, Lin Ming non poté non ammirare i metodi di Moguang. Nonostante questo vecchio cane si vantasse un po' troppo delle sue imprese passate, quando era nel Regno Divino era stato comunque qualcuno in grado di partecipare all'assedio della Terra Sacra Verdant Feather. Nonostante il suo corpo spirituale fosse ferito, affrontare qualcuno con una forza agli stadi iniziali della Distruzione sarebbe stato facile per lui.


La formazione illusoria svanì lentamente. Gli occhi di Lin Ming mostrarono una luce confusa.


"Ahah, congratulazioni al Capo dei Grandi Lord per aver ottenuto un altro generale." Disse il Grande Lord Sangue di Fuoco al di fuori della barriera.


"Sì. Sangue di Fuoco, sei stato bravo stavolta. Tra tre anni l'Antico Abisso Demoniaco dovrebbe riaprirsi di nuovo. Quando arriverà il momento permetterò a te e a Lin Ming di accompagnarmi nel perimetro a 1000 chilometri dall'Antico Abisso Demoniaco."


"Sì, capo dei Grandi Lord. Ora è il momento di lasciare che Lin Ming entri nella Strada dell'Imperatore?" Chiese Sangue di Fuoco assorto.


Lin Ming si agitò sentendo queste parole. La Strada dell'Imperatore!


Nonostante stesse fingendo di essere controllato, a Lin Ming non piaceva questa situazione. Semplicemente non voleva essere costretto a seguire i capricci degli altri.


Ora voleva entrare il più presto possibile nella Strada dell'Imperatore per ottenere il livello più alto di forza che potesse ottenere. Allora avrebbe potuto sistemare le questioni in sospeso nella Steppa del Massacro e tornare nel continente Tianyan.


La situazione nel continente Sky Pill faceva preoccupare in continuazione Lin Ming.


In un attimo erano passati quasi due anni. Come stavano Mu Qianyu e Qin Xingxuan? L'Isola della Divina Fenice era riuscita a resistere fino ad ora?


Quando Lin Ming aveva lasciato il continente Tianyan, la sua coltivazione era solo agli inizi dello Xiantian e la sua forza era paragonabile ad un forte guerriero agli inizi del del Nucleo. Era riuscito ad uccidere Lei Jingtian sopratutto a causa delle leggi di soppressione del Palazzo Imperiale del Dio Demone, non poteva considerarlo parte della sua abilità.


Ora la coltivazione del ragazzo era arrivato al picco dello Xiantian e aveva fatto progressi in altre aree. Sarebbe riuscito ad essere alla pari con un guerriero al primo stadio della Distruzione. Finché fosse riuscito ad avanzare al del Nucleo, Lin Ming era sicuro di poter battere o perfino uccidere un combattente al primo Stadio della Distruzione.


Solo dopo aver raggiunto il del Nucleo Lin Ming sarebbe potuto tornare nel continente Tianyan, altrimenti sarebbe stato inutile.


E la Strada dell'Imperatore era la scorciatoia più veloce per avanzare di livello. Nonostante Lin Ming non fosse sicuro se sarebbe riuscito a raggiungere il del Nucleo all'interno, di sicuro sarebbe diventato molto più potente. Anche se non fosse riuscito ad arrivare allo stadio successivo, molto probabilmente sarebbe diventato abbastanza forte da poter affrontare un maestro al primo stadio della Distruzione.


"La Strada dell'Imperatore..."


Il maestro della Pagoda del Cielo esitò per un momento. Diede un'occhiata a Lin Ming e disse:"Vuoi entrare nella Strada dell'Imperatore?"


Lin Ming rispose impassibile:"Naturalmente desidero entrare nella Strada dell'Imperatore, ma seguirò gli ordini del Capo dei Grandi Lord."


Il maestro della Pagoda del Cielo scosse la testa e disse:"Aspetta altri due o tre anni per la Strada dell'Imperatore. Ora è troppo presto."


Due o tre anni!


Lin Ming era costernato. Tra due o tre anni aveva stimato che sarebbe riuscito ad arrivare velocemente al del Nucleo, ma il maestro della Pagoda avrebbe monitorato la sua coltivazione; non gli avrebbe permesso di avanzare così facilmente. Se non fosse entrato nella Strada dell'Imperatore allora non ci sarebbe stata alcuna utilità nel rimanere nella Pagoda del Cielo!


"Questa vecchia volpe è troppo cauta!" Moguang stava imprecando in modo volgare nel mare spirituale di Lin Ming.
"Ha scoperto qualcosa di strano?"


"Umpf, se il mare spirituale finto di un Saggio come me potesse essere scoperto così facilmente da questo bambinetto, allora tanto vale che muoia ora! Ciò che teme è la velocità della tua crescita. Teme che se crescerai troppo velocemente e la tua forza lo supera di troppo, allora non potrà più controllarti."


Lin Ming fece un respiro profondo. Mentre era rimasto nella Pagoda del Cielo di Polaris aveva incontrato un ostacolo dopo l'altro!


Non poteva davvero immaginare come l'Imperatore della Guerra delle Otto Distruzioni fosse diventato un demone a dodici ali!


Moguang sembrò capire cosa stava pensando il ragazzo e disse:"Credo che quando l'Imperatore della Guerra delle Otto Distruzioni fosse stato qui, non ci fosse comunque una gestione organizzata, né provavano a fermare la nascita di un demone a dodici ali. Altrimenti, figuriamoci diventare un demone a dodici ali, sarebbe stato fortunato a lasciare vivo la Pagoda del Cielo."


In questi ultimi anni la Steppa del Massacro aveva fatto di tutto per evitare la nascita di un demone a dodici ali. Si poteva immaginare quanto sarebbe stato difficile per Lin Ming resistere ai dodici Padiglioni del Cielo.


"A partire da oggi vai ad allenarti al terzo piano. Ricorda, senza il mio permesso non puoi avanzare al del Nucleo!" Ordinò il Grande Lord Demone Assoluto per poi andarsene.


Lin Ming rimase in silenzio e se ne andò accigliato. Entrare nella Strada dell'Imperatore era molto più difficile di quanto si era immaginato.


"Non agitarti così tanto. Nonostante tu non possa entrare nella Strada dell'Imperatore, potrai comunque rimanere nella Pagoda del Cielo ad allenarti. Finché potrai aumentare lentamente la tua forza, tutti i problemi potranno essere risolti facilmente. È impossibile che il maestro della Pagoda del Cielo controlli in continuazione la tua coltivazione."


"Se non erro, non può rimanere troppo a lungo a Polaris. Probabilmente dovrà andare nel Tempio Divino del Massacro che hanno menzionato e sarà supervisionato lì. Altrimenti anche questo maestro potrebbe diventare un demone a dodici ali. Questo è qualcosa che il supremo capo della Steppa del Massacro non permetterà assolutamente."


Non appena Moguang parlò, Lin Ming si calmò. In effetti questo maestro di Polaris era già un demone al picco delle dieci ali, non sarebbe troppo difficile per lui diventare un demone a dodici ali. Naturalmente non gli sarebbe stato permesso di avanzare.


Le regole della Steppa del Massacro erano davvero rigide. Limitavano perfino i maestri dei padiglioni.


"Moguang, anche se il maestro della Pagoda del Cielo non notasse la mia coltivazione, non posso aspettare così tanto. Se seguo questa via, potrei metterci un altro anno o due per arrivare al del Nucleo. Sarebbe troppo tardi. Ho promesso che sarei tornato tra dieci anni, ma ora non posso immaginare in che situazione sarà la Regione dell'Orizzonte Sud tra dieci anni. Voglio tornare entro tre anni. Ora... mi rimane solo un anno di tempo!"
                                


                                



