---
title: Capitolo 621 – Che i talenti migliorino competendo l'uno con l'altro
pubDate: 2025-12-15T08:37:10.246Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>60 Capitoli in coda, 0/5</em>
da editare
<em>-Schadenfreude</em>


<em>Nota Traduzione: letteralmente sarebbe più o meno "Si lasci che i fiori sboccino" (百花争艳).</em>


Secondo lo spirito del tempio, l'intento marziale demoniaco era diviso in tre forme diverse. Erano rispettivamente il campo di forza Asura ottenuto dalla Gabbia del Re, il campo di forza del Dio del Massacro ottenuto dopo essere diventati demoni a dodici ali e infine quello del Grande Imperatore che si otteneva dopo aver completato la Strada dell'Imperatore.


Lin Ming non sapeva come fosse il campo di forza del Dio del Massacro, ma aveva sperimentato personalmente quello di tipo Asura. Il campo di forza Asura era una soppressione su più livelli. Sia la forza fisica sia il corpo, sia la circolazione di vera essenza che la percezione erano tutti soppressi al punto da essere diverse volte minori rispetto al normale. Più un coltivatore era debole, più difficile sarebbe stato sopportare questa pressione. Un praticante di arti marziali estremamente debole, potrebbe perfino avere un infarto e il suo mare spirituale collasserebbe. Questo era anche il motivo per cui i geni morivano nella Gabbia del Re.


Nonostante il campo di forza Asura fosse terrificante, questo valeva solo per il mondo reale. Dopo essere entrati in quello della volontà, non aveva più alcun effetto.


Ora, nel mondo della volontà, Lin Ming stava sentendo la soppressione assoluta del campo di forza demoniaco.


Lin Ming pensò immediatamente che poteva essere la terza forma, quella del Grande Imperatore!


Era come nella Gabbia del Re. Dopo aver completato l'intera prova, si poteva ottenere il campo di forza del Grande Imperatore. Ma prima Lin Ming avrebbe dovuto sopportare la soppressione di questo campo di forza!


Se non si sbagliava, allora il potere di questa soppressione sarebbe solo aumentato!


Pensando a come avrebbe dovuto affrontare un guerriero di livello Imperatore con uno spirito da battaglia e al contempo sopportare questo campo di forza, Lin Ming si rese conto più che mai della sua debolezza. Il divario era troppo grande. Non c'era da meravigliarsi che chiunque potesse superare la Strada dell'Imperatore poteva diventare un Imperatore Impareggiabile.


Ancora una volta Lin Ming riprese una forma umana, uguale a quella del mondo reale.


Ora, a causa della soppressione del campo di forza del Grande Imperatore, gli organi, i meridiani e il dantian del ragazzo subirono un'enorme pressione indebolendo la sua forza della metà.


Quando Lin Ming aveva combattuto nel mondo della volontà, anche quando aveva esaurito tutta l'energia della sua volontà ed era stato sul punto del collasso, c'erano sempre stati dei punti in cui il corpo del mondo della volontà non era stato temprato.


Tuttavia, ora che era sottoposto a questa pressione pervasiva, Lin Ming poteva stare a stento in piedi e avrebbe sentito ogni briciolo della sua anima resistere al campo di forza del Grande Imperatore, allenandolo completamente.


<em>'Il campo di forza Asura punta al mondo reale e quello del Grande Imperatore mira a quello del mondo della volontà. Sono come gemelli che si complementano a vicenda. Questo intento marziale demoniaco è meravigliosamente unico.'</em>


Lodò mentalmente Lin Ming. Tuttavia in quel momento non poteva perdere altro tempo a pensare perché davanti a lui era apparso già il prossimo nemico. Questa era l'incarnazione della volontà di un guerriero di livello Imperatore!


Nonostante il suo avversario non avesse ancora condensato uno spirito da battaglia, aveva comunque la coltivazione di un Imperatore Demoniaco tre stelle. Se non fosse stato per la soppressione del campo di forza del Grande Imperatore, allora Lin Ming poteva avere una minima possibilità di vincere, ma ora le sue possibilità erano praticamente nulle.


Non accadde alcun miracolo. Nell'arco di tre mosse ci fu un'esplosione mentre il corpo di Lin Ming fu fatto a pezzi. Un momento dopo si ritirò dal mondo della volontà con il corpo ricoperto di sudore.


Era troppo doloroso!


Durante questi tre mesi Lin Ming aveva consumato il 60-70% delle medicine capaci di guarire lo spirito che aveva trovato negli anelli spaziali di Yan Chi e Kai Yang. Se non fosse stato per l'energia dell'anima che avrebbe nutrito la sua volontà dopo aver estinto la volontà di un Imperatore, allora Lin Ming sarebbe già crollato.


"Queste medicine, dovrei usarle con moderazione..."


Lin Ming inghiottì metà di una pillola e poi tirò fuori anche un Cristallo di Sangue di massima qualità per meditare. Non solo non provava paura di fronte al campo di forza del Grande Imperatore, ma provava un grande spirito combattivo. Il campo di forza del Grande Imperatore era in grado di temprare l'incarnazione della propria volontà; era il miglior aiuto possibile per formare il suo spirito da battaglia.


.....


Il tempo passò silenziosamente. In un batter d'occhio erano passati quattro mesi da quando Lin Ming era entrato nella Strada dell'Imperatore.


Al di fuori della Steppa del Massacro, l'eruzione dell'Antico Abisso Demoniaco continuò ininterrotta. Il raggio e la magnitudine delle vibrazioni ora si erano indebolite di molto. Al momento ci sarebbe stato solo un terremoto di larga scala ogni due o tre giorni nella Pagoda del Cielo. Se avesse continuato così, allora l'eruzione sarebbe dovuta finire dopo tre mesi.


Dopodiché ci sarebbe stato un periodo stabile di due o tre mesi. Si poteva entrare nell'enorme Antico Abisso Demoniaco ed esplorare la famigerata zona proibita del Sacro Continente dei Demoni.


Dai Grandi Lord ai talenti di spicco tra gli sfidanti, tutti si stavano preparando per questo viaggio nell'Antico Abisso Demoniaco.


"Ho sentito che i Grandi Lord di tutte le Pagode Celesti hanno intenzione di esplorare l'area a 1200 chilometri dal confine." Nella Pagoda della Nuvola, diversi maestri del terzo piano stavano discutendo dell'Antico Abisso Demoniaco.


Le chilometri attorno al confine erano una zona letale, nessuno sarebbe potuto sopravvivere una volta che la attraversava. Era inutile desiderare di entrare in questa regione, chiunque entrava sarebbe morto, nemmeno i Grandi Lord facevano eccezione.


Ma entro una distanza di 1000-1200 chilometri era solo una zona pericolosa. Le possibilità di morire lì erano relativamente alte, ma anche le occasioni che si potevano ottenere all'interno erano di conseguenza molto buone.


"1200 chilometri? Incredibile, quelle persone sono davvero audaci. Stanno sognando in grande, rischierebbero perfino le loro vite così."


"Anche i diretti discendenti di Terre Sacre come Zhuan Yu, Duanmu Qun, Lan Xin e i famosi Grandi Lord come Sangue di Fuoco di Polaris, Tre Occhi della Pagoda della Pietra Bianca hanno intenzione di entrare in quest'are. Non c'è nient'altro da dire. Si può vivere solo una vita mediocre senza rischiare."


La strada delle arti marziali era piena di ostacoli e pericoli. Perfino un talento di livello Imperatore non faceva eccezione. Se avessero temuto di avventurarsi in luoghi sconosciuti ed esitato ad ottenere ogni opportunità fortunata che avevano a disposizione, allora il talento si sarebbe attenuato lentamente per rimanere solo negli stadi avanzati della Distruzione senza riuscire a fare il passo finale.


"Sì, ah, c'è anche Lin Ming della Pagoda di Polaris. Quel tipo era anormale. È un Grande Asura! Negli ultimi 10.000 anni ci sono stati solo 30-40 Grandi Asura perfino in tutte e dodici le pagode combinate. Mi chiedo se entrerà o no nella regione entro 1200 chilometri."


"Dovrebbe. Ho sentito che è già entrato nella Strada dell'Imperatore. Non ho idea di quanto sarà diventato forte dopo che ne uscirà. Chissà come sarebbe paragonato a Duanmu Qun della Pagoda della Nuvola?"


"Sono entrambi entrati nella Strada dell'Imperatore. Così hanno fatto Lan Xin della Splendida Pagoda, Zhuan Yu della Pagoda dell'Arcobaleno, Hei Shi della Pagoda della Grande Ascia e anche altri famosi talenti, tutti loro sono entrati nella Strada dell'Imperatore. Ognuno di loro è un genio mostruoso, non ho idea di quanti miglioramenti faranno!"


Mentre i due praticanti di arti marziali stavano discutendo, si illuminò un talismano del suono di fronte a loro, sembrava particolarmente brillante nella sala oscura.


"Oh? Hei Shi della Pagoda della Grande Ascia è appena uscito! La sua coltivazione è aumentata, da una a due stelle dello stadio del Re Demoniaco! E questo vale per la sua coltivazione, chissà quante mosse e Concetti ha migliorato. Questa Strada dell'Imperatore è ancora migliore per migliorare le proprie tecniche e i propri Concetti!"


Il praticante di arti marziali che stava parlando ovviamente era pieno di invidia.


Le Pagode Celesti radunavano tutti i talenti della via del massacro dell'intero Sacro Continente dei Demoni. Erano davvero innumerevoli. La coltivazione non era il solo fattore da considerare nelle abilità di combattimento, ma era un fattore importante. Un Re Demoniaco due stelle era un po' anormale. Anche i Concetti di Hei Shi e le sue mosse erano migliorate molto probabilmente. Era difficile immaginarsi quanto fosse terrificante ora.


"Prima che Hei Shi entrasse nella Pagoda Celeste era già un po' più abile del più debole Grande Lord. Dopo essere uscito probabilmente potrà combattere alla pari con un abile Grande Lord di medio livello."


Normalmente il talento di un Grande Lord era di gran lunga inferiore a quello di uno sfidante di massimo talento. Visto che i geni originavano quasi tutti da Terre Sacre, non avevano mai desiderato o pianificato di rimanere nella Pagoda Celeste e diventare Grandi Lord. Solo le persone dalle origini ordinarie che erano disposte a sottomettersi ai governatori della Steppa del Massacro potevano diventare Grandi Lord.


Quindi, finché questi discendenti delle Terre Sacre fossero rimasti lì per un tempo sufficiente, la loro potenza prima o poi avrebbe superato quella di un Grande Lord.


"Questo è troppo incredibile. Negli ultimi dieci anni gli sfidanti della Steppa del Massacro hanno avuto un talento che superava di gran lunga le generazioni passate. Si dice che perfino Feng Shen della Pagoda di Polaris sia entrato nella Strada dell'Imperatore. la setta che lo sostiene dovrebbe avere pagato un caro prezzo per permetterglielo.


I praticanti di arti marziali della Steppa del Massacro non vedevano l'ora di osservare tutti questi grandissimi talenti uscire uno alla volta. Sarebbe stata una vera prova per questi individui. Allora sarebbe stato rivelato chiaramente chi era un Vero Drago e chi invece non sarebbe stato all'altezza delle aspettative.


Passarono quattro mesi e poi, in un batter d'occhio arrivò il quinto mese. Feng Shen uscì! Seguito anche da Lan Xin!


Questi giovani orgogliosi e impareggiabili avevano delle origini spaventose. Quelle di Feng Shen erano leggermente inferiori agli altri, ma proveniva comunque da una Terra Sacra.


Di fronte a questo gruppo, il personale di alto livello della Steppa del Massacro naturalmente non osò fare nulla. Ora la loro forza avrebbe superato molti Grandi Lord. Sarebbe diventato sempre più difficile per la Steppa del Massacro controllarli.


Tuttavia queste varie Terre Sacre non erano irragionevoli. Dopo questo viaggio nell'Antico Abisso Demoniaco avrebbero fatto lasciare loro la Steppa del Massacro.


In quel momento, quando i discendenti delle Terre Sacre se ne andarono, gli sfidanti con un talento inferiore e che avevano giurato fedeltà alla Pagoda Celeste sarebbero diventati i nuovi Grandi Lord, rimpiazzando coloro che erano morti nell'Antico Abisso Demoniaco.


In questo modo questa generazione di sfidanti sarebbe stata superata. Poi la Steppa del Massacro avrebbe dato il benvenuto ad una nuova generazione di giovani eroi iniziando un nuovo ciclo.


Cinque mesi dopo, al 160esimo giorno, a parte Duanmu Qun e Lin Ming, ogni altro sfidante era uscito.


La loro coltivazione era aumentata in modo significativo. E la loro forza combattiva si era potenziata ancora di più!


Tutti questi praticanti di arti marziali bruciavano di spirito combattivo. Desideravano impazientemente di andare nell'Antico Abisso Demoniaco per mettersi alla prova.


Normalmente tutti questi grandi geni avevano molto orgoglio e fiducia in sé stessi. Dopo essere entrati nella Strada dell'Imperatore, si erano convinti tutti di aver percepito i principi più mistici e che fossero diventati i più potenti. Volevano competere l'uno con l'altro e vedere chi aveva ottenuto i benefici maggiori dalla Strada dell'Imperatore.


Questa poteva essere considerata la prova del loro talento.


Per i praticanti di arti marziali che lo desideravano, si poteva competere. La loro forza era davvero aumentata e questo si rifletteva principalmente nelle loro mosse, nella comprensione dei Concetti e nella loro coltivazione. Senza dubbio di fronte ai due cammini della Strada dell'Imperatore, tutti loro erano avanzati verso la strada piena di targhe di pietra scartando quella delle luci delle volontà.


Anche Duanmu Qun aveva fatto lo stesso.


Nella Strada dell'Imperatore della Pagoda della Nuvola, Duanmu Qun sussultò, il suo viso era pallido e il suo corpo tremava. Prese una pillola dal suo anello spaziale e la inghiottì. Dopo aver meditato per un po', il suo volto recuperò un po' di colore.


"La mia Strada dell'Imperatore... ha raggiunto il limite." Duanmu Qun sospirò scuotendo la testa. Si era reso conto di non poter andare oltre.
                                


                                



