---
title: Capitolo 623 – Uscita
pubDate: 2025-12-15T08:37:10.246Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>58 Capitoli in coda, 0/5</em>
da editare
<em>-Schadenfreude</em>


Nell'oscurità nera brillò una luce fredda. Una spada di grado Earth bassa qualità era stata scagliata a mezz'aria e stava vorticando lentamente.
Ma in quel momento l'arma iniziò a tremare. L'aria attorno formò un vortice che fece perfino tremare lo spazio. Con uno stridio, il tesoro di grado Earth esplose riducendosi in innumerevoli frammenti di metallo!


Dopo essere stati spaccati, i frammenti iniziarono a seguire la corrente, facendo brillare il vortice. Con un lieve ululato, lo spazio stesso sembrò squarciarsi. Se un praticante di arti marziali avesse incontrato questa distorsione, sarebbe stato ridotto in poltiglia.


"Questo è il potere d'attacco di uno spirito da battaglia."


Nel mondo della volontà, uno spirito da battaglia era l'arma più terrificante, ma nel mondo reale non poteva essere usato direttamente per attaccare, doveva essere infuso in qualche materiale. Un momento fa Lin Ming lo aveva fatto incarnare nell'aria, creando un vortice che aveva ridotto a pezzi il tesoro di grado Earth.


Infonderlo nell'aria non era considerato un utilizzo efficace, sarebbe stato molto più fruttuoso usarlo con un tesoro o in una tecnica. Lin Ming sperava di trovare qualcuno con cui confrontarsi così da poter vedere fino a che punto poteva arrivare il suo spirito da battaglia.


<em>'Mi chiedo quanto sia aumentata la mia potenza...'</em> Pensò Lin Ming mentre fermava l'agitazione del suo spirito da battaglia, facendo cadere i frammenti di metallo sul pavimento.


"Eheh, dopo aver compreso il tuo spirito da battaglia, le tue capacità difensive, la densità di vera essenza e la velocità non sono aumentate di molto, tuttavia il tuo potere combattivo è aumentato enormemente. Anche se il tuo spirito da battaglia è nella sua forma più elementare, è comunque terrificante. Quando crescerà in futuro, non dovrai nemmeno muoverti. Manda solo il tuo spirito da battaglia e potrà uccidere gli altri senza nemmeno essere visto!"


"Dopodiché, quando il tuo spirito da battaglia raggiungerà il Gran Successo, potrai anche infonderlo nella tua armatura per potenziare la tua difesa. In breve, quando diventerai più potente, questo spirito da battaglia diventerà un aspetto sempre più importante della tua forza.
Questo è anche il motivo per cui i praticanti di arti marziali più potenti nel loro mondo della volontà sono più rispettati e temuti. Questo perché la loro capacità di crescita è maggiore. Ora hai compreso il tuo spirito da battaglia perfino ancora prima di raggiungere il del Nucleo. Il tuo potenziale è... illimitato." Moguang sospirò, davvero invidioso dell'opportunità fortunata di Lin Ming.


"Mi chiedo se potrò rivaleggiare con il Grande Lord Demone Assoluto ora..." Lin Ming era rimasto nella Strada dell'Imperatore per più di sei mesi. La sua coltivazione e le sue tecniche non erano aumentate di molto, ma il suo potere d'attacco si era potenziato di molto grazie alla formazione dello spirito da battaglia. Ora, se avesse affrontato il Grande Lord Demone Assoluto, non sarebbe stato troppo sicuro delle sue possibilità.


Tuttavia, anche se avesse potuto affrontarlo, Lin Ming non avrebbe comunque cercato di ucciderlo in quel momento. Voleva ancora prendere in prestito la sua influenza per entrare nell'Antico Abisso Demoniaco. Era fin troppo presto attaccarlo.


"Non dovrebbe passare troppo tempo prima che l'Antico Abisso Demoniaco si apra; non ho abbastanza tempo per avanzare al del Nucleo. Con il tempo che mi rimane è meglio provare a perfezionare il mio spirito da battaglia!"


Lin Ming continuò verso la prossima luce, se non fosse stato in grado di mettere alla prova il potere di questo spirito da battaglia nel mondo vero, allora poteva testarlo nel mondo della volontà.


Dopo essere entrato di nuovo in esso, Lin Ming ebbe una sensazione completamente diversa.


Sentì ch il suo corpo e i dintorni erano diventati incredibilmente reali, non c'era quasi alcuna differenza con il mondo reale. La sua percezione era diventata incredibilmente acuta ed era pieno di forza. La sua velocità, lo spessore della sua vera essenza, la comprensione delle leggi, era tutto tornato!
Di fronte a lui c'era l'incarnazione della volontà di un guerriero di livello Imperatore. Questa figura era completamente avvolta da uno strato di nebbia nera, era impossibile vedere chiaramente il suo aspetto.


"Uccidere!"


Un pensiero apparì nella mente di Lin Ming. Non si era nemmeno mosso, ma una lancia incredibilmente affilata era apparsa di fronte a lui puntando verso il cuore della figura!
Il sangue schizzò e l'incarnazione della volontà sparì lentamente trasformandosi in energia pura che fluì nel corpo di Lin Ming, rivitalizzando la sua volontà.


"Questa è visualizzazione?"


Lin Ming pensò alla sensazione che aveva sentito. Come aveva detto Moguang, nel mondo della volontà, il ragazzo era un dio. Poteva creare qualsiasi arma, bestia feroce o, se fosse stata abbastanza forte, poteva perfino formare una Bestia Divina!


E queste forme che aveva visualizzato, queste armi e bestie feroci, potevano diventare lo strumento più pericoloso e mortale.


"La differenza tra quelli con uno spirito da battaglia e coloro che ne sono privi è così vasta. Prima di formare il mio spirito da battaglia avrei dovuto subire diverse gravi ferite e rischiare di distruggere me stesso per distruggere il corpo di una volontà di un guerriero di livello Imperatore. Ora invece, dopo aver formato il mio spirito da battaglia, posso ucciderli istantaneamente."


In realtà ciò che aveva distrutto non era la vera volontà, ma l'energia formata da qualcosa di simile che la Strada dell'Imperatore aveva creato basandosi sui ricordi di questi antichi Imperatori.


Queste forme di energia avevano il loro potere d'attacco, ma naturalmente erano inferiori alla vera volontà di un guerriero di livello Imperatore. Altrimenti, anche se Lin Ming avesse compreso uno spirito da battaglia, sarebbe stato comunque incredibilmente difficile vincere per lui.


In seguito continuò a farsi strada. Con uno spirito da battaglia, queste volontà dell'imperatore senza difese erano entrate in completo svantaggio.


Durante queste battaglie, la forma elementare dello spirito da battaglia di Lin Ming si stava solidificando stava crescendo in continuazione. Sentendo il suo spirito da battaglia crescere, Lin Ming aspettava con impazienza di combattere nel mondo reale; voleva vedere quanto era migliorato.


Quel giorno, quando entrò in un nuovo mondo della volontà, Lin Ming sentì una pressione terrificante abbattersi su di lui, facendogli galera il sangue. Guardando in alto, Lin Ming vide un viso dai contorni sfocati nel cielo, sembrava un'illusione.


"Junior, non puoi rivaleggiare con me. Fermati qui e torna indietro."


Riecheggiò una voce dall'orizzonte sconfinato, riverberò nelle orecchie di Lin Ming come un tuono.


Il ragazzo rimase scioccato. Prima d'ora aveva distrutto le incarnazioni della volontà di decine di guerrieri di livello Imperatore, ma nessuna di esse aveva mai parlato. Per questo Lin Ming si era convinto che non fossero altro che oggetti morti o simulazioni creati dalla Strada dell'Imperatore. Altrimenti se i grandi talenti avessero distrutto così Volontà dell'Imperatore mentre entravano, allora sarebbero già finite.


Che esistessero davvero i resti dell'anima di un guerriero di livello Imperatore?


Aveva appena pensato questo, che una pressione soverchiante si abbatté su di lui distruggendo il suo corpo. Un momento dopo Lin Ming si era ritirato dal mondo della volontà, il suo corpo era fradicio di sudore.


Il divario era troppo vasto!


Dall'ultimo mondo della volontà a questo, la difficoltà era aumentata di moltissimo!


"Questo è un guerriero di livello Imperatore che ha formato il suo spirito da battaglia, potrebbe avere perfino lasciato parte della sua coscienza dentro la sua volontà. Non posso assolutamente rivaleggiare con lui."


Era una differenza tale da essere come il divario tra il fango e le nuvole; era così grande che Lin Ming non aveva nemmeno pensato di potersi opporre prima di essere distrutto.


Aveva raggiunto il suo limite?


Lin Ming guardò le luci della volontà che si estendevano in lontananza e scosse la testa. Gli mancava ancora così tanta strada, eppure aveva già raggiunto il suo limite. Non era nemmeno vicino alla fine!


"Ragazzo! Non sei ancora soddisfatto?!" Nel mare spirituale di Lin Ming, Moguang balzò e disse con tono irritato:"La strada delle luci supera di gran lunga quella delle targhe di pietra, ma ora ne hai perfino superato una buona metà! Cosa vuoi di più? Sei solo ad un passo dal del Nucleo, se si potesse superare così facilmente la Strada dell'Imperatore allora non sarebbe niente di che!"


La Strada dell'Imperatore non solo includeva la strada delle luci, ma anche altre sezioni. Ma al momento Lin Ming aveva scelto la strada delle luci. Se fosse entrato la prossima volta, allora sarebbe ripartito da qui.


Prima di finire di percorrere questa strada, gli sarebbe stato impossibile percorrere la via delle targhe. Quindi era inutile rimanere qui.


"Per ora termino qui!"


Lin Ming fece un respiro profondo. Era il momento di uscire per lui.


Alla fine era rimasto per sette mesi nella Strada dell'Imperatore. Il suo compleanno era passato di nuovo senza che se ne accorgesse. Dopo aver lasciato la Strada dell'Imperatore, aveva compiuto vent'anni.


L'eruzione dell'Antico Abisso Demoniaco si era calmata. Tra due mesi le energie si sarebbero stabilizzato e le dodici Pagode Celesti avrebbero aperto l'entrata all'Antico Abisso Demoniaco. In quel momento tutti i giovani d'élite e i Grandi Lord sarebbero potuti entrare nell'Antico Abisso Demoniaco per cercare le loro opportunità fortunate.


Quando Lin Ming uscì, naturalmente suscitò molto interesse.


Per loro sarebbe stato un potente rivale.


L'Antico Abisso Demoniaco era una terra mortale. Fin dai tempi antichi, innumerevoli giovani d'élite e Grandi Lord straordinari sarebbero morti qui. Alcuni sarebbero morti nelle zone più pericolose dell'abisso e alcuni per mano degli altri praticanti di arti marziali. In effetti questa seconda ragione era una delle cause principali di morte nell'Antico Abisso Demoniaco.


Nell'Antico Abisso Demoniaco era pieno di opportunità fortunate, ma non c'erano nemmeno regole. Uccidere qualcuno e derubarlo era una scelta comune specialmente dopo un'eruzione in cui c'erano molte più occasioni e tesori. Prima di entrare, molti si stavano già preparando psicologicamente.


Per i praticanti di arti marziali che percorrevano la via del massacro, un ambiente del genere avrebbe causato una feroce battaglia sanguinosa.


Tuttavia, i guerrieri che avevano i requisiti per entrare nell'Antico Abisso demoniaco erano geni impareggiabili o Grandi Lord. Nonostante fossero potenti, di fronte ad un gruppo di tigri bisognava stare attenti, altrimenti era possibile rimanere uccisi.


Così era necessario anche indagare sulle altre persone che sarebbero entrate.


Lan Xin, Duanmu Qun, Roccia Nera e altri grandi talenti naturalmente avevano attirato l'attenzione. Per quanto riguarda Sangue di Fuoco, Tre Occhi e persone come loro, erano stati Grandi Lord per molto tempo, quindi non c'era bisogno di menzionarli.


Anche Lin Ming, la stella nascente che aveva ucciso il Grande Lord Heian, era sotto i riflettori.


"Prima di entrare nella Strada dell'Imperatore aveva una forza uguale ai più potenti Grandi Lord di Polaris. Dopo essersene andato probabilmente sarà formidabile quanto i primi tre Grandi Lord della Pagoda del Cielo!"


Nella Pagoda della Nuvola, le decine di Grandi Lord avevano incaricato i loro seguaci d indagare sulla forza dei loro avversari per prepararsi all'Antico Abisso Demoniaco. Naturalmente avevano menzionato Lin Ming.


Un altro Grande Lord disse:"Delle dodici pagode, i Grandi Lord di Polaris sono quelli di grado medio-basso, mentre i nostri sono i migliori. Lin Ming è forte, ma nel nostro gruppo non sarebbe così formidabile. Lin Ming è un rivale formidabile, ma non dobbiamo temerlo particolarmente."


"Mi chiedo come se la caverebbe contro Duanmu Qun e Lan Xin. Specialmente Duanmu Qun. Ho sentito che la sua forza non è necessariamente inferiore a Lin Ming. Dopo essere entrato nella Strada dell'Imperatore, la sua coltivazione è aumentata, per non menzionare la sua comprensione delle leggi. Il suo raccolto lì dev'essere stato ottimo."


Mentre stavano discutendo, un talismano di trasmissione del suono si accese nella sala principale. Quando il capo di questi Grandi Lord sentì la notizia, mostrò un'espressione strana.
                                


                                



