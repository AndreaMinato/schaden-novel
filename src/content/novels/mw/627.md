---
title: Capitolo 627 – Creature Malvagie
pubDate: 2025-12-15T08:37:10.247Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>54 Capitoli in coda, 0/5</em>
da editare
<em>-Schadenfreude</em>






A 10.000 chilometri attorno al confine dell'Antico Abisso Demoniaco, l'energia infernale era così densa da condensarsi. Lin Ming poteva sentire una trazione sull'energia che possedeva, come se stesse uscendo dal suo corpo.


<em>'Che energia infernale incredibilmente ricca. Questa nebbia è energia infernale condensata. Se potessi allenarmi qui...'</em> Lin Ming scosse la testa mentre ci pensava. Quando un praticante di arti marziali coltivava, spesso avrebbe meditato. In queste condizioni le capacità difensive sarebbero state molto basse. Farlo nell'Antico Abisso Demoniaco pieno di ogni sorta di pericolo era praticamente un suicidio.


"Eheh, ragazzo, che ne pensi? C'è un'atmosfera grandiosa qui!" Una voce irritante chiamò Lin Ming. Ogni sillaba sembrava un ago che infilzava l'orecchio che faceva sentire a disagio chiunque l'ascoltasse.


Lin Ming si girò e vide che era stato il Grande Lord Cenere Nera a parlare.


Si accigliò e non rispose.


Il Grande Lord Cenere Nera non vi badò. Continuò a dire:"Immagino che quando saremo a 1500 chilometri di distanza dal confine continuerai ad avanzare. Allora che ne dici se andassimo insieme? Potremo proteggerci a vicenda, ahah!"


"Mi spiace, ma non sono interessato. Inoltre... sarebbe meglio per te se smettessi di sondare il terreno legando la tua percezione alle tue parole." Disse con voce fredda Lin Ming.


Il Grande Lord Cenere Nera si irrigidì. Questo ragazzo era troppo percettivo! Il suo metodo per sondare gli altri era estremamente discreto; una persona normale avrebbe sentito solo una voce fastidiosa, Lin Ming invece aveva visto istantaneamente i suoi trucchi.


Sada avanzò senza fretta. Chiuse gli occhi e sentì il vento:"Da qui in avanti saremo a 8.500 chilometri di distanza dalla zona a 1.500 chilometri dall'Antico Abisso Demoniaco. Il nostro viaggio durerà circa da 20 a 30 giorni. Durante questo mese dovrete seguire i miei ordini. Se incontreremo qualche creatura malvagia non potrete assolutamente prendere alcuna iniziativa, non potete! Altrimenti potrebbe avere gravi conseguenze!"


"Creatura malvagia? Quale creatura malvagia, uh?" Chiese un elfo, interessato. In quanto persona degna di entrare nell'Antico Abisso Demoniaco, non c'era bisogno di menzionare la sua forza e il suo talento; aveva piena fiducia in sé stesso. Si stava chiedendo se sarebbe stato lui a farsi avanti e a salvare la situazione se avessero incontrato qualche pericolo. Anche se non poteva essere l'eroe che avrebbe salvato la damigella in pericolo, se non altro avrebbe lasciato una buona impressione su Lan Xin. Anche se erano coltivatrici, nel profondo le donne avrebbero sempre desiderato di essere protette.


Stavolta, durante questo viaggio nell'Antico Abisso Demoniaco, il suo obiettivo più importante sarebbe stato attirare l'attenzione di Lan Xin e conquistarla. In confronto a sposarla e unirsi alla Terra Sacra dell'Argento Blu, qualsiasi opportunità fortunata che avrebbe trovato qui sarebbe stata solo spazzatura.


Sada spiegò lentamente:"Attorno all'Antico Abisso Demoniaco ci sono molte strane creature malvagie che nascono tra l'energia infernale. Queste esistenze sono bizzarre ed enigmatiche. Nessuno sa da dove provengono e, normalmente, non le dovremmo temere naturalmente. Tuttavia alcune vengono scagliate fuori dall'Antico Abisso Demoniaco durante l'eruzione. Se incontriamo creature del genere, dovremo scappare lontano, molto lontano! Combatterle è semplicemente un suicidio!"


"Creature malvagie scagliate fuori dall'Antico Abisso Demoniaco?" Lin Ming si raggelò. L'Antico Abisso Demoniaco era senza dubbio terrificante. Un enorme artiglio era spuntato fuori da quello strano buco e aveva ucciso all'istante dodici guerrieri di livello Imperatore. Anche un cane o un gatto che proveniva da quel posto non sarebbe stato facile da affrontare.


Nonostante i giovani elfi fossero orgogliosi e arroganti, non erano stupidi. Quando sentirono Sada menzionare le creature malvagie dell'Antico Abisso Demoniaco, rimasero in silenzio. Erano ben consapevoli di quanto fossero utili le loro abilità qui.


"Bene. Se non ci sono altre domande, allora partiremo. Inoltre c'è un altro punto da considerare. Cercate di evitare di combattere il più possibile, ma se siete costretti a farlo, allora trattenetevi il più possibile. Usate solo il 30% del vostro potere per combattere, non usatene il 40% e non create ondate di vera essenza o essenza demoniaca agitando un'enorme quantità di energia infernale. Capito?" L'espressione e il tono di Sada erano severi. Vedendo l'espressione un po' scontenta del giovane elfo di prima, disse:"Non è un parco giochi per bambini. Ehi, tu, mi hai sentito?"


"Ti ho sentito." Il giovane mostrò un'espressione impaziente ed impetuosa e annuì:"Non sono un bambino."


Sada diede un'occhiataccia all'elfo e disse:"Andiamo!"


Il gruppo iniziò il suo viaggio. Le 8500 chilometri seguenti erano relativamente al sicuro. I praticanti di arti marziali non iniziarono a combattere tra di loro. Dato che avevano una guida, i pericoli che incontravano erano diminuiti. Naturalmente anche le opportunità fortunate che avevano trovato erano limitate e, dato che erano così tanti, non sarebbe rimasto molto a ciascun membro del gruppo una volta diviso, inoltre le Pagode Celesti ne avrebbero preso una porzione.


La squadra continuò a marciare. L'ambiente circostante era cupo, piena di nebbia sconfinata. Fortunatamente potevano usare le stelle nel cielo come guida in modo da non perdersi.


Il terreno accidentato era ricoperto di rocce rosse. Occasionalmente si potevano vedere frammenti di tavole di pietra. Le scritte e i sigilli su di esse si erano corrose da tempo dopo così tante decine o centinaia di migliaia di anni.


Questi noiosi giorni di viaggio passarono tranquillamente per un po', ma dopo una decina di giorni circa, molti iniziarono a provare impazienza.


Durante questo periodo di tempo non avevano nemmeno visto l'ombra di queste cosiddette 'creature malvagie', figuriamoci un'opportunità fortunata.


A volte diventava davvero noioso. Alcuni del gruppo iniziarono ad aspettare con impazienza che una di queste 'creature malvagie' apparissero così da poter alleviare la loro noia.


"Potremmo andare veloce. Qui non c'è nient'altro a parte nebbia e roccia. Percorriamo solo poche centinaia di chilometri al giorno, solo il cielo sa quanto tempo ci metteremo ad attraversare 8.500 chilometri. Se potessi volare ci metterei solo poche ore! Di che sorta di creatura malvagia state parlando? Abbiamo camminato per così tanto tempo e non ne abbiamo vista nessuna!"


Attraversare centinaia di chilometri in un giorno era qualcosa che perfino dei soldati mortali ben allenati erano incapaci di fare, ma per questi giovani eroi era una velocità simile a quella di una lumaca.


Sada si fermò all'improvviso, si girò di scatto verso il giovane come una tigre, il suo sguardo gelido fece fermare l'elfo.


"I pericoli dell'Antico Abisso Demoniaco non sono semplici come credi. Dovresti essere già contento di poter arrivare lì senza correre pericoli, quindi chiudi quella dannata bocca. Una volta che arriveremo a 1500 chilometri, il mio ruolo sarà finito e allora potrai fare come vuoi. Anche se salterai nell'Antico Abisso Demoniaco stesso, non sarà affar mio."


L'elfo iniziò ad irritarsi:"Interessante! Perché dovremmo farci guidare da te? Perché voi cosiddetti supervisori dovete andare con noi? Non è per monitorarci? Temete che troveremo qualche opportunità fortunata o che ci uccideremo l'un l'altro per poi diventare demoni a dodici ali."


Il tono del giovane era aggressivo:"Con te a condurci, chissà se non ti stai intascando tutto silenziosamente lungo la via! Se incontrassimo davvero un pericolo, potresti essere il primo a correre lasciandoci dietro! Stiamo cercando opportunità fortunate qui, non siamo le tue guardie del corpo o carne da cannone quando ne hai bisogno!"


L'espressione di Sada si incupì in modo terribile:"Se non hai intenzione di venire con me, allora vai a farti fottere!"


"Umpf! Chi ha paura di te? Andiamo! Andiamo tutti!"


Gridò il giovane al gruppo. Tuttavia nessuno gli rispose. Seguire questo Sada era come rinunciare alle opportunità fortunate, ma l'obiettivo della maggior parte delle persone qui era di raggiungere la zona entro 1500 chilometri di raggio. In questo raggio di 8500 chilometri esterno non c'erano praticamente opportunità, quindi rinunciare ad esplorare questa zona andava bene.


Lin Ming era indifferente nei confronti di tutto questo. Mentre stavano viaggiando, si era sempre concentrato sul suo respiro.


Nonostante non fosse riuscito a calmare il suo cuore e la sua mente per via del passo veloce con cui stavano procedendo, l'energia infernale qui era incredibilmente ricca; era la condizione ideale per allenare l'Arte della Grande Alabarda Sanguigna. Questa velocità di allenamento non sarebbe stata inferiore ad una meditazione in isolamento.


Per garantire le fondamenta più solide, Lin Ming stimò che avrebbe dovuto allenarsi per sei mesi prima di avanzare al del Nucleo. Se avesse meditato su quelle tavole di pietra della Strada dell'Imperatore, avrebbe potuto metterci solo qualche mese. Tuttavia aveva scelto la via delle luci della volontà, quindi aveva continuato lungo quella strada, rinunciando alle targhe degli Imperatori.


Vedendo che nessuno rispondeva alle sue grida, l'elfo fece una smorfia. Non gli importava molto della sua reputazione ed era davvero pronto ad andarsene in ogni momento. In realtà non aveva paura di avventurarsi da solo, ma una volta che l'avesse fatto, non ci sarebbero più state opportunità di rimanere con Lan Xin.


L'elfo ora non poteva più ritirarsi. Mentre guardava Lan Xin, notò che stava controllando il suo respiro, non stava badando minimamente a lui.


La mentalità di questi giovani talenti per lo più era arrogante e facile da irritare. Data la sua testardaggine anche in questa situazione imbarazzante, il giovane stava per dire altri insulti prima di andarsene, tuttavia in quel momento ci fu un cambiamento.


Non troppo lontano risuonò un gemito. Era un suono che non poteva assolutamente appartenere ad un essere umano. Pareva che una bestia feroce stesse strillando nonostante avesse la gola stipata da pezzi di vetro, era estremamente stridente.


"Cos'è stato?!"


Tutti si tesero immediatamente e tirarono fuori le loro armi.


Sada estrasse una falce con una lama crescente, era in piena all'erta. Disse velocemente a bassa voce:"Non agite imprudentemente, aspettate un mio ordine."


"Ahhh!!"


Dopo aver emesso un altro grido, un'ombra grigia non troppo lontana si avvicinò precipitandosi verso il gruppo!


Sarebbe stato il giovane che stava farneticando a sopportare l'impatto di questo attacco!


"Non siate nervosi! È solo...!"


Sada non aveva nemmeno finito di parlare quando l'elfo gridò e menò un fendente con la sua spada.


"Muori!"


Una luce blu sfrecciò nel cielo. L'ombra grigia fu penetrata dall'arma. Lo spazio tremò e venti forti ulularono. La ricca energia infernale attorno fu tagliata in due, spazzata via!


L'elfo aveva sfogato la sua rabbia tramite questo colpo. Era venuto nell'Antico Abisso Demoniaco ed era uno dei migliori tra i demoni sette stelli. Aveva raggiunto il Gran Successo nella comprensione del Concetto di Vento e aveva anche iniziato a capire il Concetto di Spazio.


Si poteva immaginare quanto sarebbe stato potente un suo colpo a piena forza.


Gli occhi di Sada si arrossarono istantaneamente:"Vuoi ucciderci? Ti ho detto di non usare tutta la tua forza creando ondate di vera essenza e di non agitare l'energia infernale qui! Tu..."


"Fottiti!" L'elfo interruppe Sada. "Non sono un tuo servo, quindi perché diavolo mi importerebbe di ciò che vuoi! E anche voi! Siete stati oppressi dal Divino Tempio del Massacro al punto da essere disposti a sottomettervi a queste condizioni spazzatura! Non mi sono mai arrabbiato tanto per un gruppo di gente inutile prima d'ora!"


Nonostante volesse sposare Lan Xin ed entrare nella sua Terra Sacra dell'Argento Blu, era più facile a dirsi che a farsi. In tal caso tanto valeva andarsene con stile, farlo lo avrebbe reso più sereno.


Anche dopo che aveva espresso la sua contrarietà, perfino il gruppo di persone che non l'avrebbe seguito non aveva detto nulla. Si sentiva incredibilmente libero. Tuttavia in quel momento le espressioni di tutti iniziarono a cambiare.


Lan Xi puntò il dito verso le sue gambe e disse impallidendo:"Le tue... le tue gambe..."
                                


                                



