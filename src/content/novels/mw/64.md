---
title: Capitolo 64 - Processo Intricato
pubDate: 2025-10-16T07:28:18.417Z
tags:
    - mw
---


"Che genere di lancia vorreste comprare? E a quale prezzo vorreste puntare?"


"Avete qualche raro tesoro qui?" Chiese Lin Ming.


"Lance con il grado di un tesoro?" Il commesso non si aspettava di essere di nuovo sorpreso.
Un tesoro del genere sarebbe costato spesso diecimila o ventimila liang d'oro e le lance di alta qualità potevano raggiungere anche trenta o quarantamila liang d'oro. Questo ragazzo era così ricco?


In realtà al momento Lin Ming non aveva così tanto oro con sé, ma se avesse avuto del tempo poteva procurarselo.


"Giovane eroe, il nostro negozio al momento non ha alcuna lancia del genere. Se volete dare un'occhiata a spade o sciabole preziose, ne abbiamo una grande varietà da cui potreste scegliere."


"..." Lin Ming si sentì un po' deluso. Non pensava che nemmeno la Sala Armi Divine avrebbe avuto lance al livello di un tesoro. Ce n'erano pochissime.


Il commesso continuò, "Ci sono poche lance con il grado di un tesoro e la domanda non è bassa. Due mesi fa ne avevamo una, ma era già stata prenotata in anticipo e l'abbiamo venduta."


"Oh? Da quello che so, non ci sono molti praticanti di arti marziali nel regno di Fortuna Celeste che usano le lance. La domanda è così alta?"


"Mmh. Sì, sono un bene molto richiesto. Non ci sono molti praticanti di arti marziali che le usano, ma... l'esercito sì. Alcuni generali acquistano delle lance simili, ma visto che non ce ne sono abbastanza, perfino generali con illustri carriere non hanno un una lancia di grado superiore. Se il giovane eroe desidera acquistarne una nel regno di Fortuna Celeste, sarà davvero difficile."


Era così allora. Lin Ming capiva bene che la lancia era l'arma migliore da usare nell'esercito. Fin dai tempi antichi tra tutti i famosi comandanti dell'esercito, l'80% di loro avrebbe usato una lancia in battaglia. Gli altri due avrebbero utilizzato armi come un grande <a href="https://it.wikipedia.org/wiki/Guan_dao">guan dao</a>, un tridente, un'alabarda o altre armi simili alla lancia. Non c'erano molti famosi generali che contavano su una spada o una sciabola per condurre un esercito.


Quando si marciava, di solito montavano su cavalli da guerra. Una spada o una sciabola sarebbero stati troppo corti e la portata dell'arma ridotta. Perciò bisognava usare un'alabarda, una picca, una lancia o comunque armi ad un'ampia gittata. Con una lancia in mano, anche se si fosse circondati dai nemici, ci si potrebbe fare strada uccidendoli. Una lancia lunga dieci piedi poteva spazzare via tutti i nemici.
Questo era qualcosa che la spada, la sciabola, l'ascia o altre armi non potevano sperare di fare.


Per questo lo stile che poteva spazzare via un esercito di mille soldati era riservato alla lancia!


Questo era il motivo per cui i generali del regno di Fortuna Celeste, anche se dovevano coltivare e combattere con la spada, non avevano altra scelta se non imparare ad usare la lancia.


<em>'Beh, per una lancia con il grado di un tesoro, tornerò più tardi quando ne avranno una. Una lancia di alta qualità probabilmente costerà molte decine di migliaia di liang d'oro e al momento non ho tutti quei soldi. L'oro che ho speso proviene dal Signor Muyi e, anche se i simboli di iscrizione sono molto costosi, non credo che abbia bisogno di acquistarne altri. Sto disturbando così tanto Muyi, molte decine di migliaia di liang d'oro non sono una piccola somma; non dovrei rivolgermi a lui per questo. In più una lancia con il grado di un tesoro è difficile da usare e la mia coltivazione al momento non sarebbe sufficiente. Anche se l'avessi, non sarei in grado di mostrare il suo potenziale.'</em>


Pensando a questo, Lin Ming disse, "Allora lasciamo perdere.
Mi può portare a guardare delle lance, una buona lancia."


"Molto bene. Giovane Eroe, per favore aspettate un momento." Il commesso si girò e tirò fuori una spessa lancia da una cassa di legno. L'asta era color nero e lunga sette piedi.


Quando un negozio vendeva una lancia, spesso la punta e l'asta erano vendute separatamente. L'asta della lancia era posta in una cassa di legno per proteggerla dall'erosione. La punta della lancia era immersa in una tinozza di olio di legno per preservarla e garantirne la luminosità.
Il cliente avrebbe scelto l'asta e la punta che voleva, e le due parti sarebbero state unite in seguito per formare il prodotto finito.


"Giovane Eroe, guardate." Il commesso disse mentre porgeva l'asta della lancia a Lin Ming.


Il ragazzo sollevò l'asta con la mano. Il suo peso era intorno ai 30 jin e non era fatta di metallo. Contraendo la mano, Lin Ming notò che l'asta era piuttosto flessibile, era sicuro che se avesse roteato l'asta avrebbe potuto frantumare il cranio di un animale.


Nonostante l'asta non fosse fatta di metallo, il danno che poteva causare al corpo di una persona era equivalente a quello di un palo di metallo.


"Quanto costa quest'asta di lancia?" Domandò Lin Ming.


"1200 liang d'oro."


Anche se se lo aspettava, Lin Ming rimase comunque stupefatto quando sentì il prezzo. L'asta era troppo costosa! Si doveva sapere che una normale spada con il grado di un tesoro sarebbe costata molte migliaia di liang d'oro.
Quest'asta non era un tesoro!


Il commesso vide lo stupore di Lin Ming e spiegò, "Quest'asta è fatta da legno ferreo nero. È stato selezionato accuratamente da un albero ferro nero e il legno è stato immerso in acqua di sorgente per sette settimane per farlo rinascere. Dopodiché è stato messo a friggere in un gigantesco <a href="https://it.wikipedia.org/wiki/Wok">wok</a> con un olio apposito per tre giorni. Tutta la corteccia è stata rimossa lasciando solo il nucleo più duro e resistente del legno, poi è stato mischiato e aggrovigliato alla seta del Baco Dorato, per poi essere fasciato con la tela di un Baco Dorato che è stata immersa per tre anni in olio di legno."


"Sia il legno ferreo nero che la seta del Baco Dorato sono materiali preziosi, che sono difficili da danneggiare con una spada o una sciabola. In più grazie alle speciali tecniche di creazione, quest'asta non verrà tagliata in battaglia, anche se incontrasse una spada con il grado di un tesoro. Questo giovane eroe potrà sentirsi sollevato."


Sentendo la spiegazione appassionata del commesso, Lin Ming sentì il suo cuore sussultare.
Non pensava che questa comune asta di lancia avrebbe avuto un processo di creazione così complesso e avanzato.
La seta del Baco Dorato era inferiore e più economica della seta del Baco Celestiale, ma era comunque un materiale costoso. Anche il legno ferreo nero lo era e proveniva anche da un albero vecchio di centinaia di anni.


Inoltre con un solo errore nel processo di produzione, si sarebbe rovinato tutto. Per esempio se ci fosse stato un problema mentre veniva bollito, allora il legno sarebbe stato rovinato. L'asta doveva essere dritta e rigida, come un righello perfetto. Se ci fosse stato anche una leggera curvatura, sarebbe stata eliminata.
Questo aveva fatto alzare di molto il valore di quest'asta.


Non c'era da meravigliarsi che fosse così costosa. Anche se una persona comune non dovesse guadagnarsi da vivere e lavorasse sodo per tutta la sua vita, non avrebbe mai potuto permettersene una. Se questo genere di asta fosse stata data ad un cittadino comune, sarebbe stata tramandata di generazione in generazione come un prezioso cimelio di famiglia.


Il commesso disse, "La parte più costosa della lancia è l'asta. Se la lancia è buona, allora l'80% è dovuto all'asta e per il 20% per la punta. La creazione della punta è molto più semplice e il costo si aggira a poche centinaia di liang d'oro. Se volete scegliere un'asta di una lancia di ferro venato, verrebbe solo 800 liang d'oro. Il prezzo totale non supererebbe i 2000 liang d'oro. Cosa ne pensate giovane eroe?"


Lin Ming armeggiò con l'asta tenendola tra le mani. Sentiva un po' di affetto nei suoi confronti e la mise giù con difficoltà. Senza menzionare la resistenza e l'elasticità dell'asta, era assolutamente un prodotto di prim'ordine.


Peccato che fosse troppo leggera!


"Avete qualcosa di più pesante? Per esempio un'asta di molte centinaia di jin."


"Oh?" Il commesso rimase un po' sorpreso. Per brandire una lancia che pesava molti jin con destrezza, avresti bisogno di molte centinaia di jin di forza. Questo ragazzo era davvero così forte?


Ma anche se aveva dubbi, il commesso tirò fuori un'altra lancia fatta di puro acciaioscuro. Quest'asta era piuttosto spessa, era lunga sette piedi e pesava più di 400 jin. Il commesso si sforzò un po' mentre la tirò fuori, ma alla fine riuscì a tirarla su.


"Quest'asta di lancia costa 800 liang d'oro."


Il acciaioscuro era costoso, ma produrre un'asta con questo metallo era abbastanza semplice, per questo le aste erano abbastanza economiche.


"Giovane Eroe, state attento, è molto pesante." Il commesso sentì un po' di trepidazione mentre consegnava la lancia di acciaioscuro a Lin Ming. Ma rimase scioccato vedendo che il ragazzo la stringeva come una normale mazza di legno e lo faceva in modo molto rilassato.


Il commesso spalancò gli occhi. Questo giovane era molto forte! Era semplicemente una bestia feroce in forma umana.


Lin Ming tenne l'asta tra le mani e ci pensò un po', poi chiese, "Avete qualcosa di più pesante?"


<em>'Più pesante? Vuole qualcosa di più pesante?'</em>


"Non c'è problema." Per evitare problemi inutili, Lin Ming fece vedere le banconote d'oro nel suo taschino. In quel momento aveva ancora 8000 liang d'oro. Finché non era una lancia con il grado di un tesoro, avrebbe potuto permettersela.


Il commesso vide lo spesso mucchi di banconote dorate e rimase stupefatto. <em>'Che pila spessa di banconote! Questo ragazzo è davvero ricco!'</em> Disse rispettosamente, "Giovane Eroe, per favore seguitemi."


Dopodiché il commesso salì al secondo piano.
                                


                                



