---
title: Capitolo 642 - Capitare nella Zona Proibita
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>42 Capitoli in coda, 0/5</em>
da editare
<em>-Schadenfreude</em>


Duanmu Qun notò la reazione di Lan Xin e le chiese con una trasmissione di vera essenza:"Lan Xin, cosa c'è?" La donna rispose esprimendo la sua ipotesi e Duanmu Qun rimase stordito per un momento, le sue palpebre fremettero.


In effetti ritrovare un anello spaziale era una scusa debole. Duanmu Qun non ci aveva pensato molto sul momento, ma ora che aveva ricordato con cautela questi dettagli, c'erano un po' di punti sospetti.


Primo, Lin Ming era meticoloso e attento oltre che potente. Una persona del genere poteva davvero perdere il suo anello spaziale e non rendersene conto subito? Secondo, da ciò che aveva detto Lan Xin, Lin Ming aveva condotto la squadra fuori dalla trappola mortale e aveva anche cambiato direzione a metà tragitto. Era davvero una coincidenza?


Lin Ming non era uno sciocco. Dato che aveva la sicurezza di poter tornare, doveva essersi reso conto di poter affrontare la creatura malvagia di quella zona pericolosa. Non era sorprendente che cercasse dei tesori in una zona pericolosa.


Mentre ci pensava, Duanmu Qun si sentì intimorito. Anche il suo gruppo aveva incontrato molte zone pericolose e aveva visto uno dei suoi compagni morire tragicamente. Sapeva bene quanto era terrificante l'Antico Abisso Demoniaco! Qui le opportunità fortunate erano ovunque, ma questo non significava che si potessero ottenere fortuitamente. Bisognava essere sufficientemente potenti o almeno avere l'abilità di affrontare la situazione, altrimenti si poteva solo morire.


Lin Ming, qual era il suo segreto? Non solo aveva superato gli innumerevoli pericoli dell'Antico Abisso Demoniaco, ma era anche arrivato qui ed era avanzato al del Nucleo!


Aveva davvero molti punti di forza nascosti!


Duanmu Qun era sempre più impressionato. Aveva la sensazione che Lin Ming fosse imperscrutabile. Roccianera invece non era consapevole di tutto questo. Disse:"Se avessi la fortuna di Lin Ming, allora sarei potuto diventare Re Demoniaco quattro stelle..."


Un cosiddetto Re Demoniaco quattro stelle era come un guerriero della Distruzione umano. Roccianera non aveva nemmeno 30 anni. Se fosse riuscito a diventare un Re Demoniaco quattro stelle, allora perfino il talento dell'Imperatore della Guerra delle Otto Distruzioni sarebbe stato inferiore al suo.


Nei confronti di un complimento così pieno di gelosia, Lin Ming si limitò a sorridere lievemente senza spiegare nulla.


"Eheh, anche la fortuna è un tipo di talento." Disse un praticante di arti marziali. Era un barbaro della Pagoda della Grande Ascia.


Mentre stavano parlando, la montagna tremò all'improvviso. Ai piedi della montagna cadde un'enorme tocco di terreno che fu spazzato via dalle correnti nere alla base. Una fessura si diffuse velocemente, dividendo il picco della montagna in due. I torrenti di energia attraversarono la fessura e sfrecciarono verso il cielo!


Il barbaro che aveva appena parlato fu travolto da questo potente flusso di energia!


"Ahh!"


Grida riecheggiarono nell'aria. Le correnti di energia erano come un acido altamente corrosivo. Metà del corpo del barbaro si sciolse lasciando solo le ossa!


Questa scena lasciò tutti scioccati. Il gruppo si ritirò.


Era rimasta solo metà della faccia al barbaro, l'altra metà era ridotta in poltiglia. Con il volto sfigurato dal dolore, sporse la mano implorando aiuto. Ma chi l'avrebbe soccorso stavolta? Mentre assistevano alla fine del misero barbaro, tutti fecero altri passi all'indietro impallidendo.


<em>Crack!</em>


Le ossa dei piedi del barbaro si ruppero. Il suo corpo crollò a terra come se fosse fatto di fango, era morto all'istante.


Quando Lin Ming lo vide, i suoi palmi iniziarono a sudare e rabbrividì. Un momento fa si era allertato vedendo l'energia incredibile sotto i piedi di quel praticante di arti marziali, ma non credeva che le conseguenze sarebbero state così serie!


<em>Bang!</em>


La montagna nera tremò di nuovo. Tutti sussultarono, impallidendo e preparandosi a ritirarsi in ogni momento!


Chi sapeva quando questo picco si sarebbe fratturato nuovamente facendo divampare una terrificante corrente di energia.


<em>Boom! Boom! Boom!</em>


Grandi tratti della montagna esplosero, crollando a terra e cadendo nelle correnti impetuose.


Vedendo tutto questo, i praticanti di arti marziali rabbrividirono. Nessuno si mosse. Se questa montagna nera fosse crollata, allora sarebbero stati spacciati.


Il gruppo continuò a concentrarsi sulle correnti di energia sotto. Fortunatamente la vetta smise di collassare. Dopo metà bastoncino di incenso, le ondate turbolente di energia sotto la montagna iniziarono ad esaurirsi.


Ogni cosa ai piedi della montagna era stata già spazzata via, lasciando caos dietro di sé. Fortunatamente non c'era stata un'altra eruzione.


Tutti si sentirono come se fossero i sopravvissuti ad un'apocalisse. Tuttavia, prima che potessero riprendere fiato, un Grande Lord fece una smorfia e disse con ansia:"Probabilmente siamo entrati nella zona proibita entro 1000 chilometri!"


"Cosa?!" La zona entro 1000 chilometri?"


"Impossibile!"


Queste poche parole spaventarono tutti quanti. Erano appena sfuggiti frettolosamente allo tsunami nero di energia, quindi come avevano potuto badare alla direzione verso cui stavano andando? Ogni altra direzione era stata bloccata da quell'allagamento, non avevano avuto altra scelta.


Erano davvero fuggiti verso la zona proibita?!?!


Lin Ming si accigliò. Guardando avanti, l'ondata nera era passata e la foschia era stata spazzata via. Tutto ciò che era rimasto era un territorio desolato, come se avessero raggiunto la fine del mondo.


"Moguang, non hai detto che l'Antico Abisso Demoniaco è eruttato? Se erutta, l'energia non dovrebbe fluire verso il centro e disperdersi all'esterno? Come può fluire dall'esterno all'interno intrappolandoci all'interno dell'Antico Abisso Demoniaco?"


Moguang scosse la testa:"Quella di prima era un'eruzione su piccola scala; proveniva dalle fessure attorno, l'energia quindi è rifluita al centro. Se il centro principale eruttasse, allora sarebbe davvero un serio problema. L'Antico Abisso Demoniaco è ampio 10.000 chilometri. Se l'energia scoppiasse, allora temo che l'esplosione sarebbe alta 100.000 piedi, sarebbe incredibilmente alta tanto da oscurare il cielo. Anche il mio padrone si sarebbe dovuto ritirare per evitare di caderci e morire, figuriamoci qualcuno come te. Se fossi stato travolto da un'ondata così grande, non rimarrebbe nemmeno un briciolo di te."


Lin Ming capì. In effetti se l'Antico Abisso Demoniaco di 10.000 chilometri eruttasse con un'enorme quantità di energia, allora sarebbe stata una terrificante esplosione su vasta scala!


"Cosa facciamo ora?" Tutti i praticanti di arti marziali presenti, anche se erano discendenti di Terre Sacre, avevano un po' di paura nei loro sguardi. L'Antico Abisso Demoniaco non era un'area qualunque, innumerevoli geni e guerrieri erano morti lì. Nessuna di queste figure era inferiore a loro!


"Non so nemmeno di cosa dovrei aver paura. Ho sentito che una volta due Grandi Asura sono entrati nella zona entro 1000 chilometri e nessuno dei due è tornato, sono entrambi morti qui!"


Mentre parlava, il praticante di arti marziali gettò un'occhiata verso Lin Ming. Anche il giovane era un Grande Asura, ma in questo tipo di situazione un titolo del genere era inutile. Figuriamoci un giovane ed incredibile guerriero d'élite, non erano morti innumerevoli coltivatori di livello Imperatore qui?"


"Calmatevi tutti! Non fatevi prendere dal panico!" Disse un Grande Lord elfo della Pagoda della Pietra Bianca. Nonostante ci fosse un grande numero di talenti nella sua razza, non ce n'erano molti disposti a rimanere come Grandi Lord. Il motivo era radicato nelle caratteristiche innate della loro razza. Gli elfi erano naturalmente arroganti, alteri e avevano un profondo senso di orgoglio. Molti di loro non erano disposti a servire gli altri.


"Questo è il confine della zona proibita; non siamo entrati pienamente nell'Antico Abisso Demoniaco. Nelle ultime decine di migliaia di anni, tutti quelli che sono entrati, sono morti al centro di questa regione. Noi siamo al confine. Se siamo fortunati potremo comunque andarcene!"


Tutti in quel momento avevano un istinto del gregge. Ora che c'erano persone disposte a fare da guida, tutti si sollevarono. Proprio quando tutti stavano per partire, Lin Ming disse:"Aspetta!"


"Uh? C'è qualcosa di strano?" Duanmu Qun guardò Lin Ming. Considerava molto importante la sua opinione, l'elfo stava iniziando perfino a sospettare che il giovane fosse già stato nell'Antico Abisso Demoniaco.


Lin Ming rispose:"Il torrente nero è appena passato. C'è ancora una grande quantità di questa energia nera nel terreno. Queste energie possono uccidere facilmente. Se si cadesse accidentalmente in un buco o in una palude, allora l'energia corroderebbe completamente i piedi."


Esistevano luoghi nell'Antico Abisso Demoniaco dove il suolo era morbido. Se le correnti fluivano in quell'area, si sarebbero mischiate con il suolo e avrebbero formato una palude fangosa. Se qualcuno vi cadesse, si potevano immaginare le conseguenze.


Il ragionamento di Lin Ming era razionale e succinto. Le labbra del Grande Lord fremettero, ma non si oppose.


Tutti decisero di aspettare per diverse ore. Durante questo periodo di tempo, tutti si sedettero a meditare, facendo del proprio meglio per tornare al picco delle proprie condizioni.


Si stavano tutti preparando a percorrere una strada infernale.


Anche Lin Ming usò l'intento marziale etereo mentre meditava, consolidando costantemente la sua coltivazione.


Dopo che passarono diverse ore, non trovarono altri pericoli. Attorno al picco nero, l'energia residua iniziò a dissiparsi in nebbia nera che poi si trasformò in foschia grigia. Quando tutti lo videro, finalmente capirono da dove proveniva questa nebbia pervasiva. Era formata dai flussi di energia violenti che eruttavano dall'Antico Abisso Demoniaco!


"Possiamo andare ora."


Propose Duanmu mentre dava un'occhiata a Lin Ming.


"Sì, possiamo."


Lin Ming si alzò. Questa era la zona proibita entro 1000 chilometri. Non avrebbe mai pensato di capitare in quest'area.


Mentre il gruppo scendeva, valutò la sua posizione in base alle stelle e iniziò a farsi strada con cautela. Secondo le stime di un Grande Lord che era stato nell'Antico Abisso demoniaco, non mancavano più di cento chilometri dalla zona proibita. 900 chilometri li separavano dal vero centro dell'Antico Abisso Demoniaco, quindi le possibilità di uscirne vivi era ancora molto alta.


Mentre camminava, Lin Ming entrò in allerta più che poteva. Se quest'area era definita una zona di morte assoluta, naturalmente ci dovevano essere dei motivi. Temeva che non sarebbe stato così facile andarsene.


"Moguang, hai seguito l'Imperatore Demoniaco e siete rimasti qui per circa vent'anni. Sai quali sono i pericoli e perché così tanti geni sono morti qui?"


Moguang scosse la testa:"La forza dell'Imperatore Demoniaco superava di gran lunga la tua. Ciò che non era pericoloso per lui sarebbe una trappola fatale per te. Ad esempio quella piccola eruzione, anche l'Imperatore Demoniaco l'ha incontrata due volte prima. Per lui non rappresentava il minimo pericolo, mentre nel tuo gruppo sono morte due persone. Vuoi che ti dica quali pericoli ci sono, ma come potrei farlo? Chiedimelo quando succederà qualcosa!"
                                


                                



