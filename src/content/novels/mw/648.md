---
title: Capitolo 648 – Demoni Cadavere
pubDate: 2025-12-15T08:37:10.250Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>36 Capitoli in coda, 0/5</em>
da editare
<em>-Schadenfreude</em>


"Hai scoperto un modo per uscire dall'Antico Abisso Demoniaco?" Chiese sussultando Moguang.


"Solo una sensazione... non so se è possibile..." Rispose Lin Ming. Stava pensando a diverse possibilità.


Moguang ne fu scioccato. Ormai era famigliare con la personalità del giovane. Se Lin Ming aveva detto di potercela fare, allora doveva avere il 70-80% di farcela.


La zona proibita entro 1000 chilometri era ritenuta una zona invalicabile senza via di ritorno. Perfino un guerriero della Distruzione di alto livello o un Imperatore Impareggiabile di basso livello avrebbe rischiato di morire qui.


Ma Lin Ming era riuscito a scoprire il metodo per lasciare questa zona...


Quando aveva catturato l'osso demoniaco, per lo più aveva contato sull'aiuto di Moguang. Ma dopo essere entrato nella zona proibita entro 1000 chilometri, in realtà Moguang non aveva giocato un ruolo così grande. Era stato Lin Ming a lavorare più duramente!


<em>'Questo ragazzo...'</em>


Moguang sospirò con emozione. Forse non sarebbe passato troppo tempo prima che un'anima a pezzi come la sua non sarebbe più stata in grado di aiutare Lin Ming.


Dopo un quarto d'ora, il giovane aveva finito di riflettere. Si alzò e disse al gruppo:"Seguitemi."


Quando sentirono queste parole, tutti si alzarono velocemente. Nonostante avessero riposto tutte le loro speranze in lui, non erano comunque molto sicuri di poterne uscire vivi.


Per tutto questo tempo si erano addentrati sempre di più nell'Antico Abisso Demoniaco. Più vicini andavano e più veloci sarebbero stati risucchiati. Sembrava che una forza gravitazionale invisibile li stesse risucchiando.


Moguang aveva detto che l'Antico Abisso Demoniaco era come un buco nero. Più vicino si era al centro e più grande sarebbe stata la forza attrattiva e più distorto sarebbe stato lo spazio. Cercare di uscirne sarebbe stato estremamente difficile.


Ma Lin Ming aveva scoperto di essere stato ingannato da una sua incomprensione. Aveva pensato che, per uscire da questo labirinto, avrebbe dovuto cercare un'uscita.


Tuttavia questo spazio era estremamente complesso ed era pieno di giri e svolte. C'erano anche dei percorsi che erano a 100-200 chilometri di distanza dall'Antico Abisso Demoniaco. Se avessero dovuto attraversare queste vie, allora avrebbero dovuto arrivare a 100 chilometri di distanza dall'Antico Abisso Demoniaco e sarebbe stato troppo pericoloso.


Inoltre c'erano innumerevoli minacce. Se avessero incontrato qualche creatura e fossero stati costretti a scappare, allora tutit i loro sforzi sarebbero stati resi vani.


In questo tipo di situazione, Lin Ming si sentiva come se fosse di fronte ad un vicolo cieco. Ma poi, quella grande bestia era apparsa all'improvvisa e gli aveva dato un'ispirazione incredibile.


Quando l'antica bestia aveva rilasciato un ruggito, la potente onda d'urto si era diffusa distruggendo il labirinto dello spazio!


Poi, quando aveva spiegato le ali, la tempesta aveva ancora una volta distrutto il labirinto, scaraventandoli via per 1000 piedi, proprio verso l'esterno dell'Antico Abisso Demoniaco!


In altre parole si erano allontanati oltre 1000 piedi di distanza dal centro.


Così a Lin Ming era venuta un'idea. Lo spazio distorto poteva cambiare la direzione di una persona debole, ma non poteva modificare quell'onda d'urto violenta e la tempesta d'energia della creatura. Erano troppo potenti!


Se avesse fatto come quell'antica bestia e avesse distrutto il labirinto dello spazio, allora lasciare questo posto sarebbe stato molto più semplice.


Distruggere lo spazio di questo posto sarebbe stata una follia. Diversi mesi fa Lin Ming non avrebbe creduto di poter riuscire in un'impresa del genere. Ma ora era avanzato al del Nucleo e il suo spirito da battaglia aveva raggiunto lo stadio del bronzo, il suo potere d'attacco non era paragonabile a quello che aveva prima.


Uno spirito da battaglia aveva un effetto colossale sull'efficacia di un colpo. Solo per questo aspetto Lin Ming aveva già superato un combattente al secondo stadio della Distruzione.


Nella dimensione del mondo distrutto, Xuan Wuji e gli altri avevano aperto un canale spaziale. Ora anche lui dovrebbe esserne capace. Beh, se non altro poteva cambiare la curvatura dello spazio mirando ai punti deboli di questo labirinto.


Ora il motivo per cui Lin Ming stava camminando era per cercare questi punti deboli.


Pietranera seguì da vicino il giovane e chiese inquieto:"Giovane eroe Lin, come mai non posa simboli stavolta?"


Senza un marchio come sarebbero tornati? Pietranera era inquieto.


Nemmeno Duanmu Qun e gli altri non capirono. Ma ciò che sapevano era che Lin Ming aveva i suoi motivi per farlo. Non comprendevano gli strani e misteriosi principi di questa zona proibita, quindi non c'era motivo di chiedere.


"Non c'è bisogno."


Rispose semplicemente Lin Ming senza spiegare. Anzi, lasciare un marchio con uno spirito da battaglia avrebbe fatto perdere un po' di energia. Un segno non sarebbe stato un grande peso, ma posarne centinaia avrebbe esaurito le sue forze. Ora Lin Ming doveva assicurarsi che il suo potere d'attacco e il suo spirito da battaglia fossero al picco delle loro condizioni.


Pietranera notò che il giovane era concentrato e non fece altre domande. Tutto ciò che poteva fare era seguirlo con ansia.


Dopo aver camminato per un quarto d'ora, Lin Ming finalmente trovò il primo punto debole nello spazio.


Finché fosse riuscito a distruggere questo spazio distorto di fronte a lui, sarebbe riuscito ad uscire da questo labirinto e avanzare verso il prossimo. Gli avrebbe risparmiato una grande quantità di tempo e sforzi.


Lin Ming chiuse gli occhi.


Attivò la Forza del Dio Blasfemo.


Fece circolare al limite la vera essenza nel suo corpo.


Arcobaleno Penetrante!


Con il spirito da battaglia fuso nella sua Lancia della Cometa Viola, Lin Ming sferrò il suo attacco!


Il colpo improvviso colse gli altri cinque di sorpresa. Pensarono che fosse arrivato un nemico e iniziarono a brandire tutti le loro armi, preparandosi ad un conflitto. Tuttavia, mentre aspettavano, scoprirono che non era accaduto nulla. Lin Ming aveva infilzato l'aria.


<em>'Era nervoso e ha attaccato a vuoto?'</em> Pensò maliziosamente Pietranera. Prima non aveva troppa sicurezza di poter battere Lin Ming, ma vedendolo in difficoltà, iniziò a pensare:'<em>Allora perfino tu hai dei momenti di imbarazzo.'</em>


"Andiamo!"


Disse succintamente Lin Ming e camminò. Le sue ipotesi si erano rivelate corrette. Con lo spirito da battaglia di bronzo fuso nei suoi attacchi e la sua coltivazione al del Nucleo, era riuscito a cambiare la distorsione nello spazio!


Quando tutti lo videro camminare con calma in avanti, gli altri lo seguirono senza fare domande.


In seguito, Lin Ming ripeté le stesse mosse. Ogni tanto avrebbe attaccato a vuoto.


Erano tutti confusi: cosa stava facendo?


Ad essere sinceri attaccare a vuoto sembrava un po' stupido.


Se si fosse trattato di un altro praticante di arti marziali, allora avrebbero pensato che fosse impazzito, ma Lin Ming era diverso. Se l'avesse fatto lui, allora non importava quanto sembrasse assurdo o ridicolo, doveva esserci qualche funzione mistica e inspiegabile dietro. Questo era dovuto alla sua reputazione.


All'inizio erano tutti sorpresi, ma dopo si abituarono. Nessuno chiese il motivo per cui stesse facendo queste mosse, sapevano che chiedere sarebbe stato comunque inutile.


Pietranera era turbato. Gli attacchi da sciocco di Lin Ming erano davvero efficaci?


Pietranera si voltò per guardare l'Antico Abisso Demoniaco e sussultò.


"Ehi, guardate!"


Il resto del gruppo si girò e notò che l'abisso sembrava più sfocato stavolta. Il flusso di energia era stato di nuovo coperto dalla foschia, sembrava etereo e illusorio.


Questo dimostrava che si stavano allontanando dall'Antico Abisso Demoniaco! Inoltre avevano percorso almeno diverse decine o centinaia di chilometri!


Rendendosi conto di questo, tutti diventarono entusiasti.


Non sapevano come Lin Ming ci era riuscito, ma ora nessuno osava disturbarlo.


Lin Ming, ogni volta che attaccava lo spazio, avrebbe affondato la Lancia della Cometa Viola nella superficie invisibile dello spazio e l'avrebbe cammuffata, così nessuno avrebbe potuto vedere quanta energia riponeva in ognuno di questi colpi. Tutti pensavano che fossero normali attacchi, ma in realtà ogni singolo colpo usava l'80-90% della sua forza.


Durante questa raffica di assalti ad alta intensità, anche se Lin Ming aveva il supporto della Porta del Riposo, aveva comunque difficoltà a continuare.


Non ebbe altra scelta che tirare fuori alcune pillole e recuperare le forze.


Nell'Antico Abisso Demoniaco, Lin Ming doveva assicurarsi di essere al picco delle proprie condizioni in ogni momento, altrimenti se ci fosse stato un pericolo, nessuno sarebbe andato a salvarlo.


"Giovane eroe Lin, cosa c'è di così misterioso nel suo attacco? Possiamo aiutare?" Quando Pietranera notò che Lin Ming si era già riposato per mezz'ora, non poté trattenersi dal fare questa domanda. Era preoccupato. Ogni secondo in più significava più pericoli per loro.


Lin Ming non ebbe nemmeno il tempo di rispondere prima che Nuvola Demoniaca tossisse freddamente e gridasse:"Pietranera, siediti!"


Pietranera tornò avvilito al suo posto.


"Non disturbare il fratello Lin è già il più grande aiuto che potete dare!" Disse Duanmu Qun. Stava osservando con attenzione gli attacchi del giovane. Quei colpi che sembravano casuali in realtà avevano un angolazione e una velocità particolare, cercare di rimpiazzare Lin Ming era più facile a dirsi che a farsi.


Tre quarti d'ora dopo, Lin Ming recuperò le forze. In quel momento quando aprì gli occhi, Lin Ming rimase scioccato. Poteva vedere una lieve ombra verde dietro Lan Xin. Ad un'occhiata più attenta, sentì subito una sensazione di inquietudine:"Lan Xin, dietro di te!"


"Cosa?!"


Lan Xin sussultò. Si girò all'improvviso, sudando copiosamente. Dietro di lei una donna cadaverica dai lunghi capelli verdi stava fluttuando in silenzio, le sue labbra cremisi erano aperte mentre risucchiava volute di energia dal corpo di Lan Xin!


"Ahh!"


Lan Xin gridò allarmata, il suo bellissimo viso impallidì!


"Sta risucchiando la tua forza vitale!" Disse Lin Ming scioccato. Questa creatura verde era un demone cadavere. Dopo che il corpo di un praticante di arti marziali veniva posseduto da uno spirito malvagio, assorbiva l'energia infernale attorno e diventava questo mostro spettrale.


"Muori!"


Duanmu Qun mostrò un'espressione spietata. Tirò fuori la sua lunga spada e infilzò il demone. Una volta che un demone avesse assorbito l'essenza di una persona, avrebbe diminuito di molto la durata della sua vita. Non si sapeva quanta essenza avesse inghiottito, ma se non avessero ucciso questo demone cadavere allora quell'energia non sarebbe tornata più.


Il demone non provò nemmeno a schivare di fronte a questo attacco. Lasciò che la spada toccasse il suo corpo.


<em>Deng!</em>


Risuonò un clangore. L'arma di Duanmu Qun aveva strappato i vestiti stracciati del demone cadavere, ma non era riuscito nemmeno a graffiare la sua pelle.


Cosa?!


Duanmu Qun impallidì. Nonostante quell'attacco di prima fosse stato precipitoso e non fosse riuscito ad usare tutta la sua forza, era comunque almeno il 60-70% del suo potere. Eppure non era riuscito nemmeno a graffiare questo mostro! In tal caso, anche se avesse attaccato a tutta potenza, forse sarebbe riuscito ad infliggergli solo una ferita minore!


Anche gli altri praticanti di arti marziali fecero una smorfia. Duanmu Qun era tra i più potenti nel gruppo. Se nemmeno lui poteva ferire il demone cadavere, allora figuriamoci gli altri.


Scappare!


Questa era l'idea che venne in mente a molti di loro. Tuttavia mentre ci pensavano, si sentirono come se fossero precipitati in un abisso di ghiaccio. Di fronte a loro, a circa 70-80 piedi di distanza c'erano altri tre demoni cadaveri. Si erano radunati in una formazione e li avevano circondati!
                                


                                



