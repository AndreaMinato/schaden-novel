---
title: Capitolo 657 – Lasciare la Zona Proibita
pubDate: 2025-12-15T08:37:10.251Z
tags:
    - mw
---


<strong><em>Capitolo regolare,</em></strong>
<em>29 Capitoli in coda, 0/5</em>
da editare
<em>-Schadenfreude</em>


<em>Hou!</em>


Lin Ming si ritrasse dal mondo della volontà, la sua schiena era diventata fradicia di sudore. Era stato completamente soppresso dall'aura di quel cuore. Fortunatamente quel cuore non aveva badato minimamente a lui, altrimenti sarebbe stato distrutto.


"Fratello Lin... sta bene?" Duanmu Qun notò lo strano comportamento del giovane e gli chiese:"C'è qualcosa di strano?"


Nonostante Duanmu Qun avesse conosciuto Lin Ming solo per un breve periodo di tempo, aveva capito abbastanza bene la sua personalità. Non era il tipo da giocare tiri mancini; doveva avere scoperto qualcosa.


Lin Ming esitò per un momento per poi riferire ciò che era accaduto a Duanmu Qun tramite una trasmissione di vera essenza. Un'altra persone avrebbe potuto fornire un punto di vista diverso, forse sarebbero riusciti a capire di più.


"Ha detto che c'è il cuore di un grande Imperatore che sta battendo da diecimila anni nella dea?"


Dopo aver sentito queste parole, anche Duanmu Qun rimase incredibilmente scioccato! Voleva anche lui percepire il battito della dea, ma dopo un momento di esitazione, non osò sporgere la mano. Secondo il resoconto di Lin Ming, era stato risucchiato nel mondo della volontà. Fortunatamente lo spirito da battaglia del giovane si era già formato. Anche così era stato soppresso al punto da farlo agitare. Se Duanmu Qun stesso fosse stato attirato nel mondo della volontà, allora temeva che sarebbe stato ridotto in poltiglia.


Lin Ming disse:"Il Grande Imperatore che ho menzionato non apparteneva al Sacro Continente dei Demoni, ma proviene dal Regno Divino. In confronto ad un'esistenza del genere, perfino l'Imperatore della Guerra delle Otto Distruzioni non è nient'altro che un bambino. Non ho davvero idea di... chi abbia ucciso questa persona e perché il suo cuore apparirebbe nell'Antico Abisso Demoniaco?"


Lin Ming non poteva immaginarsi quanto fosse forte un vero Grande Imperatore del Regno Divino. Figuriamoci gli altri aspetti, ma in termini di durata della vita, se un grande imperatore del mondo mortale non avesse fatto un avanzamento miracoloso, sarebbe potuto sopravvivere per al massimo 10.000 anni. Tuttavia il cuore di un Grande Imperatore del Regno Divino, perfino dopo la morte, sarebbe potuto battere per decine di migliaia di anni. Erano su due livelli completamente diversi!


Duanmu Qun proveniva da una grande Terra Sacra, quindi aveva sentito voci riguardo al Regno Divino. Dopo un momento disse all'improvviso:"È sicuro che questo Grande Imperatore sia stato ucciso?"


"Uh?" Lin Ming esitò:"Il suo cuore è qui, quindi come può essere ancora vivo?"


"Non potrei affermarlo con certezza!" Duanmu Qun scosse la testa:"Negli antichi libri della mia Terra Sacra, ho anche letto di note riguardo ai supremi esperti del Regno Divino. Ho letto che alcuni praticanti di arti marziali che hanno raggiunto un livello altissimo possono rigenerare i propri arti anche dopo che sono stati tagliati. E sopratutto alcuni possono rinascere da una sola goccia di sangue. Anche se perdessero tutto il loro corpo, finché rimane anche un solo pezzo, potrebbero rigenerarsi lentamente. Per un Grande Imperatore del Regno Divino, perfino perdere un cuore non significherebbe morte certa!"


Sentendo queste parole, a Lin Ming vennero in mente alcuni ricordi al riguardo. Esistevano alcuni guerrieri nel Regno Divino che, dopo aver raggiunto un livello altissimo, potevano rigenerare i propri arti.


Per quanto riguarda rinascere da una sola goccia di sangue, le parole di Duanmu Qun non erano troppo lontane dalla verità. Contando su un piccolo pezzo del loro corpo, uno poteva davvero rinascere. Tuttavia il nuovo fisico avrebbe avuto solo un briciolo del corpo originale. In pratica significava che le arti marziali di una vita sarebbero andate perdute!


Questo significava che avrebbe perso molta della sua energia.


"Ha ragione, questo Grande Imperatore potrebbe non essere morto." Lin Ming annuì. Prima era giunto ad una conclusione troppo presto.


Duanmu Qun aggiunse:"Questa dea è morta da diverse decine di migliaia di anni, eppure il suo corpo non si è ancora deteriorato. È ancora lì a dormire pacificamente. Questo è completamente innaturale. Non importa quanto fosse potente prima di morire, dopo avrebbe dovuto almeno esaurire le sue energie. Se non altro la sua pelle avrebbe dovuto perdere un po' del suo bagliore. Ma dato che non è questo il caso, credo che ci possa essere una possibilità differente... e cioè che questo Grande Imperatore del Regno Divino si sia cavato il cuore dal petto per preservare la sua forza vitale per 100.000 anni!"


Perfino Duanmu Qun stesso sembrava sbalordito dalle sue parole. Lin Ming rimase scioccato sentendolo. Nonostante questo ragionamento sembrasse strano, poteva essere vero!


Un Imperatore divino si era cavato il cuore dal petto per preservare la vitalità di questa dea!


Per un praticante di arti marziali, il suo cuore, il suo dantian e il suo mare spirituale erano i tre punti più importanti e anche le aree che contenevano più energia. Se uno si fosse cavato via il cuore, avrebbe perso almeno il 10% della sua forza. Se il Grande Imperatore aveva pensato che ne valesse la pena, allora indubbiamente questa dea doveva essere estremamente importante per lui1


In tal caso allora questo Grande Imperatore avrebbe dovuto seppellirla in un sarcofago di cristallo per assicurarsi che fosse ben protetta; perché l'avrebbe abbandonata nell'Antico Abisso Demoniaco?


Una tomba così semplice... era difficile immaginare che ci fosse una persona così potente del Regno Divino seppellita qui!


C'erano troppi punti che confondevano Lin Ming, così smise semplicemente di pensarci. Si sporse in avanti e continuò a cercare l'oggetto vicino al collo della dea. Prima, quando aveva sentito il battito cardiaco delala dea, aveva ritratto la mano e non era riuscito a prendere quel ricordo.


Sfiorando con cautela il vestito, Lin Ming ritrasse una collana.


Questa collana era molto strana, non era assolutamente qualcosa che una donna avrebbe usato di norma. La collana stessa era spessa quanto un piccolo dito. Invece che una collana, sembrava più una catena. Alla fine di questa collana c'era una piastra di metallo delle dimensioni di un palmo, spessa un pollice. Al centro di questa piastra c'era un buco in cui un tempo forse era incastonata una gemma, ma che ora era vuoto.


"Che strano ricordo."


Lin Ming scosse la testa. Mise il pendente di giada e la collana nel suo anello spaziale. Avrebbe dovuto aspettare di diventare potente prima di iniziare a svelare il mistero dell'Antico Abisso Demoniaco.


E per ora il giovane era ben lontano da questo stadio. In futuro, quando fosse stato abbastanza forte, sarebbe entrato personalmente nell'Antico Abisso Demoniaco per vedere cosa c'era all'interno.


Mentre guardava il sarcofago, si impresse nella mente il viso della donna e poi la richiuse lentamente.


Sollevando la mano, formò alcuni simboli e sigillò il sarcofago. Lin Ming non creò una formazione così potente. Con il cuore di un divino Imperatore a proteggerla, nessuno spirito malvagio sarebbe riuscito a fare qualcosa alla dea. Fortunatamente non aveva avuto alcun intento malvagio fin dall'inizio, altrimenti una volta risucchiato nel mondo della volontà, solo il minimo intento omicida dal cuore del divino imperatore lo avrebbe ucciso istantaneamente!


Il motivo per cui quei demoni cadavere non avevano osato toccare il sarcofago di questa dea probabilmente era perché temevano il cuore del divino Imperatore.


"Senior, le devo dire addio."


Lin Ming mise le mani a coppa. Quando uscì dalla tomba, ebbe la sensazione che in futuro, il suo fato avrebbe incrociato quello di questa donna e forse perfino il divino Imperatore che aveva lasciato quel cuore...


"Andiamo! Usciamo da qui!"


Lin Ming represse tutte le sue domande e portò Duanmu Qun e gli altri fuori dalla tomba...


.....


Antico Abisso Demoniaco, zona entro 1100 chilometri.


Questa terra era completamente silenziosa. Sotto un cielo grigio da decine di migliaia di anni, la foschia scura fluttuava a mezz'aria. Nel terreno cremisi si potevano vedere occasionalmente delle pietre rotte su cui erano incise antichi e misteriosi simboli.


Quel giorno diversi corvi sanguigni stavano volando in cerchio, stridendo in modo inquietante. Questi corvi sanguigni si nutrivano di cadaveri. Si diceva che avessero un'abilità speciale nel sentire l'energia di una persona in punto di morte. Quindi, quando della gente moriva, si sarebbero sempre radunati sul posto in anticipo.


"Questo gruppo di bestie si è unito al divertimento, eh!"


Un praticante di arti marziali demone gigante balzò all'improvviso nella nebbia. Quando vide quei corvi, iniziò ad infuriarsi:"State aspettando che muoia? Allora vi ucciderò prima! Morite!"


Le luci di lancia brillarono e trapassarono diversi corvi sanguigni. Gli altri stridettero prima di volare via. In realtà queste bestie non avevano alcun potere d'attacco. Nell'Antico Abisso Demoniaco erano la specie più debole e comune. Sopravvivevano seppellendo le loro vuota sottoterra per evitare le eruzioni dell'Antico Abisso Demoniaco e si sarebbero accoppiati ogni dieci anni.


"Terzo fratello, non possiamo continuare così. Siamo rimasti intrappolati qui per un intero mese! Maledetto sia questo terribile posto!" Disse un praticante di arti marziali diavolo. Quando vide il demone gigante attaccare i corvi sanguigni, poté solo scuotere la testa e sospirare.


Il demone gigante mise via la lancia e imprecò:"Fa***lo a tutto quanto, l'Antico Abisso Demoniaco è troppo strano quest'anno. In passato non è mai stato così pericoloso dopo un'eruzione. Temo che oltre metà di quelli entrati sono già morti!"


"Sul serio! Tsk, pensavo di poter ottenere qualche opportunità fortunata qui, ma se non posso nemmeno uscire, allora sarebbe inutile." L'ultima a parlare fu una giovane elfa. Era l'unica donna in questo gruppo.


La loro squadra in origine aveva sei membri. Ora ne erano rimasti solo tre ed erano bloccati in questa zona pericolosa senza aver modo di uscire, spesso avrebbero dovuto affrontare l'attacco degli spiriti malvagi.


Mentre i tre stavano parlando, sentirono un lamento spettrale, la nebbia attorno a loro iniziò ad agitarsi all'improvviso come una pentola di porridge che bolliva.


"Oh no!"


I tre impallidirono e sfoderarono subito le loro armi. In quel momento, visto che la nebbia di fronte a loro si era dissipata, videro che cinque mostri umanoidi alti dieci piedi erano apparsi davanti a loro.


Queste creature erano incredibilmente disgustose, assolutamente nauseanti a vedersi. I loro volti erano ricoperti di piaghe piene di pus e le loro teste sembravano fatte di carne fangosa. Le loro zanne sembravano aghi d'acciaio e, mentre camminavano, i loro artigli sembravano lame affilate e crudeli.


"Quando questi dannati mostri smetteranno di inseguirci?!"


Un diavolo si sentì sprofondare nella disperazione. Il motivo per cui erano entrati per sbaglio in questo labirinto di spazio era perché erano stati inseguiti da questo gruppo di mostri.


Dopodiché erano rimasti bloccati in questa zona pericolosa per un mese intero senza alcun modo per andarsene. Non si sarebbero mai immaginati che questo gruppo di mostri disgustosi avrebbe usato qualche metodo sconosciuto per trovarli e che li avesse inseguiti tutti fin qui.


Quando videro questi grandi mostri di fronte a loro, i praticanti di arti marziali si resero conto che non avrebbero lasciato vivi questo posto.


"Ca**o! Se dovrò morire intrappolato qui, allora preferirei morire combattendo contro questi mostri! Se volete uccidermi, non ve la lascerò comunque passare liscia!"


Il demone gigante gridò mentre usava la sua lancia, una luce affilata sfrecciò per il vuoto. Questo coltivatore chiaramente non era un normale praticante di arti marziali, altrimenti sarebbe stato impossibile per lui sopravvivere fino a questo punto.


Tuttavia tornò indietro ancora più velocemente di quanto era avanzato. Quel mostro umanoide repellente lo aveva scaraventato indietro con uno schiaffo. Tre ferite erano apparse sul suo petto spruzzando sangue!


La differenza era troppo vasta!


Nemmeno durante il loro primo incontro erano riusciti a resistere. Questi mostri umanoidi non solo erano incredibilmente forti, ma erano quasi invulnerabili alle armi. Nessuno del gruppo era riuscito ad opporsi, per questo erano fuggiti via ed erano entrati per errore nella zona proibita.


Mentre il diavolo e l'elfa lo videro, i loro occhi si riempirono di angoscia. Sarebbero morti tutti.


I cinque grandi mostri ruggirono e allungarono i loro crudeli artigli verso i tre. Il diavolo mostrò uno sguardo deciso, pronto a combattere fino alla morte contro questi mostri. Tuttavia in quel momento due raggi di luce apparirono dal nulla, trapassando gli occhi dei due mostri come se fossero fatti di carta. Queste due creature non riuscirono nemmeno a gridare prima di tremare e accasciarsi a terra, il sangue uscì dalle loro ferite formando delle bolle.


Il diavolo rimase completamente sbigottito.
                                


                                



