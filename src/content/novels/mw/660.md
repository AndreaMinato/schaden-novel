---
title: Capitolo 660 – Aura Invincibile
pubDate: 2025-12-15T08:37:10.251Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>27 Capitoli in coda, 0/5</em>
da editare
<em>-Schadenfreude</em>


Sigillo dello schiavo?!


I praticanti di arti marziali presenti non erano idioti, sapevano cos'era un sigillo dello schiavo. Pensarono alle parole di Lin Ming e iniziarono a capire cosa stava intendendo il giovane. Il capo della Pagoda di Polaris aveva impiantato un sigillo dello schiavo nel mare spirituale di Lin Ming, ma non era riuscito a controllarlo?


Cosa stava succedendo?


Gli occhi del capo di Polaris iniziarono a brillare con intento omicida ardente. Fissò Lin Ming come una bestia selvaggia:"Che assurdità stai dicendo?"
"Ahah! Che stia dicendo assurdità o no, lo sai bene. Non ti sembra strano che il tuo sigillo dello schiavo non stia funzionando su di me?"


Le parole di Lin Ming erano aggressive ed inquietarono il capo della Pagoda di Polaris!


Un maestro di una pagoda che controllava i talenti con dei sigilli degli schiavi! Se si fossero diffuse queste voci, allora si poteva immaginare che caos si sarebbe scatenato!


Feng Shen, Duanmu Qun e Lan Xin cambiarono espressione. Avevano creduto ad ogni parola di Lin Ming. Ora erano tutti sollevati di non aver ricevuto un trattamento del genere. Avere un sigillo dello schiavo... era un fato peggiore della morte!


Ma che metodo aveva usato Lin Ming per annullare il sigillo dello schiavo del capo della Pagoda di Polaris?


"Lin Ming, se osi di nuovo calunniarmi, ti ucciderò!"


Il capo della Pagoda di Polaris era infuriato. Non si aspettava che Lin Ming avesse qualche modo per eludere il suo sigillo dello schiavo ed ingannarlo!


Questo ragazzo era così giovane eppure aveva dei metodi così scaltri, non poteva assolutamente lasciarlo vivo!


"Ahahahahah!" Lin Ming rise spudoratamente senza preoccuparsi della minaccia del capo della Pagoda di Polaris:"Io, calunniarti? Hai piantato un sigillo dello schiavo nel mio mare spirituale e prima hai usato una trasmissione di vera essenza per ordinarmi di darti tutto quello che ho ottenuto nell'Antico Abisso demoniaco. Non hai intenzione di ammetterlo?"


"Esatto... c'è anche il Grande Lord Sangue di Fuoco che è stato controllato da te. Ora non è nient'altro che un inutile zombie. Fate indagare a qualcuno la situazione e lo capirete immediatamente. Quale Grande Lord vorrebbe farlo?"


Mentre parlava, Lin Ming guardò Sangue di Fuoco. Il Grande Lord cambiò espressione e gridò:"Lin Ming, che assurdità stai dicendo?!"


Il Grande Lord Sangue di Fuoco era completamente controllato dal capo della Pagoda di Polaris, che gli faceva dire ciò che voleva.


"Sangue di Fuoco, il tuo destino è stato davvero tragico!" Lin Ming scosse la testa, non si disturbò a prestargli attenzione.


Anche il Grande Lord Sangue di Fuoco era controllato?


Di fronte a quest'altra notizia bomba, tutti coloro che avevano dubbi, ora avevano confermato i propri sospetti!


Era impossibile che Lin Ming stesse parlando senza cognizione di causa. Una semplice sonda sul Grande Lord Sangue di Fuoco avrebbe rivelato il suo segreto.


E ora era impossibile che il capo di Polaris sciogliesse il sigillo nel mare spirituale di Sangue di Fuoco. Una volta che fosse stato fatto, Sangue di Fuoco avrebbe ottenuto la libertà. Dopo essere stato un servo per così tanti anni, si sarebbe rivoltato subito contro il suo ex-padrone!


Ormai le accuse contro il capo della Pagoda di Polaris erano tutte dimostrate!


Una volta che si fosse diffusa la notizia che il capo di Polaris usava sigilli dello schiavo per controllare i talenti lì, avrebbe suscitato inevitabilmente la rabbia delle più grandi terre Sacre. Avrebbero unito le forze per esercitare pressione sulla Steppa del Massacro, costringendola a punire il capo della Pagoda di Polaris!


Dopotutto avevano tutte discendenti che si erano recati nella Steppa del Massacro per fare esperienza. Come potevano rimanere calmi con un capo del genere a controllare una Pagoda Celeste. Per non parlare che il maestro di Polaris era anche il figlio del sovrano del territorio. Una volta che avesse ereditato la posizione del padre in futuro, ci sarebbero state conseguenze disastrose!


Stavolta Lin Ming aveva seminato un grande caos!


Tutti i praticanti di arti marziali si erano resi conto di quanto sarebbero state gravi le conseguenze, impallidirono.


"A questo Lin Ming non importa della sua incolumità, osa davvero confrontarsi con il capo della Pagoda di Polaris in questo modo."


"Anche se è vero, il capo di Polaris ucciderà Lin Ming per la rabbia!"


"Lin Ming è impazzito! Ora ha perfino offeso il capo dell'intera Steppa del Massacro!"


In quel momento Zhuan Yu era vicino a Lin Ming. Vedendo il capo di Polaris rivelare puro intento omicida, deglutì e si ritirò istintivamente. Nonostante fosse arrogante, non poteva esserlo quanto Lin Ming ed esporre apertamente un fatto del genere. Sarebbe stato un suicidio! Nell'Antico Abisso Demoniaco Lin Ming doveva avere incontrato diverse situazioni disperate che lo avevano fatto impazzire! Quando ci pensò, Zhuan Yu si ritirò ancora più velocemente.


Non troppo lontano, anche il Grande Lord Cenere Nera arretrò, aspettava con impazienza l'inizio dello spettacolo. Secondo lui Lin Ming aveva fatto il passo più lungo della gamba. Dato che aveva osato sfidare l'autorità del capo della Pagoda di Polaris, sarebbe stato ridotto in briciole!


Il capo di Polaris iniziò ad avanzare, un passo dopo l'altro, mentre il campo di energia attorno a lui divenne sempre più potente, costringendo tutti gli altri a ritirarsi:"Osare calunniare un capo di una Pagoda, la reputazione della mia Steppa del Massacro, Lin Ming, hai commesso un crimine degno di morte!"


"Oh? Un crimine degno di morte? Ahahah!" Lin Ming rise mentre estraeva la Lancia della Cometa Viola:"Nella Steppa del Massacro, la forza è sovrana! Qualsiasi crimine qui non sarà giudicato da te!"


"Bene! Molto bene! Dopo così tanti anni in cui non sono stato in azione, sembra che tutti abbiano già dimenticato della mia forza e anche dell'assoluto divario tra un capo di una pagoda e un Grande Lord! Ora ti darò l'ultima possibilità per inginocchiarti e ammettere i tuoi errori. Ti taglierò le braccia e ti lascerò vivere o ti farò a pezzi!"


Mentre parlava, l'aura del capo di Polaris eruppe come un grande vulcano!


Tutti i praticanti di arti marziali attorno furono travolti da questa forza. I più deboli furono costretti ad arretrare impallidendo.


Bisognava sapere che tutti questi praticanti di arti marziali erano Grandi Lord o potenti Demoni Sette Stelle! Se fossero stati scossi solo da un'aura, si poteva immaginare quanto fosse davvero potente!


Lin Ming sopportò l'impatto con quest'aura direttamente, tuttavia la sua aura era calma come prima, come se non fosse nient'altro che una gentile brezza di primavera!


"Questo ragazzo!"


Gli occhi del capo di Polaris mostrarono una luce seria. Voleva sfoderare la sua aura e costringere Lin Ming ad inginocchiarsi di fronte a lui, ma non si sarebbe mai immaginato che il giovane l'avrebbe sopportata così facilmente!


"Vuoi usare la tua aura per costringermi ad inginocchiarmi, facendo finta che stessi ammettendo di avere torto per poi uccidermi dopo? Sfortunatamente la tua aura è troppo misera e debole!"


Lin Ming sogghignò e fece un passo in avanti.


Il campo di forza Asura dell'intento marziale demoniaco si scatenò!


<em>Bang!</em>


Questa era la prima volta che Lin Ming aveva rilasciato il suo campo di forza da quando era avanzato al del Nucleo. Una terrificante ondata di energia sembrò squarciare il vuoto, distruggendo la terra sotto i piedi del giovane e creando una ragnatela di fessure!


L'aura del capo di Polaris era stata distrutta da questo campo di forza! Se l'aura del capo di Polaris fosse stata come un'ondata d'acqua, il campo di forza di Lin Ming era come un'ondata di acciaio che distruggeva tutto con una forza tirannica, sopprimendo direttamente l'aura del capo di Polaris!


Il maestro della pagoda tremò e il terreno sotto di lui iniziò a frantumarsi!


Mentre il suo corpo tremava visibilmente, fu quasi costretto ad arretrare di un passo.


"Cosa?!"


Vedendo questa scena, tutti i praticanti di arti marziali presenti rimasero sbalorditi. Lin Ming aveva ribaltato la situazione e aveva quasi costretto il capo della Pagoda di Polaris a ritirarsi?


Come poteva Lin Ming avere un'aura così sbalorditiva?


Nonostante l'aura non rappresentasse la propria forza, poteva rappresentarne una gran parte.


Mentre il campo di forza Asura diventava sempre più potente, tutti i praticanti di arti marziali attorno sentirono un'enorme pressione avvolgerli. I loro organi, le loro ossa, il loro spirito, dalla testa ai piedi, questa energia piombò su di loro!


A causa di questa pressione si sentirono come se non potessero respirare, il loro battito cardiaco era pesante.


Cosa stava succedendo? I praticanti di arti marziali presenti ne furono allarmati e furono costretti a ritirarsi ulteriormente.


A 200 piedi di distanza, Zhuan Yu non pensava che sarebbe dovuto arretrare di nuovo, tuttavia aveva sentito il suo flusso sanguigno rallentare a causa dell'aura terrificante di Lin Ming. Poteva gestire questo effetto, ma aveva capito che presto sarebbe scoppiato un conflitto incredibile. Temeva che non sarebbe riuscito a resistere!


Così non ebbe altra scelta se non ritirarsi ulteriormente. In quel momento stava mostrando un'espressione estremamente scontenta. Aveva difficoltà ad immaginare che la persona che aveva emanato quest'aura terrificante fosse quel Lin Ming!


"Ehi, Zhuan Yu! Come ti senti? Ricordo che avevi detto che avresti dato a Lin Ming un anno prima di sfidarlo, vero?"


La voce divertita di una donna risuonò nelle sue orecchie all'improvviso. Dopo essersi girato vide che era stata Lan Xin a parlare.


Si era già ritirata a 300 piedi di distanza e ora stava guardando Zhuan Yu con un sorriso brillante, aveva un'espressione astuta ed entusiasta sul volto.


Zhuan Yu provò subito un'intensa amarezza. Ora sapeva perché Lin Ming non si era nemmeno disturbato a riconoscere la sua sfida. Questo perché il divario di forza tra di loro era troppo grande, quindi non aveva nemmeno badato a lui!


Zhuan Yu sentì il battito cardiaco accelerare per il panico, specialmente dopo aver visto il sorriso provocatorio di Lan Xin.


Voleva dire un po' di imprecazioni spietate riguardo alla sua intera famiglia, ma non ebbe il coraggio di farlo...


Senza dubbio, con il passare del tempo, la differenza tra lui e Lin Ming sarebbe cresciuta soltanto. Una bestia da contratto non avrebbe potuto fare nulla contro qualcuno come Lin Ming!


Quando vide l'espressione sbigottita e piena di amarezza di Zhuan Yu, Lan Xin gioì.


<em>'Ragazzino, se vuoi essere così spudorato di fronte a me solo perché hai ottenuto un animaletto, allora ti meriti questo trattamento!'</em>


.....


"Bene! Molto bravo! Hai davvero nascosto così tanti segreti!" Gli occhi del capo di Polaris brillarono di luce fredda. Non si sarebbe mai immaginato che l'aura di Lin Ming avrebbe superato la sua!


Aveva capito che quest'aura che il giovane stava emettendo in realtà era un campo di forza, ma lui non ne aveva uno. Provare a rivaleggiare con esso con solo la sua aura gli aveva fatto subire una grande perdita.


<em>'Che sorta di campo di forza è questo? Anche con la mia coltivazione, ha indebolito di molto la mia forza. Da dove ha ottenuto questo campo di forza Lin Ming?'</em>


L'intento omicida del capo di Polaris divenne sempre più intenso. Non poteva più competere solo con un'aura; era il momento di combattere!


<em>'Non posso assolutamente permettere a questo ragazzo di vivere, altrimenti diventerà la più grande minaccia della Steppa del Massacro! Un Imperatore della Guerra delle Otto Distruzioni è già più che abbastanza, se ne apparisse un altro, allora le conseguenze sarebbero inimmaginabili!'</em>


Pensò il capo della Pagoda di Polaris. Poi l'essenza demoniaca si scatenò dal suo corpo. Con un grido si precipitò in avanti come una tigre malvagia, il suo pugno sfrecciò verso Lin Ming!


Un pugno?


Lin Ming strinse gli occhi. Sapeva che l'arma preferita del maestro di Polaris era uno spadone.


Il giovane rimase fermo sul posto.


Attivò completamente la Forza del Dio Blasfemo e il 90% delle Otto Porte Nascoste.


Lin Ming si avventò sul nemico!


Pugno Spacca Ossa!


<em>'Pugno contro pugno? Che idiota!</em>


Il maestro della Pagoda di Polaris sorrise maliziosamente. Nonostante la sua arma fosse una grande spada, primeggiava anche nella lotta.


<em>'Mocciosetto, dato che vuoi morire così tanto, guarda come il mio pugno spaccherà il tuo braccio!'</em>


Pensando questo, il maestro di Polaris impresse ancora più forza nel colpo!


<em>Bang!</em>


Nell'istante in cui i due colpi si scontrarono, si scatenò una terrificante onda d'urto. Lo spazio tremò, la terra si frantumò e diversi praticanti di arti marziali ne furono assordati.


<em>Bang bang bang!</em>


Risuonò il rumore di passi pesanti. Dopo questo scambio di mosse, il capo di Polaris fu costretto ad arretrare sempre di più. Ad ogni passo che faceva, la terra sotto i suoi piedi esplodeva. Solo dopo aver fatto dieci passi era riuscito a riprendere l'equilibrio, uno sguardo terrorizzato spuntò sul suo volto.


Come poteva essere così duro il suo pugno?!?!
                                


                                



