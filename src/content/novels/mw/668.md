---
title: Capitolo 668 - Ritornare nella Regione dell'Orizzonte Sud
pubDate: 2025-12-15T08:37:10.252Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>19 Capitoli in coda, 0/5</em>
da editare
<em>-Schadenfreude</em>


"...Cosa?" Duanmu Qun esitò. Dato che proveniva da una grande Terra Sacra quasi al sesto livello, era ben informato, ma non aveva mai sentito parlare di un paese al di fuori del Sacro Continente dei Demoni.


Riflettendoci attentamente, in effetti alcuni antichi testi parlavano del Regno Divino e anche di un mondo esterno a questo continente, tuttavia erano pergamene e tavolette troppo vecchie, le parole ormai erano sbiadite e poco chiare. Duanmu Qun non aveva idea di che posti fossero e di che razze vivessero lì.


"Provieni dal di fuori del Sacro Continente dei Demoni?" Gli occhi di Lan Xin brillarono, ne fu immediatamente interessata.


Aveva sentito parlare di come il mondo non si limitasse solo al Sacro Continente dei Demoni, c'erano lande molto più vaste e gloriose. Lan Xin aveva pensato che fossero troppo lontane e che sarebbe stato impossibile andarci, ma una volta sentite le parole di Lin Ming, come poteva non entusiasmarsi?


"Dov'è questo posto?"


"È un mondo che si chiama continente Tianyan. Provengo dalla Regione dell'Orizzonte Sud laggiù." Lin Ming non nascose nulla. Si fidava di loro ed era il solo a sapere della posizione e di come funzionava la formazione.


"continente Tianyan?" Gli occhi incantevoli di Lan Xin iniziarono a brillare. Voleva davvero chiedere a Lin Ming di portarla lì per dare un'occhiata, ma non riuscì a proporlo.


Il motivo per cui un discendente di una Terra Sacra usciva dal proprio Sect era per andare all'avventura e fare esperienza. È più utile percorrere 10.000 chilometri che leggere 10.000 libri. Se avesse potuto espandere i suoi orizzonti ed accumulare più conoscenza, sarebbe stato un grande vantaggio per la sua coltivazione e la sua crescita futura.


"Fratello Lin, come si va nel tuo mondo?" Duanmu Qun era interessato al continente Tianyan. Nessun giovane impavido ed eroico voleva governare un piccolissimo angolo di terra, isolandosi dagli altri territori. Se non avessero sperimentato la vastità del mondo, allora sarebbero rimasti per sempre ignoranti.


"Attraverso una formazione di trasmissione." Quando Lin Ming vide che i suoi amici erano molto interessati ad entrare nel continente Tianyan, continuò a dire:"L'aura dei praticanti di arti marziali del continente Tianyan è inferiore a quella dei guerrieri del Sacro Continente dei Demoni. I coltivatori sono molto più deboli in media e il loro talento è un po' peggiore. Inoltre... ci sono solo umani, nessun'altra razza."


Lin Ming fornì un'introduzione elementare riguardo all'attuale situazione del continente.


Le razze del Sacro Continente dei Demoni erano in una situazione molto complessa. Ogni anno si sarebbero scatenate guerre e la terra sarebbe stata avvolta dal caos. A causa della pressione portata dai costanti conflitti e dei massacri, naturalmente era più facile per un praticante di arti marziali diventare più potente.


Inoltre gli elfi, i demoni giganti e i diavoli avevano tutti un talento naturale superiore agli umani, quindi avevano più giovani sbalorditivi e guerrieri di livello Imperatore.


Relativamente parlando, il continente Tianyan era molto più noioso. C'era pace nella maggior parte delle terre, le guerre erano rare e c'era solo la razza umana.


Duanmu Qun, Feng Shen e Lan Xin si scambiarono un'occhiata. Dopo essersi confrontati, chiesero:"Fratello Lin, se è possibile potremmo accompagnarti nel continente Tianyan?"


Lin Ming ci pensò per un momento e poi accettò allegramente:"Naturalmente! Ma sono il solo che conosce il metodo per attivare la formazione e quando arriverò nel continente Tianyan dovrò occuparmi di molte questioni, dovrò rimanerci per circa tre-cinque anni. Durante questo periodo di tempo temo che non potrete andarvene."


"Tre-cinque anni? Nessun problema!" Disse senza esitare Duanmu Qun.


Andare all'avventura in un altro mondo di dimensioni non inferiori al Sacro Continente dei Demoni, come potevano finire di esplorarlo in tre-cinque anni?


"Ottimo! Ah, sì, giusto, visto che è una formazione a lunga distanza, durante il viaggio sperimenterete delle tempeste spaziali. È un po' pericoloso, ma potrete cogliere questa occasione per comprendere meglio i Concetti di Spazio e Tempo. Potrebbe esservi d'aiuto."


"I Concetti di Spazio e Tempo?" Gli occhi di Duanmu Qun brillarono. Erano i concetti più elusivi che ci fossero. Perfino tra gli elfi che avevano un'affinità naturale con le leggi e i concetti, fin troppi non potevano comprenderli, non sapevano nemmeno da dove iniziare. Perfino Duanmu Qun, che aveva il sostegno di una grande Terra Sacra era riuscito solo a coglierne una breve occhiata.


Se fosse potuto entrare in questa corrente caotica e assistere di persona a questa tempesta spaziale, indubbiamente ne avrebbe tratto giovamento.


Questo convinse ancora di più Duanmu Qun e gli altri ad andare nel continente Tianyan.


In quel momento mancavano ancora una decina di giorni circa prima che l'ingresso dell'Antico Abisso Demoniaco si riaprisse nuovamente. Non c'era molto da fare. Lin Ming si sedette su una roccia a meditare, consolidando lentamente la sua coltivazione mentre puntava al suo obiettivo, il Buco Nero del del Nucleo.


Duanmu Qun, Lan Xin e Feng Shen si ritirarono ad allenarsi, durante questo periodo di tempo rimasero in silenzio.


Al dodicesimo giorno apparì un raggio di luce nel cielo cupo. Guardando verso l'alto, tutti poterono scorgere un potente tunnel spaziale che si stava aprendo; oggi era il giorno in cui si apriva il canale che li avrebbe portati fuori.


I dodici canali dell'Antico Abisso Demoniaco portavano ai livelli superiori delle rispettive Pagode Celesti. Quando le Pagode Celesti erano state scoperte, questi varchi esistevano già.


"Va bene, partiamo!"


Lin Ming si alzò. Balzò da terra e iniziò a fluttuare nel cielo.


Volare era proibito nell'Antico Abisso Demoniaco, ma questi dodici canali erano l'eccezione alla regola. Quindi i praticanti di arti marziali potevano usarli per andarsene.


L'Antico Abisso Demoniaco era profondo oltre 100.000 piedi. Lin Ming, Duanmu Qun, Feng Shen e Lan Xin seguirono il capo della Pagoda della Grande Ascia mentre spiccava il volo. Dopo un bastoncino di incenso di tempo raggiunsero la Pagoda della Grande Ascia.


C'erano già quattro o cinque servi ad attenderli. Erano tutti praticanti di arti marziali della pagoda.


Quando videro Grande Ascia e Lin Ming apparire insieme a tutti gli altri, sembrarono un po' dubbiosi. Era rimasto solo il capo della pagoda... significava che anche Pietranera era morto?


Inoltre dietro di lui c'erano Lin Ming, Duanmu Qun e gli altri. Cosa stava succedendo? Queste persone non provenivano dalla Pagoda della Grande Ascia, perché erano passate attraverso questo canale di trasferimento?


I praticanti di arti marziali erano sospettosi, ma nessuno osò esprimere apertamente i suoi dubbi. In quel momento il capo della Pagoda della Grande Ascia fece un cenno e disse:"Andate!"


"Sì!"


Nella Pagoda del Cielo, il maestro aveva un'autorità inviolabile. Una volta che Grande Ascia diede questo ordine, tutti i praticanti di arti marziali si ritirarono rispettosamente.


"Padrone, per favore mi segua."


Il capo della Pagoda della Grande Ascia si inchinò e iniziò a fare strada al gruppo. Anche il canale d'entrata all'Antico Abisso Demoniaco della loro pagoda era al quinto piano. Il capo condusse Lin Ming attraverso un percorso intricato per poi arrivare al primo piano. Poi Lin Ming, Duanmu Qun, Feng Shen e Lan Xin modificarono il proprio aspetto, si confusero tra la folla e scesero per le enormi catene della Pagoda del Cielo.


"Fratello Lin, dove dobbiamo andare?" Chiese Duanmu Qun.


"Ci dirigiamo verso la Prateria Demoniaca della Nuvola." Disse con un po' di nostalgia Lin Ming. Senza accorgersene erano passati due anni e mezzo da quando era arrivato in quella prateria. Questa terra poteva essere considerata il fondo del Sacro Continente dei Demoni. I praticanti di arti marziali nati qui erano come i guerrieri mortali del continente Tianyan. Erano privi di risorse, eredità e avevano una forza estremamente limitata.


La Steppa del Massacro era comunque molto lontana dalla Prateria Demoniaca della Nuvola. Lin Ming aveva intenzione di andare nella città del Sole Rosso e comprare un po' di cavalcature prima di dirigersi a destinazione.


Duanmu Qun disse:"Ho sentito parlare della Prateria Demoniaca della Nuvola. È abbastanza lontano da qui. Possiamo passare da una stazione di trasmissione per arrivare più in fretta."


"Oh? Stazione?" Lin Ming alzò le sopracciglia.


Sorrise lievemente e non disse nulla. Accanto a lui, Lan Xin si atteggiò con orgoglio mentre spiegava:"Fratello Lin, l'intera Steppa del Massacro, incluse le regioni ad ovest e ad est del continente sono coperte dalle stazioni di trasmissione dell'Alleanza delle Terre Sacre degli elfi. È una rete di formazioni molto stabile. Io e il fratello Duanmu abbiamo dei gettoni che ci permetteranno di usarle liberamente oppure possiamo anche usare delle cavalcature."


"Oh?"


Gli occhi di Lin Ming brillarono. Questa alleanza doveva essere molto abile per creare così tante stazioni da coprire metà del continente.


Se fossero riusciti ad attraversarle, allora avrebbero risparmiato un'enorme quantità di tempo e sarebbe stato più sicuro. Non si sarebbero dovuti preoccupare che il sovrano della Steppa del Massacro li inseguisse.


"Va bene, passiamo attraverso le formazioni di trasmissione."


.........


Con l'aiuto di queste stazioni, in soli sei giorni, Lin Ming era arrivato nella Prateria Demoniaca della Nuvola a bordo di un Drago dei Fiumi dalle scaglie blu. Librandosi tra le nuvole, poteva vedere la vasta prateria sotto di sé. L'erba verde vivo si estendeva a vista d'occhio, vicino ai fiumi c'erano pastori di varie razze che si occupavano del loro bestiame. Occasionalmente nel terreno si vedevano raggruppamenti di tende simili a nuvole bianche; erano le tribù.


Le tribù della Prateria Demoniaca della Nuvola avevano uno stile di vita nomade. Le loro ricchezze dipendevano dalle miniere di Cristalli di Sangue sparse per il territorio.


Mentre guardava la prateria, Lin Ming si ricordò del breve periodo di tempo che aveva passato qui e anche la piccola e graziosa Qing He che lo aveva chiamato fratellone.


Ora probabilmente era diventata una signorina. Forse tra qualche anno si sarebbe sposata.


La vita di un mortale, in confronto ad un praticante di arti marziali, era fin troppo corta.


Nonostante Lin Ming si ricordasse in che tribù viveva, non andò a disturbarla. Invece portò Duanmu Qun, Lan Xin e Feng Shen verso delle montagne innevate dove era posizionata l'antica formazione di trasmissione.


Queste vette erano estremamente remote, erano quasi al confine meridionale del Sacro Continente dei Demoni.


L'antica formazione di trasmissione era localizzata in una valle profonda di questa catena montuosa. Qui la temperatura era molto bassa. Tutta l'acqua era diventata ghiaccio e solo pochi raggi di sole raggiungevano il fondo della valle.


L'ultima volta che Lin Ming era uscito da questa formazione, non aveva sentito niente di particolare. Ora che però era andato a cercarla, scoprì che lo spazio attorno alla gola che c'era all'entrata era deformato. Se uno non avesse compreso il Concetto di Spazio, allora non avrebbe mai potuto scoprire questa fenditura.


Insieme al fatto che quest'area era localizzata in un posto così remoto, non c'era da meravigliarsi che questa antica formazione di trasmissione fosse stata preservata per decine di migliaia di anni.


"È qui."


Lin Ming indicò una valle aperta annidata tra le montagne. L'interno era nero come la pece, ma per Duanmu Qun e gli altri non era un problema.


L'antica formazione era ampia 100 piedi quadrati. Il terreno era cosparso da linee misteriose e complesse, non era troppo ragguardevole.


Solo Lin Ming che aveva ereditato i ricordi dell'Imperatore Demoniaco conosceva il simbolo che poteva aprire la formazione.


"Andate al centro della formazione, poi inizierò ad attivarla."


"Va bene."


Duanmu Qun e gli altri arrivarono velocemente al centro della formazione. Era la prima volta che vedevano una formazione di trasmissione così grande. Erano tutti pieni di aspettative pensando che presto sarebbero entrati nelle terre sconosciute del continente Tianyan.


Per diventare un grande praticante di arti marziali, era impossibile regnare solo su un piccolo paese in un angolo del mondo. In un certo senso questa sarebbe stata la prima volta che avrebbero affrontato il mondo esterno.


Mentre parlava, Lin Ming tirò fuori alcune pietre di vera essenza di medio e alto livello e le dispose in ordine attorno alla formazione. Poi iniziò ad attivare i simboli in ordine. Subito dopo una luce bianca iniziò a sollevarsi dalla formazione...


Avvolto da questo bagliore fioco, Lin Ming divenne assorto.


"continente Tianyan, Regione dell'Orizzonte Sud... finalmente posso tornare..."
                                


                                



