---
title: Capitolo 673 – Il Messaggio di Mu Qianyu
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Marco!</em></strong>
<em>19 Capitoli in coda, 0/5</em>
da editare
<em>-Schadenfreude</em>


"Ehi ragazzo, ho una buona e una cattiva notizia. Quale delle due vuoi sentire per prima?"


"Moguang, non sono dell'umore per scherzare con te ora. Cos'hai saputo?" Lin Ming si accigliò. In quel momento non era in vena di perdere tempo.


"Ahhh, sei davvero noioso. Ho dovuto consumare un bel po' di forza dell'anima per ottenere queste informazioni." Mormorò Moguang tenendo il broncio. Tuttavia, quando vide l'espressione seria del giovane, non scherzò più e disse direttamente:"La buona notizia è che Mu Qianyu dovrebbe essere al sicuro. Anche se la Regione Demoniaca del Mare del Sud aveva come obiettivo trovare le figure chiave dell'Isola della Divina Fenice come Mu Qianyu, Mu Yuhuang e Mu Fengxian, non sono comunque riusciti a catturarle..."


Quando sentì queste parole, Lin Ming tirò un lungo sospiro di sollievo. "Se quel vecchio vestito di nero avesse saputo dov'erano andate, allora probabilmente sarebbero andati subito a catturarle."


Notando che Lin Ming rimaneva in silenzio, Moguang disse:"Non so dove siano andati, ma dovrebbero essere andati in qualche altra organizzazione che faceva parte dell'Alleanza Anti-demoni. Tuttavia non dev'essere stato facile per loro, si staranno nascondendo da qualche parte usando tecniche per cambiare il proprio aspetto."


<em>'Alleanza anti-demoni...'</em> Pensò per un momento Lin Ming. In un'organizzazione del genere dovrebbero essere un po' più al sicuro.


"E le cattive notizie?" Lin Ming gettò un'occhiataccia a Moguang, non era ancora completamente sollevato. Mu Qianyu poteva essere fuggita, ma se la cattiva notizia fosse stata che Qin Xingxuan era stata catturata, allora non sarebbe riuscito a resistere all'impulso di strangolare a morte questo maledetto cane.


Moguang disse:"La cattiva notizia è che ultimamente Xuan Wuji è andato in isolamento a porte chiuse ultimamente. Potrebbe uscire tra pochi mesi o anche sei mesi. Quando accadrà, dovrabbe arrivare al quarto livello della Distruzione."


Quando un praticante di arti marziali attraversava lo stadio della Distruzione, doveva rompere il suo nucleo vorticante per poi riformarlo. Questo processo non poteva assolutamente disturbato o interrotto.


"Capisco..." Lin Ming rilasciò un sospiro di sollievo. Non gli importava troppo di Xuan Wuji o di quanto fossero potenti i suoi nemici. Temeva solo per l'incolumità della sua famiglia e dei suoi amici.


"Xuan Wuji probabilmente aveva saccheggiato innumerevoli risorse in questi ultimi due anni, altrimenti quel vecchio non avrebbe mai cercato di avanzare al quarto livello della Distruzione senza essere sicuro di avere successo." Rifletté Lin Ming.


Xuan Wuji era molto ambizioso. Era determinato ad arrivare al Mare Divino Realm e a fare diventare la sua Regione Demoniaca del Mare del Sud una Terra Sacra. Il motivo per cui il Regione Demoniaca del Mare del Sud aveva iniziato questa guerra era per competere per le risorse di coltivazione e spianare la strada a Xuan Wuji per farlo diventare un maestro al Mare Divino Realm.


Duanmu Qun si avvicinò e chiese a Lin Ming:"Cosa farai ora?"


"Prima ripulirò l'Isola della Divina Fenice!" Disse con un tono assassino Lin Ming. Non aveva alcuna compassione o buona impressione nei confronti dei praticanti di arti marziali della Regione Demoniaca del Mare del Sud. Dal suo punto di vista coloro che seguivano la via della perversione erano molto più malvagi e pericolosi di quelli che perseguivano quella del massacro.


"Ahah, bella idea!" Duanmu Qun brandì la sua spada. Al di sotto dello stadio della Distruzione poteva essere considerato invincibile. Ora che l'Anziano era stato ucciso, spazzare via tutti gli altri sarebbe stato facile.


"Fratello Feng Shen, che ne dici di occuparti del sud, io andrò a nord mentre Lan Xin può andare ad ovest. Fratello Lin, il resto potrà essere lasciato a te. Che ne dici?"


Feng Shen annuì. Brandì la sua spada lunga e volò immediatamente verso la parte meridionale dell'isola.


Lin Ming strinse la sua lancia bianca e volò dritto verso il Tempio dell'Uccello Vermiglio, che in origine era il santuario centrale della fazione dell'Uccello Vermiglio. Voleva entrarci per vedere se Mu Qianyu o Mu Yuhuang avevano lasciato qualche traccia.


I praticanti di arti marziali rimasti erano già nel caos completo. Non potevano resistere a queste quattro persone e si arresero subito. Iniziarono tutti a disperdersi, scappando per cercare di nascondersi.


Feng Shen, Lan Xin e Duanmu Qun avevano tutti uno splendido aspetto, ma quando si trattava di uccidere, potevano fare un massacro senza battere ciglio. Dopotutto avevano sperimentato il freddo campo di battaglia della Pagoda del Cielo.


La spada di Feng Shen era come il vento. Ogni fendente avrebbe infilzato la fronte del nemico, uccidendolo in un solo colpo. Lan Xin invece preferiva tagliare la gola. Mentre continuava a massacrarli, continuava a trovare delle donne morenti catturate per scopi osceni. Questo fece aumentare il suo odio nei confronti di questi praticanti di arti marziali, li uccise senza un briciolo di pietà.


In quel momento Lin Ming si era già precipitato nel Tempio dell'Uccello Vermiglio.


L'edificio un tempo glorioso e maestoso, ora era desolato e cupo. La grande formazione protettiva era stata distrutta da tempo e molte delle piastrelle e delle mura erano state strappate. Le bellissime incisioni e affreschi che decoravano le pareti e le colonne ora erano rovinati.


Visto che Duanmu Qun e gli altri erano occupati a distruggere gli ultimi coltivatori rimasti e l'Anziano vestito di nero era già morto, il Tempio dell'Uccello Vermiglio ora era deserto.


Lin Ming cercò tutti. A parte trovare un po' di ragazze pallide e malate con i vestiti laceri, non trovò altri indizi.


Con un sospiro, Lin Ming tirò fuori degli abiti dal suo anello spaziale e li lanciò alle giovani. Poi iniziò a riflettere. Se Mu Qianyu avesse voluto davvero lasciargli un messaggio, dove l'avrebbe tenuto e in che forma?


Quando era stato con Mu Qianyu, lei non gli aveva mai mostrato qualche sorta di codice speciale. Se questa sorta di informazione non fosse stata ben nascosta e fosse stata scoperta dalla Regione Demoniaca del Mare del Sud, allora ci sarebbero state gravi conseguenze.


Tuttavia, se avesse nascosto un messaggio, come poteva garantire che gli altri non l'avrebbero trovato?


In un'Isola della Divina Fenice così vasta, dove avrebbe lasciato un indizio?


Lin Ming rilasciò tutta la sua percezione per coprire l'intero Tempio dell'Uccello Vermiglio, sperando di trovare anche la più piccola traccia.


Mentre cercava, trovò diversi vecchi strumenti e oggetti che Mu Qianyu aveva usato quando viveva qui. Poteva quasi vedere quella donna dagli abiti rossi che era vissuta qui ogni giorno, che adorava suonare strumenti musicali e praticare le arti marziali.


Sfortunatamente, con il passare del tempo, ogni cosa aveva una fine. Quei bei giorni non potevano più essere cercati qui.


Lin Ming ricordò che un tempo Mu Fengxian aveva detto che era necessaria un'enorme quantità di destino e opportunità fortunate per fare nascere un guerriero di livello Imperatore. Tuttavia la setta che avrebbe sostenuto questa persona non sarebbe stato necessariamente in grado di beneficiare dall'ascesa di questo guerriero.


Questo perché un vero coltivatore di livello Imperatore avrebbe attirato l'attenzione di molti potenti nemici. Se un Sect non fosse stato sufficientemente forte e il suo destino non fosse in grado di seguire un genio del genere, allora quel talento sarebbe stato il motivo della sua rovina. Fin dai tempi antichi era un avvenimento molto comune.


"Spero che la signorina Mu, Qin Xingxuan e gli altri siano al sicuro..." Lin Ming poteva solo pregare. Dato che non aveva trovato alcuna traccia, lasciò il Tempio dell'Uccello Vermiglio con un umore triste e avvilito.


Pensando con cautela, anche se Mu Qianyu avesse voluto lasciare degli indizi, forse non avrebbe potuto nemmeno passare informazioni. Mu Fengxian e gli altri forse non avevano deciso immediatamente dove andare. Dopotutto questo era un Sect al picco del quarto livello con decine di migliaia di persone. Spostarsi in una nuova dimora che era nascosta e aveva risorse adeguate... non era più facile a dirsi che a farsi?


Quando lasciò il Tempio dell'Uccello Vermiglio, Lin Ming era rimasto un po' stordito.


Guardando all'orizzonte, poteva scorgere una debole nebbia bianca. La luce illuminò il mare, sembrava quasi che lo stesse facendo ardere. Molti uccelli solcavano le acque brillanti come fiamme dorate. Sembrava uno spettacolo molto pacifico e sereno.


Il Tempio dell'Uccello Vermiglio era localizzato sul punto più alto della Montagna della Divina Fenice. Si poteva vedere il Mare del Sud e il resto della setta da quel punto.


Quando Lin Ming stava osservando l'isola, vide un posto ricoperto di energia Origin Heaven Earth. Era sbalordito. Quello era... il Mistico Regno della Divina Fenice!


Il Mistico Regno della Divina Fenice era stato creato dal Clan dell'Antica Fenice. Lin Ming non sapeva a che livello fosse il Clan dell'Antica Fenice. Quattro anni fa il giovane era un praticante di arti marziali al Circolazione. Dato il suo talento, gli era stato permesso di entrare nel Mistico Regno della Divina Fenice e lì era riuscito ad entrare nella prova del generale, ma era stato ben lontano dal poter essere ammesso la prova del re.


Solo per questo aspetto si capiva che il Clan dell'Antica Fenice doveva essere stato terrificante. Nonostante non potessero rivaleggiare con l'Antico Abisso Demoniaco, erano assolutamente al di sopra del Palazzo Imperiale del Dio Demone!


Il Mistico Regno della Divina Fenice era anche circondato da un'antica formazione che solo l'Isola della Divina Fenice poteva aprire. Anche se la Regione Demoniaca del Mare del Sud avesse conquistato il loro territorio, non avrebbe comunque potuto aprire il Mistico Regno della Divina Fenice.


In altre parole era un posto assolutamente sicuro.


Possibile che Mu Qianyu gli avesse lasciato qualche sorta di messaggio all'interno?


Mentre ci pensava, Lin Ming non esitò più e volò verso il Mistico Regno della Divina Fenice. Attraversò diverse decine di chilometri in un istante.


Il Mistico Regno della Divina Fenice era localizzato nelle profondità della catena montuosa dell'isola. Era circondato da una formazione di picchi e valli che accumulavano l'energia della terra. L'energia Origin Heaven Earth era molto ricca, specialmente quella di tipo fuoco e acqua. Era così densa al punto da diventare nebbia.


C'era una formazione protettiva al di fuori del Mistico Regno della Divina Fenice. Per entrare bisognava prima passare attraverso la formazione.


Era una barriera antica, non era qualcosa che la Regione Demoniaca del Mare del Sud poteva aprire.


Lin Ming era già familiare con questo tipo di formazioni. Era anche entrato in quel luogo, completando il livello finale della prova del generale ed era stato riconosciuto dal Mistico Regno della Divina Fenice. Anche se non avesse appreso il modo di aprirlo da Mu Yuhuang, scoprire come fare non sarebbe stato troppo difficile.


Dopo un'ora di tempo, Lin Ming capì il metodo per accedere. Facendo circolare le 'Divine Cronache Proibite dell'Uccello Vermiglio', sporse la mano e formò delle rune dorate.


Il vuoto tremò. Con un ronzio, lo spazio a diverse decine di piedi di fronte a Lin Ming iniziò a distorcersi, come se fosse acqua che si increspava. Comunque presto tornò alla tranquillità.


Lin Ming non si scoraggiò. Tentò più volte di fondere il Concetto di Spazio in questi simboli. Alla fine dopo un altro quarto d'ora, aprì la barriera.


Una formazione lucente apparì dal nulla. In essa c'era una sola fessura. Da essa si poteva sentire l'intensa energia del fuoco e del ghiaccio che si scontravano tra di loro, un tuono soffocato riempì l'aria.


Lin Ming si calmò ed entrò nella formazione protettiva per entrare nel Mistico Regno della Divina Fenice.


La luce brillò. Lin Ming arrivò nella valle dov'era localizzato il Mistico Regno della Divina Fenice. Tuttavia nell'istante in cui entrò, Lin Ming vide che vicino all'entrata c'erano delle lettere eleganti e belle incise su un wutong di 10.000 anni.


'Ritrovo nella Montagna Thundercrash, caverna senza nome, tra dieci anni di tempo!'


Nel momento in cui vide queste parole, il cuore di Lin Ming tremò come se fosse stato scosso da un terremoto. Erano poche parole, eppure contenevano una forte volontà e la determinazione di Mu Qianyu. Non aveva scritto cosa sarebbe accaduto se non fosse riuscita a presentarsi all'appuntamento, né aveva contemplato la possibilità che morissero entrambi.


Undici parole. Le scritte erano eleganti e succinte, come se fossero piene di fermezza che non lasciava spazio per i dubbi. Non importava cosa sarebbe accaduto durante questo periodo di tempo, non importava che difficoltà avrebbe affrontato, che prove e tribolazioni avrebbe incontrato...


Ritrovo tra dieci anni!


A Lin Ming sembrò di vedere cos'era accaduto sei mesi fa. Quando Mu Qianyu si era precipitata nel Mistico Regno della Divina Fenice e aveva inciso questo messaggio, le sue mani si muovevano velocemente ma con fermezza. Nei suoi occhi c'era un po' di speranza e fiducia, un tocco di amore profondo e anche tristezza...


Per quanto riguarda la caverna senza nome... era il posto in cui lei e Lin Ming erano stati quando si erano incontrati per la prima volta. In quella caverna avevano trascorso tre giorni e tre notti pieni di calore...
                                


                                



