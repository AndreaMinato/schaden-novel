---
title: Capitolo 678 – Il Contrattacco di Lin Ming
pubDate: 2025-12-15T08:37:10.253Z
tags:
    - mw
---


<strong><em>Capitolo regolare,</strong>
<em>15 Capitoli in coda, 0/5</em>
da editare
<em>-Schadenfreude</em>


Ogni singolo tentacolo del Leviatano Gigante conteneva un'energia terrificante. Mentre li superava ad alta velocità, Lin Ming sentì il suo corpo tremare. Se fosse stato colpito, allora avrebbe subito gravi ferite!


Nonostante la tecnica di movimento del giovane fosse superba, c'erano fin troppi tentacoli. Ogni volta che sfrecciavano vicino a lui avrebbero causato disordine nello spazio. Un normale praticante di arti marziali, anche uno nello stadio della Distruzione, avrebbe avuto difficoltà a sopportare questa energia.


"Questo ragazzo è piuttosto abile." Disse un Anziano della Regione Demoniaca del Mare del Sud.


"Eheh, non importa quanto è capace, non potrà resistere per sempre. Consumerà lentamente la sua energia, mentre quella immagazzinata nel Leviatano Gigante è inimmaginabile. Prima o poi lo cattureremo."


Gli Anziani erano convinti che Lin Ming non avesse alcuna possibilità di ferire il Leviatano Gigante. Ora erano in una posizione invincibile, non temevano nemmeno che il giovane scappasse. Xuan Yuqie aveva già fuso la sua mente con quella del Leviatano Gigante e stava usando il suo mare spirituale per fissarsi su Lin Ming. Il suo raggio di percezione era ampio diverse centinaia di chilometri.


Ora Lin Ming era in trappola.


Mentre gli Anziani stavano scherzando tra di loro, Xuan Yuqie era rimasta in silenzio. Non capiva perché il giovane aveva osato rimanere nell'Isola della Divina Fenice, osando affrontare loro quattro e perfino il Leviatano Gigante.


Sarebbe stato impossibile per lui vincere!


"Eheh, il ragazzo è circondato, presto lo cattureremo."


"Mi chiedo che segreti abbia... non vedo l'ora di scoprirli."


Gli Anziani non speravano che avesse ancora la Radice Draconica del Nirvana. Dopotutto era passato molto tempo e probabilmente il medicinale era stato usato. Stavano pensando ad altri segreti che avrebbero potuto potenziare velocemente la loro forza e anche alla Fornace Universale del Sole.


Visto che la Regione Demoniaca del Mare del Sud aveva ritenuto molto preziose queste informazioni, i quattro grandi clan avevano mandato ciascuno un Anziano, disponendo un forte schieramento.
Lin Ming era davvero caduto in trappola. Diverse migliaia di tentacoli formarono una rete, bloccando ogni fuga.
"Lin Ming, sulla pancia del Leviatano Gigante, a dieci chilometri di distanza, c'è un punto cieco. Puoi uscire da lì!" La voce di Moguang risuonò nella mente di Lin Ming.


"Capito." Gli occhi del giovane brillarono di luce feroce. Contando sul Roc Dorato che Squarcia il Vuoto era riuscito a creare un varco tra il potere caotico dello spazio, il suo corpo violò le leggi della fisica mentre attraversava centinaia di piedi e superò i tenantacoli separati tra di loro da meno di un piede di spazio!


"Cosa?!"


Anche gli Anziani della Regione Demoniaca del Mare del Sud nella dimensione in miniatura ne furono scioccati. Lin Ming era stato catturato da una rete di tentacoli, ma ora era riuscito a superarli!


"Una fessura così piccola, come può esserci passato? È un pesce o cosa?"


L'Anziano della Regione Demoniaca del Mare del Sud non era paragonabile agli elfi. Non aveva alcuna comprensione riguardo al Concetto di Spazio, quindi non poteva capire il mistero dietro i passi del giovane.


Dopo diversi scatti, Lin Ming era già arrivato nel cosiddetto punto cieco che Moguang aveva menzionato.


Non significava che non ci fossero attacchi lì, ma che ne sarebbero arrivati meno. Tuttavia questo era più che sufficiente per Lin Ming.


Si sollevò sempre di più, verso l'alto, attraversando diverse chilometri mentre si avvicinava all'addome del Leviatano Gigante!


"A 1000 piedi a sinistra, quella è l'entrata per la dimensione nel Leviatano Gigante!" Risuonò di nuovo la voce di Moguang. C'erano molte dimensioni in miniatura nella creatura ed erano capaci di contenere della vita, una volta che il mostro fosse morto, anche queste dimensioni sarebbero collassate.


A causa di questa caratteristica speciale, il Leviatano Gigante spesso era usato come veicolo di trasporto di alto livello, utile in particolare per i viaggi su lunga distanza.
Ogni dimensione nel Leviatano Gigante aveva un metodo speciale per entrare. Era impossibile che vi entrasse un estraneo. Naturalmente questo non era un problema per Lin Ming. Moguang poteva essere considerato per metà padrone del Leviatano Gigante, naturalmente conosceva i modi per entrare in ogni dimensione.


"Ca**o, questo stupidone mi sta facendo lavorare così duramente! Quando ho seguito l'Imperatore Demoniaco anche allora era uno stupido. Ora che è abbastanza potente, è ancora così facilmente controllabile. Non riconosce nemmeno il suo fratellone! Umpf, vedrai come ti concerò per le feste." La voce di Moguang riecheggiò nella mente di Lin Ming.


Il giovane scattò in avanti. Con le conoscenza di Moguang e la comprensione del Concetto di Spazio di Lin Ming, entrò istantaneamente nella dimensione all'interno del Leviatano Gigante!


Era uno spazio lievemente rosso. Le pareti sembravano viscide e comode e il terreno sotto i piedi di Lin Ming era morbido.


"Siamo dentro." Il giovane tirò un sospiro di sollievo.


"Questo stupidone fa davvero preoccupato." Disse spudoratamente Moguang mentre scuoteva la testa.


"Cosa facciamo ora?" Lin Ming inghiottì un po' di pillole e iniziò a meditare. In realtà non aveva usato molta energia, ma dato che stava per affrontare Xuan Yuqie, voleva assicurarsi di essere al picco delle sue condizioni.


Moguang disse:"Xuan Wuji deve aver seguito la lettera dell'Imperatore Demoniaco lasciando un marchio nel mare spirituale del Leviatano Gigante. Ciò che dobbiamo fare è cancellarlo. Non è difficile da fare. Prima affonda la tua percezione nei meridiani del Leviatano Gigante e poi ti guiderò nel suo mare spirituale."


"Va bene." Lin Ming annuì e iniziò a sondare il Leviatano Gigante.


Quando era stato nel Palazzo Imperiale del Dio Demone un tempo aveva pensato di catturare questa Bestia Sacra, ma allora la sua forza non era sufficiente, sarebbe stato impossibile per lui naturalmente.


Ora che la sua coltivazione stava per arrivare negli stadi intermedi del del Nucleo e aveva compreso il suo spirito da battaglia. Domare il Leviatano Gigante sarebbe stato facilissimo.


....


"Cosa succede?"


In quel momento, nella dimensione nella fronte del Leviatano Gigante, Xuan Yuqie perse di vista Lin Ming. Questo la scioccò grandemente.


"Ho usato la forza dell'anima del Leviatano Gigante per aumentare il raggio della mia percezione. A meno che non sia a 1000 chilometri di distanza, non dovrebbe potermi sfuggire. Come posso averlo perso di vista?!"


Xuan Yuqie iniziò ad avere un cattivo presentimento. Aveva sempre pensato che ci fosse qualcosa di strano, ma anche così non aveva potuto capire perché Lin Ming avesse osato affrontare i quattro Anziani e la Bestia Sacra.


Ora che Lin Ming era scomparso, sentì un po' di paura.


Gli altri tre Anziani si guardarono nel panico. Uno di loro chiese perplesso:"Forse è morto tra i tentacoli del Leviatano Gigante?!" Gridò affannosamente Xuan Yuqie mentre alzava le sopracciglia.


Dei tre Anziani che aveva portato qui, nessuno era entrato nel Palazzo Imperiale del Dio Demone con Lin Ming.


Alla fine era meglio vedere di persona una situazione rispetto che al sentirne parlare. nessuno di questi Anziani aveva visto Lin Ming e non capivano perché Xuan Yuqie fosse così allerta. Non erano affatto convinti che fosse una minaccia. Secondo loro Lin Ming era solo un ragazzino.


Xuan Yuqie ora ebbe la sensazione che portare questo gruppo di sciocchi non fosse stato di alcu aiuto.


"C'è qualcosa di strano. Mmh, anche se si fosse nascosto tra le fessure tra le scaglie del Leviatano Gigante, dovremmo riuscire comunque a rintracciarlo. Come ha fatto a scomparire così? L'unica possibilità rimasta è che sia entrato in un altro spazio..."


L'Anziano aveva parlato con noncuranza, ma gli altri entrarono in allerta. Il bellissimo volto di Xuan Yuqie era impallidito completamente. Lin Ming era entrato in una delle dimensioni nel corpo del Leviatano Gigante?!?!


La barriera dello spazio era capace di tagliare ogni percezione. Se Lin Ming fosse davvero entrato in una di queste dimensioni in miniatura, allora la sua percezione non sarebbe più riuscita ad arrivare a Lin Ming.


Com'era possibile?! Solo Xuan Wuji e lei conoscevano il metodo per entrare nelle dimensioni del Leviatano Gigante. Anche gli Anziani della Regione Demoniaca del Mare del Sud non lo sapevano!


Xuan Yuqie sentì il battito cardiaco accelerare, il nervosismo annebbiava la sua mente. In quel momento sentì uno shock nel suo mare spirituale, insieme a del dolore straziante che si diffuse dalle profondità della sua mente!


Il marchio del Leviatano Gigante nella sua mente era stato attaccato!


Qualcosa stava cercando di fare a pezzi questa connessione!!!


Xuan Yuqie ne fu terrorizzata. Come ci era riuscito?!


"Capo Xuan, cosa succede?" Quando gli altri Anziani accanto a lei videro la sua reazione improvvisa, capirono che era accaduto un incidente.


Xuan Yuqie mostrò un'espressione sempre più scontenta. Aveva stabilito già una connessione con il Leviatano Gigante. Era in posizione difensiva, mentre Lin Ming era passato all'attacco, voleva distruggere questo collegamento.


Dato che era sulla difensiva, lei aveva un'assoluta superiorità. Non solo, ma la sua coltivazione e la sua forza erano di gran lunga superiori a quelle di Lin Ming. Finché fosse riuscita a scoprire il suo agguato e prepararsi, logicamente avrebbe dovuto sconfiggere facilmente la coscienza di Lin Ming.


Tuttavia in realtà la forza dell'anima del ragazzo era incredibilmente feroce. Continuava a fare arretrare la sua coscienza, erodendo costantemente la sua connessione con il Leviatano Gigante!


"Com'è possibile?" Xuan Yuqie stava ansimando lievemente, sollevando e abbassando il suo seno bianco come il latte. Visto che stava consumando troppa forza spirituale, il suo viso si era già arrossato. "Come può la forza dell'anima di questo ragazzo essere così forte?!"


In realtà non solo il suo spirito era potente, aveva anche l'aiuto di Moguang e uno spirito da battaglia, una forza capace di annientare ogni cosa. Naturalmente era in vantaggio contro Xuan Yuqie.


"Riversate la vostra forza dell'anima in me!" Gridò Xuan Yuqie. Gli altri tre Anziani iniziarono a rendersi conto della gravità della situazione. Senza esitare, iniziarono tutti ad inondare Xuan Yuqie con la loro forza dell'anima. Ora che avevano combinato le loro forze con lei, i quattro stavano resistendo insieme a Lin Ming!


"Eheh, i piccoletti stanno usando tutte le loro forze. Sembra che il Saggio dovrà andare a giocare un po' con loro." Disse Moguang con un po' di malizia e alterigia. Ai suoi occhi, Xuan Yuqie e gli altri mostri di 1000 anni come loro in effetti non erano nient'altro che bambinetti.


La forza dell'anima di Lin Ming era potente, ma contro quattro nemici in effetti era in svantaggio. Ora che Moguang stava riversando la sua forza dell'anima nel giovane, la sua energia era arrivata ad un livello completamente diverso!


Moguang si era risvegliato da un po' di anni e grazie ai materiali celesti che aveva ottenuto da Lin Ming era riuscito a nutrire il suo spirito, recuperando un bel po' della sua forza.


<em>Bang!</em>


Le due energie si scontrarono. Ora che Lin Ming e Moguang si erano coalizzati, frantumarono direttamente l'energia dell'anima che aveva rilasciato Xuan Yuqie!


Il mare spirituale del Leviatano Gigante tremò all'improvviso. Il marchio dell'anima che Xuan Wuji aveva lasciato si allentò. Le Bestia Sacra ruggì, sollevando delle onde enormi nel mare sotto di sé!


Nell'Isola della Divina Fenice, Duanmu Qun, Feng Shen e Lan Xin videro questa reazione e rimasero sbigottiti, cosa aveva fatto Lin Ming a questa enorme bestia?
                                


                                



