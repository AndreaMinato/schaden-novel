---
title: Capitolo 7 - Forza Divina Innata?
pubDate: 2024-05-22T22:10:15.570Z
tags:
    - mw
---




Ciao! Traduco Martial World, ma anche Coiling Dragon, Martial God Asura e Against the Gods...
Un po' di roba insomma e quindi mi è difficile tenere il passo, per questo avviso che usciranno capitoli di Martial World in maniera discontinua.
-Schadenfreude


Il metodo di attacco più forte nelle 'Scritture del combattente del Caos Primordiale' che Lin Ming aveva allenato non era un attacco di spada, ma un pugno!


In quel momento la forza di Lin Ming poteva lasciare un'impronta profonda quindici centimetri nel tronco di un Albero Ferreo. La resistenza della pianta non era inferiore all'acciaio. Se l'oggetto colpito fosse stato di pietra, sarebbe stato ridotto facilmente a pezzi!


Lin Ming mantenne lo sguardo fisso su Wang Yigao. Puntando al petto, si mosse di lato e tirò un pugno!


"Peng!"


Con un grido soffocato, Wang Yigao sboccò sangue e volò all'indietro.
Anche con la protezione dell'armatura flessibile, nemmeno una persona con una coltivazione al secondo stadio della Trasformazione del Corpo sarebbe stata in grado di resistere alla notevole mossa di Lin Ming.


Osservando Wang Yigao cadere a terra come un salame, gli astanti rimasero ammutoliti. Wang Yigao aveva minacciato di sconfiggere il suo avversario in tre mosse, ma il risultato era stato l'esatto opposto. Era stato battuto in tre mosse!


Ognuno dei tre scambi era finito con il trionfo di Lin Ming. Se non fosse stato per l'armatura, Wang Yigao avrebbe perso subito. Com'era possibile che fosse il combattimento tra uno al Primo Stadio della Trasformazione del Corpo e uno del Secondo? Sembrava proprio il contrario!


"Signor Liu, qual è la vostra opinione al riguardo?" Nel mezzo del duello, un anziano apparve tra gli spettatori. Quando era giovane, questo vecchio aveva raggiunto il Quinto Stadio della Trasformazione del Corpo, la Forgia delle Ossa. Era ad un solo passo dal raggiungere lo Stadio della Circolazione; tuttavia alla fine aveva fallito.
Un artista marziale a quel livello aveva la stessa durata di vita di una persona normale e naturalmente il suo corpo non aveva potuto resistere allo scorrere del tempo. Ora che questo Signor Liu aveva superato i settant'anni, non aveva più forza di combattere, ma le sue capacità di percezione erano rimaste.


L'anziano ponderò per un momento prima di rispondere. "Quel bambino è dotato di Forza Divina Innata!"


Il grado di un praticante di arti marziali, che fosse di livello uno o due, era semplicemente la misura della velocità e la facilità con cui il corpo poteva assorbire le energie primordiali. Più rapidamente poteva farlo e maggiore sarebbe stato il talento.


Tuttavia la forza del corpo non era inclusa nella valutazione. Questo perché la maggior parte delle persone aveva una quantità di forza equivalente.


Occasionalmente comunque alcuni sarebbero nati con Forza Divina Innata. A volte erano capaci di esercitare una potenza dieci volte maggiore o più rispetto alle persone comuni!


Da una forza più grande derivava anche una velocità maggiore. Naturalmente sarebbero stati avvantaggiati nelle battaglie.


Eppure il numero di questo tipo di praticanti di arti marziali era minore. In più non molti coltivavano con successo, dopotutto, con il tempo l’energia primaria sarebbe diventata l’aspetto più importante e corrispondentemente l'effetto della forza innata sarebbe diminuito.


"Allora è così..." Gli astanti annuirono. Questa spiegazione era molto ragionevole.


Lin Ming raccolse il coltello e si avvicinò all’avversario.
Al momento Wang Yigao era in pessime condizioni, i suoi vestiti erano ridotti a strisce di tessuto, dalla sua bocca usciva fuori del sangue e il suo volto era coperto di terra. Wang Yigao non desiderava altro che suicidarsi. Aveva completamente perso la faccia oggi. Sarebbe diventato lo zimbello di tutti i suoi coetanei nella città di Fortuna Celeste.


Lin Ming disse. "Sei tu quello che l'ha detto prima, mille liang d'oro, sputali fuori."


Merda!


Sentendo quelle parole Wang Yigao quasi sboccò di nuovo altro sangue.


Oh, che stronzo sono stato! Non avevo davvero niente di meglio da fare? Perché l'ho aumentato da ottocento a mille? Anche se Wang Yigao apparteneva ad una grande famiglia, tirare fuori mille liang d'oro non era una cosa da poco!


Lo scontro di oggi era stato sicuramente il più miserabile ed indimenticabile della sua intera vita. Con così tante persone come testimoni, Wang Yigao non poteva infrangere la sua promessa.


Inoltre, dato che era un duello, non poteva nemmeno vendicarsi senza rischiare di venire ridicolizzato… A meno che non l’avesse fatto con la massima discrezione.


"Soldi, tirate fuori dei soldi!" Wang Yigao gridò ai suoi uomini! Oggi, avrebbe ammesso di aver perso. Ma questa non era la fine, si stava ripromettendo di fare a pezzi Lin Ming in futuro!


Il gruppo di uomini erano rimasti sbalorditi dalle capacità di Lin Ming.
Anche se lo avessero attaccato tutti insieme non c'era garanzia che potessero vincere! Era davvero solo un praticante al Primo Stadio della Forza?


"Xiaodong, raccogli i soldi," Lin Ming disse. Mille liang d'oro non era una piccola somma. Nonostante Wang Yigao fosse ricco, non avrebbe portato una cifra del genere con sé. Quindi poteva solo radunarli chiedendoli anche ai suoi uomini.


Dal momento in cui Wang Yigao aveva vomitato sangue, Lin Xiaodong era rimasto stupefatto. Solo dopo che Lin Ming l'aveva chiamato si era ripreso: Oh, mio Dio! È successo veramente? Davvero ha vinto?


In più avevano vinto mille liang d'oro. Mille!
Tutta la ricchezza di Lin Xiaodong combinata non ammontava a più di duecento liang d'oro. Comprare un solo Ginseng Sanguigno ne aveva consumato più della metà!


Guardando le banconote nelle sue mani, l'espressione di Lin Xiaodong era scioccata, poi si trasformò in estasi prima che il ragazzo iniziasse a ridere.


I suoi occhi non erano mai stati grandi. Ora che stava sorridendo così tanto, erano quasi impercettibili.


"Ahah siamo ricchi, siamo ricchi! Sei troppo gentile, che posso dire? Grazie tante per la generosità. Sapendo che eravamo in difficoltà voi signori avete deciso di donarci soldi da spendere, vi ringrazio!"


"Il fratello Gao Yiwang pensava che ottocento liang non fossero abbastanza e ha insistito nel darne mille. A nome delle persone comuni, vi porgo i miei ringraziamenti."


Sentendo queste parole sarcastiche, 'Gao Yiwang' che era già seriamente ferito, sboccò altro sangue. Allora aveva detto che se non avesse potuto uccidere Lin Ming in tre mosse avrebbe fatto leggere il suo nome al contrario a tutti.


Maledizione!


Wang Yigao strinse con furia i denti. Per quanto riguardava gli altri, le loro espressioni erano incredibilmente contrite. Lin Xiaodong non era attraente, per loro la sua faccia al momento era così disgustosa da essere letale. Dopo aver raccolto le banconote, Lin Xiaodong sputò un po' di saliva sui palmi e iniziò a contarle una ad una.


"Venti, trenta, quaranta, cinquanta, centocinquanta, centosettanta..."


Lin Xiaodong contò la pila spessa di banconote tre volte, poi strizzando gli occhi, disse con un ghigno. "Ottocentocinquanta liang d'oro, ne mancano centocinquanta. Dico, non siete uomini ricchi? Come potete non tirare fuori una cifra così bassa?"


Sentendo queste parole Wang Yigao fu quasi sul punto di vomitare sangue un'altra volta.
La sua espressione si incupì, scosse la mano destra e si sentì un tintinnio.
La sua lunga spada era incastrata nel mezzo della piazza. "Spada Affilata Verdeggiante, può essere venduta per duecento liang d'oro in qualunque negozio d'armi. Ce ne andiamo!"


Sei di loro erano venuti a cercare vendetta ma alla fine erano stati costretti a consegnare tutti i loro averi, incluse le loro spade.
Questa era la prima volta per Wang Yigao!


Vedendo la Spada Affilata Verdeggiante, Lin Xiaodong sogghignò. Aveva un po' di esperienza riguardo alle armi e quella lama sembrava straordinaria. Se non altro era migliore rispetto a quello che stava usando.


Lin Ming disse. "Se ti piace puoi averla."


Lin Xiaodong rispose. "Non posso. Fratello Ming, non hai nemmeno un'arma."


Lin Ming replicò. "I pugni sono le mie armi. Per ora non ho bisogno di un'arma. In seguito me ne procurerò una adatta a me. Nonostante questa spada sia affilata, è troppo leggera per me."


Lin Xiaodong ricordò il pugno spaventoso che Lin Ming aveva sferrato e doveva ammettere che questa spada non era affatto sufficiente per lui.


"Molto bene, prenderò questa spada allora. Comunque, sei proprio spaventoso, Fratello Ming. Non ti ho mai visto così prima d'ora," Da quando Lin Ming aveva iniziato a praticare arti marziali, Lin Xiaodong non lo aveva mai visto in azione. Come poteva sapere che la sua forza era aumentata fino a quel punto. Pensava che questi fossero i risultati del duro lavoro di Lin Ming.


Lin Ming spiegò. "Wang Yigao non sapeva sfruttare la sua forza ed era solo un principiante del Secondo Stadio. Inoltre le sue fondamenta non erano stabili. Il livello della sua coltivazione probabilmente era dovuto alle medicine. Anche le sue tecniche non erano degne di nota. Batterlo non è niente di cui essere fieri, il mio obiettivo principale è Zhu Yan."


Zhu Yan era diverso da Wang Yigao. Possedeva una grande quantità di forza e fondamenta stabili. Il suo talento marziale di grado quattro non era lì solo per far scena. In più lavorava sodo, quindi l'attuale Lin Ming non aveva alcuna possibilità di sconfiggerlo.


Lin Ming accettò le banconote d'oro, poi le divise e ne consegnò una pila a Lin Xiaodong senza contarle. "Tieni."


"Che stai facendo? Quest'oro è stato tutto guadagnato da te. Ho già preso la spada. E di soldi non ne ho bisogno. Con il mio modo di praticare, dieci liang al mese sono il massimo di cui necessito."


Lin Ming rimase in silenzio per un po', poi senza obiettare, tenne le banconote al petto. Tra lui e Lin Xiaodong non erano necessari dettagli del genere.


"Va bene, andiamo alla fiera."


"Hai ragione! Ahah, me ne sono quasi dimenticato, la fiera! Ora che abbiamo il capitale, mille liang! Porca vacca! Non ho mai visto una somma simile prima d'ora! Questa volta ce la spassiamo!"





