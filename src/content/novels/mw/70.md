---
title: Capitolo 70 - Cascata Ghiacciata
pubDate: 2025-10-16T07:28:18.419Z
tags:
    - mw
---


Zhang Cang era sicuro che con il talento che si ritrovava Lin Ming, non avrebbe avuto alcun risultato decente. Se avesse insistito ad allenarsi in queste tecniche ridicole, la sola cosa che sarebbe aumentata sarebbe stato il divario che c'era tra di loro!


"Ahah sa di essere inferiore agli altri, quindi non osa scegliere un metodo di coltivazione difficile. Che tecniche marziali potrebbe studiare una persona così insicura?"


Sentendo le parole derisorie di Zhang Cang, Zhu Yan aggrottò le sopracciglia. Posò la tavoletta di giada e disse. "Zhang Cang, ti consiglio di non sottovalutarlo.
Forse questo Lin Ming non è sicuro di sé, ma non dimenticare che ha superato il record di Ling Sen durante la prova del Sogno."


Sentendo questo, Zhang Cang smise di prenderlo in giro. Quando aveva partecipato alla Prova del Sogno ci aveva messo tre quarti d'ora, ci aveva messo molto più di Lin Ming.
Sapeva cosa voleva dire sorpassare quell'ostacolo in meno di un bastoncino di incenso di tempo.


"Continuiamo a guardare. Voglio vedere che genere di tecnica marziale ha scelto."


Si volsero di nuovo a cercare e dopo un bel po' di tempo videro il nome di Lin Ming su una nota di una tavoletta di giada incompleta.


"70% del manuale mancante, 'Pugno Spacca Ossa'?"
Di solito Zhu Yan era molto calmo ma, dopo aver visto il nome di Lin Ming, spalancò gli occhi. Era diventato matto?


Non sapeva a che livello fosse questo 'Pugno Spacca Ossa' ma probabilmente era una tecnica di grado Earth di bassa qualità. Con un manuale del genere, anche nella setta principale della Valle dei Sette Misteri, una tecnica del genere non sarebbe stata passata a degli estranei. Se ci fosse stata anche la più piccola possibilità che uno ne potesse trovare ispirazione, sarebbe stato impossibile trovarlo nei depositi del Palazzo delle Sette Arti!


Zhu Yan non l'avrebbe mai preso in considerazione. Figuriamoci lui, perfino il talento numero uno Zhang Guangyu o i discepoli principali come Qin Xingxuan non sarebbero stati così presuntuosi da considerare questo 'Pugno Spacca Ossa'.
Questo era semplicemente fare il passo più lungo della gamba!


Lin Ming era impazzito. Se avesse scelto solo 'Tecniche elementari per la lancia' e 'Tecniche di Movimento - Fondamentali', allora Zhu Yan avrebbe pensato che ci fosse qualche significato dietro quelle scelte, ma ora credeva che Lin Ming fosse solo un idiota.


"Questo Lin Ming, non solo è scarso, sembra che sia anche matto. Solo un completo imbecille sceglierebbe una tecnica marziale del genere." Zhang Cang scherzò. Questa volta Zhu Yan non poté ribattere; non sapeva proprio cosa stesse pensando Lin Ming.


Zhu Yan disse: "Zhang Cang, nonostante le sue scelte non siano normali, è meglio stare attenti. Essere prudenti non fa mai male.
Lin Ming è comunque il 126esimo in classifica. Deve aver mangiato la Pillola Serpe Oro-cremisi e la Pillola del Midollo Draconico Oro-cremisi ed è stato in grado di assorbirle così bene da sorprendere anche me..."


"Non ti preoccupare, non è alla mia altezza. Tra venti giorni lo sconfiggerò."


"Mmh. Non devi solo vincere, devi distruggerlo. Umilialo per quanto è possibile nei limiti del regolamento. Puoi anche ferirlo gravemente in modo che rimanga fuori combattimento per molto tempo. Anche se si curasse con qualche rara medicina, rimarrebbe comunque una ferita interna che influenzerebbe la sua coltivazione futura. Questo Lin Ming vuole contare su qualche colpo di fortuna per combattere contro di me e rubare la mia donna, lo schiaccerò e farò in modo che non si riprenda più!" Disse Zhu Yan con uno sguardo freddo. Strinse i pugni come se li stesse usando per ridurre Lin Ming in polvere.


...


Le stanze di coltivazione erano sette: la Sala Soldati Dorati, Via delle marionette, Caverna di Lava, Pendio del Macigno, Cascata Ghiacciata, Tunnel Vento Impetuoso e la Valle del Tuono.


Non erano normali formazioni magiche, ma vere e proprie formazioni d'attacco. Le prime potevano creare solo illusioni, non importava quanto sembrassero reali non influivano sul corpo, una volta risvegliati l'illusione si sarebbe infranta e quindi non poteva servire a coltivare la Trasformazione del Corpo.
Solo una vera formazione d'attacco poteva essere usata per migliorare e sfruttare il potenziale del proprio fisico.


Ognuna delle sette formazioni d'attacco poteva ospitare dodici persone. Visto che l'attivazione e il mantenimento consumava una grande quantità di pietre di vera essenza, molto di più rispetto alle normali formazioni magiche, i posti erano limitati.
Per questo il tempo era distribuito in base alla posizione in classifica.


Al di sotto della 180esima, un allievo poteva allenarsi per mezza giornata ogni mese.


Tra la 150esima e la 180esima, poteva esercitarsi per un intero giorno.


Per quanto riguarda le posizioni oltre la 150esima c'erano diverse condizioni e il tempo era suddiviso in ore.
Al di sopra della 50esima, il periodo a disposizione per allenarsi aumentava ogni dieci posizioni, fino ad arrivare ai primi tre posti che potevano allenarsi per dieci giorni al mese.
Contando i periodi di riposo e coltivazione, praticamente potevano allenarsi in una formazione d'attacco per quanto tempo desideravano.


Lin Ming aveva controllato la sua tavoletta di giada. Era alla 126esima posizione. Poteva allenarsi per due giorni o poteva distribuire le 24 ore come voleva. Se l'avesse fatto Lin Ming avrebbe dovuto riservare un appuntamento e presentarsi puntuale. Se non fosse arrivato in orario avrebbe perso comunque quel periodo di tempo.


Le formazioni d'attacco erano in sette posti diversi nella Valle dei Sette Misteri. Per arrivare lì, c'era una formazione di trasporto e gli allenamenti dei discepoli erano organizzati dall'ufficio amministrativo lì vicino.


"A tutti i nuovi studenti, avete l'opportunità di allenarvi in una qualunque delle formazioni che sceglierete per un'ora. Questo tempo non verrà dedotto dal vostro tempo totale. Prima di entrare in una formazione, lasciate che l'anziano responsabile vi aiuti a scegliere una difficoltà appropriata. Qui c'è un grafico di riferimento con la difficoltà dei livelli e le relative posizioni. Potete darci un'occhiata." Disse lentamente l'anziano responsabile della formazione. Poi registrò i punteggi di tutti e passò loro un grafico di riferimento.


Lin Ming lo consultò. Era al 126esimo posto, che corrispondeva al settimo livello di difficoltà.


Tra formazioni di metallo, legno, acqua, fuoco, terra, vento e tuono, quale doveva scegliere?


Mentre Lin Ming esitava, Hong Xi disse: "Vi avverto, queste sette formazioni d'attacco non sono da prendere sotto gamba, altrimenti potreste rimanere gravemente feriti. Quindi non scegliete un livello troppo alto. In più non scegliete la Valle del Tuono. Le altre vanno bene. Se avete delle Pillole Raduna Spirito dovreste prenderne una. Nonostante abbiate a disposizione solo un'ora, è comunque del tempo prezioso. Questo allenamento potrebbe stimolare il vostro potenziale."


Lin Ming aveva una Pillola Raduna Spirito con sé. Seguì il consiglio di Hong Xi e la ingoiò.


E non poteva scegliere la Valle del Tuono? Era così difficile? O c'erano altri motivi? Lin Ming non chiese altro e alla fine decise di andare nella Cascata Ghiacciata!


Le sette formazioni creavamo un'area particolare usando l'ambiente circostante e i progetti erano specializzati nel terreno e nella topografia del luogo. Era molto ingegnoso.


La Cascata Ghiacciata all'inizio era un paesaggio naturale delle montagne Zhou, ma dopo essere stata trasformata dalla formazione, l'acqua conteneva un'energia formidabile e la pozza al di sotto era diventata incredibilmente gelida.


Quando arrivò alla gola dove si trovava la Cascata Ghiacciata, Lin Ming sentì un vago tremore, come se ci fosse un terremoto. La cascata delle montagne Zhou era la più alta nel regno di Fortuna Celeste e raggiungeva i 300 piedi. L'acqua impattava verso il basso con la forza di una martellata. La pozza era stata scavata dalla potenza di quella cascata, raggiungendo una profondità di mille piedi. Perfino un maestro allo Stadio Circolazione sarebbe arretrato sotto quella pressione terrificante.


Mentre Lin Ming arrivò alla Cascata Ghiacciata, vide un'enorme coltre di vapore, come se l'intera pozza stesse fumando. Questo era causato dall'impatto dell'enorme quantità d'acqua. Il rimbombo della cascata scosse leggermente il cuore di Lin Ming con la sua risonanza.


"Gran bella cascata!" Lin Ming gridò con il cuore pieno di emozione. Questa era la prima volta che vedeva una meraviglia del genere.
                                


                                



