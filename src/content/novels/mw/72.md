---
title: Capitolo 72 - [ ]
pubDate: 2025-10-16T07:28:18.419Z
tags:
    - mw
---


Ho messo il titolo in fondo al capitolo perché è uno spoiler.


Ah, non so perché ma ora il tempo a disposizione di Lin Ming è diventato un giorno mentre prima aveva detto tre (nel capitolo 68 forse?), comunque ho cercato di correggere anche i capitoli precedenti, nel caso notiate errori segnalatemelo pure nei commenti.</em>


- Schadenfreude


"Mmh? Ho una domanda. E se il settimo livello di difficoltà non fosse adatto al mio livello?"


Il responsabile gli fece un sorriso ironico e disse: "Non devi rimanere dentro per tutto il tempo. Il laghetto ghiacciato è incredibilmente freddo. Se ci resti un quarto d'ora ti ghiaccerai. Uscire per riposare è normale.
Apprendista junior Lin sei resistito per tutto questo tempo. È impressionante che ci sia riuscito, ma sta' attendo a non recare danni alla tua salute."


"Ringrazio l'apprendista senior per il consiglio; ho davvero avuto dei problemi a resistere là dentro." Lin Ming disse in tono sbrigativo.


"Non c'è bisogno di essere educati. Il mio nome è Xie Dong. Due anni fa anche io ero un discepolo del Palazzo delle Sette Arti. Mi sono diplomato ma poi sono rimasto qui per fare da responsabile. Apprendista minore, hai una tale forza alla tua giovane età, devi avere un grande potenziale. Nonostante non sia così capace, ho abbastanza esperienza nella coltivazione. Se dopo hai qualche domanda o incertezza, sentiti libero di chiedermi informazioni."


La coltivazione di Xie Dong si era fermata al picco della Forgia delle Ossa. I praticanti dello Stadio Circolazione, finché fossero disposti a servire il regno di Fortuna Celeste, avrebbero ricevuto un titolo. Naturalmente non sarebbero rimasti qui a fare da responsabili per le formazioni. Xie Dong aveva sentito il nome di Lin Ming e ora che l'aveva incontrato aveva visto che era forte come affermavano le dicerie. Xie Dong credeva che, essendo capace di creare miracoli del genere a quindici anni, Lin Ming sarebbe stato in grado di farlo ancora in futuro. Per questo voleva diventare suo amico.


"Grazie Apprendista Senior." Lin Ming disse cortesemente, poi si congedò e se ne andò.


Si stava facendo tardi. Dopo che Lin Ming tornò nel suo alloggio, afferrò la lancia Arcobaleno Penetrante e andò dritto nella stanza delle arti marziali. Doveva assimilare ciò che aveva imparato oggi.


...


I giorni nel Palazzo delle Sette Arti erano noiosi e al tempo stesso appaganti. Ogni mattino Lin Ming si svegliava prima dell'alba e si alzava dal letto. Si sedeva nel cortile per respirare l'aria pura di montagna poi andava in trance meditativa, iniziando a coltivare il concetto di 'Forza Penetrante'.


Dopo averlo unito al 'Pugno Spacca Ossa', Lin Ming l'avrebbe paragonato ai ricordi nella sua mente. Scoprì sempre più meraviglie riguardo alla vibrazione di vera essenza.
Questo non era solo un ingegnoso metodo per utilizzare la propria forza. Se fosse stato in grado di raggiungere questo limite, allora i suoi guadagni sarebbero stati inimmaginabili!


Lin Ming rimaneva seduto così per un'intera mattinata. Non avrebbe mangiato, né bevuto, non si sarebbe nemmeno mosso. Di sera avrebbe mangiato un po', si riposava e poi si dirigeva alla Cascata Ghiacciata per temprare il suo corpo. Lin Ming poteva coltivare nella formazione d'attacco per solo 24 ore al mese. Ogni minuto era prezioso. Per risparmiare tempo Lin Ming avrebbe speso solo mezz'ora per volta nella Cascata Ghiacciata.
Anche così era un enorme aiuto per il ragazzo.


Durante la notte Lin Ming cominciava ad esercitarsi a fare il simbolo di iscrizione per le medicine.


Mentre si allenava nelle iscrizioni, Lin Ming praticava anche la 'Formula True Primal Chaos'. Consumava molto velocemente le pietre di vera essenza; ogni giorno ne avrebbe finita una.


Per Lin Ming arrivò il decimo giorno nel Palazzo delle Sette Arti.


In tarda notte, mentre le stelle brillavano nel cielo delle Montagne Zhou, c'era un profondo silenzio. Lin Ming era seduto in una capanna, le sue dita si muovevano come se stessero suonando una bellissima melodia con un Guqin. Ogni movimento formava un'iscrizione colorata e dei simboli si sovrapponevano a mezz'aria.


In questi ultimi giorni, dopo innumerevoli fallimenti, Lin Ming aveva diminuito la percentuale di errori fino al 31%. Con l'aumento della sua vera essenza grazie alla Perfezione del primo strato della 'Formula True Primal Chaos', Lin Ming riusciva a stento a resistere il tempo di disegnare il simbolo d'iscrizione medicinale.


Mentre sollevava ogni materiale a mezz'aria usando la sua vera essenza, fondeva gli ingredienti usando la sua forza dell'anima, formando linee ammalianti e simboli. Lin Ming era fradicio di sudore, tuttavia la sua espressione stava diventando entusiasta.


"Sangue di bestia feroce di quarto livello, ultimo simbolo... completato! L'ho finalmente completato!"


Nel momento in cui Lin Ming ritirò la sua vera essenza, ci fu un bagliore. Decine di simboli fluttuanti e linee si illuminarono mentre si riflettevano l'un l'altro a mezz'aria e alla fine si condensarono nell'immagine di una fiamma. Questo era il 'Simbolo per Medicine di Bassa Efficacia'; finalmente l'aveva finito!


Lin Ming prese il simbolo e lo impresse sulla carta. Per questa piccola opera il ragazzo aveva speso un'incredibile quantità di tempo e denaro. Quando lo completò, Lin Ming prese quel piccolo pezzo di carta e ne percepì le fluttuazioni d'energia. Provava una grande soddisfazione.


Come poteva non essere entusiasta? Se avesse usato questo simbolo su una delle due pillole di massima qualità, la loro efficacia sarebbe aumentata di molto!


Queste due pillole erano già oggetti di massima qualità che non si potevano trovare sul mercato; che dire se ne avesse aumentato l'efficacia di molte volte? Forse in quel momento perfino la Valle dei Sette Misteri l'avrebbe considerato prezioso!


Si doveva sapere che dopo che l'efficacia di una pillola fosse stata raddoppiata, il suo valore sarebbe aumentato di dieci volte o anche di più!


Questo perché quando un praticante di arti marziali assumeva una pillola, il suo corpo avrebbe sviluppato una certa resistenza. Per esempio quando Lin Ming aveva assunto le Pillole Cervo Dorato, la prima aveva avuto un effetto migliore. La seconda solo la metà dell'oggetto e la terza metà della seconda. Per questo anche se Lin Ming era ricco aveva comprato solo sei pillole Cervo Dorato; tre per lui e tre per Lin Xiaodong.
Anche se ne avesse prese diecimila, le ultime 9.999 combinate sarebbero state inferiori alla prima!


Anche la pillola Serpe Oro-cremisi e la Pillola del Midollo Draconico Oro-cremisi erano così. Ma se la loro efficacia fosse stata raddoppiata, anche il loro grado sarebbe aumentato e sarebbe stato come prendere una pillola di alto livello.


Per questo Lin Ming era eccitato. Ma non usò subito il simbolo. Invece lo mise da parte e fece un bel bagno. Dopodiché si sedette a meditare, regolando il respiro di tutte le cellule del suo corpo e ripristinando la sua condizione al massimo della forma.


Lin Ming sapeva cosa sarebbe accaduto. Se l'avesse mangiata, di sicuro sarebbe avanzato al prossimo stadio, lo Stadio delle Viscere. Questo era un grande evento e se qualcosa fosse andato storto, i suoi organi interni avrebbero subito un danno. L'efficacia Pillola Serpe Oro-cremisi era aumentata di molto ed era diventata potente e pericolosa. Una volta che qualcosa fosse andato storto, il suo corpo non sarebbe stato in grado di sopportare gli incredibili effetti della pillola e i suoi organi sarebbero esplosi, portandolo alla morte.


Per questo, prima di assumerla, Lin Ming doveva assicurarsi che il suo corpo e la sua mente fossero in condizioni ottimali, senza il minimo difetto.


Lin Ming regolò il suo respiro per mezz'ora, poi prese una pietra di vera essenza e fece circolare il primo strato Perfetto della 'Formula True Primal Chaos', recuperando vera essenza.


Dopo essersi preparato, Lin Ming drizzò le orecchie. Dopo aver allenato la 'Formula True Primal Chaos' la percezione di Lin Ming era aumentata di molto.
Era tardi ed era tutto tranquillo, nel raggio di cento piedi non poteva sentire altro se non il richiamo degli insetti. Dopo aver verificato che non ci fosse nessuno, Lin Ming assunse la Pillola Serpe Oro-cremisi insieme al 'Simbolo per Medicine di Bassa Efficacia'.


<em>'La 'Pillola del Midollo Draconico Oro-cremisi è ancora più formidabile. Se ne aumentassi l'efficacia potrei non sopportarne gli effetti. Comincerò con questa!'</em>



