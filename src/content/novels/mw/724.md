---
title: Capitolo 724 – Totem di Pietra di Cielo Ardente
pubDate: 2025-12-15T08:37:10.260Z
tags:
    - mw
---


<em>CAPITOLO SPONSORIZZATO ringraziamo Marco,
2 Capitoli in coda, 0/5
-Schadenfreude</em>


Bisognava essere molto abili nella scelta, se uno non avesse saputo a grandi linee le caratteristiche dei 36 totem di pietra dell'Antica Fenice, selezionarne uno in due ore non sarebbe stato facile, specialmente per le persone che con una priorità inferiore.


I 36 Totem di Pietra dell'Antica Fenice erano artefatti preziosi lasciati guerrieri impareggiabili del clan o erano stati forgiati nel caos primordiale dell'universo. In ogni caso erano tesori incredibilmente preziosi. Comunque, se paragonati l'uno all'altro, ciascuno di essi aveva i suoi punti di forza e i suoi svantaggi.


Anche se alcuni erano stati creati da esperti incredibili, alcuni erano stati fatti da patriarchi e altri da Anziani, naturalmente erano differenti. Inoltre, anche se fossero stati creati dallo stesso guerriero, un Totem di Pietra dell'Antica Fenice poteva essere di qualità ordinaria o superiore, non c'era un livello fisso.


Il vecchio vestito di rosso condusse il gruppo per un quarto d'ora. All'improvviso si trovarono di fronte ad un grande corridoio aperto. Era ampio trecento piedi e abbastanza ampio da contenere dieci carrozze l'una accanto all'altra, lasciando ancora un po' di spazio.


Su entrambi i lati di questo corridoio c'erano delle porte di metallo rosse. Questi ingressi erano alti duecento piedi e ampi cento, avevano incisioni di vario tipo. C'erano immagini di Fenici, di Corvi Dorati a tre zampe, soli nascenti e occhi cremisi.


Il vecchio vestito di rosso disse:"L'area in cui ci troviamo si chiama Quattro Corridoi delle Fiamme. Come suggerisce il nome, ci sono quattro parti. I misteri e le leggi contenuti nei totem di pietra diventano più semplici via via che ci si dirige verso le stanze esterne.


"Al centro c'è il Corridoio del Caos che ha tre camere, ognuna con un totem di pietra. Questi totem di pietra si sono formati all'inizio dell'universo, quando esisteva solo puro caos. Quindi questi totem hanno una traccia di energia primordiale lasciata dalla creazione dell'universo, si può dire che questi oggetti tocchino la fonte del Grande Dao. Se potete comprenderli completamente, allora potrete diventare le persone con la comprensione più profonda delle leggi nell'interno Regno Divino! Tuttavia... sarò onesto con tutti voi. Al vostro stadio attuale, entrare in queste tre camere non vi sarà utile. Anche se la vostra percezione fosse elevata, potrete scordarvi di ottenere alcun beneficio qui; la vostra coltivazione è insufficiente. Figuriamoci voi, perfino gli sfidanti del secondo stadio avrebbero difficoltà a percepire i misteri contenuti in essi.


"Al di fuori del Corridoio del Caos, c'è il corridoio del Cielo. Il Corridoio del Cielo ha tre camere, ognuna di esse contiene un totem di pietra. Questi tre totem sono tutto ciò che è stato lasciato dai precedenti patriarchi del clan dell'Antica Fenice. Inoltre sono le loro opere migliori. Nella città dell'Antica Fenice, il loro valore è inferiore solo ai totem di pietra del Caos."


"Dopodiché, al di fuori del Corridoio del Cielo, c'è quello della Terra. Ha un totale di dieci camere e anche i totem lì sono stati lasciati da preziosi patriarchi, la sola differenza è che sono inferiori ai tre migliori totem."


"E il corridoio più esterno si chiama Corridoio del Mortale. Ci sono venti camere lì. I totem lì sono stati tutti creati dai precedenti Anziani del clan dell'Antica Fenice. Inoltre le loro opere migliori non sono di molto inferiori a quelli lasciati dai patriarchi precedenti."


Mentre il vecchio presentava questi totem, i praticanti di arti marziali si riempirono di rimpianto misto a desiderio. Molti di loro guardarono Lin Ming e Huo Wenlong con uno sguardo invidioso.


I due indubbiamente avrebbero scelto due delle tre camere nel Corridoio del Cielo. Gli altri invece sarebbero andati nel Corridoio della Terra e gli altri sarebbero dovuti andare nel Corridoio del Mortale.


Nel Corridoio del Mortale c'erano le creazioni lasciate da innumerevoli Anziani del clan dell'Antica Fenice. Nel Regno Divino c'era un solo patriarca alla volta nel clan dell'Antica Fenice. Inoltre, visto che le loro vite erano estremamente lunghe, tutti i patriarchi precedenti probabilmente ammontavano solo a poche centinaia. Gli Anziani invece erano diversi. In ogni nuova generazione del clan c'erano probabilmente decine o anche centinaia di Anziani. Anche se i totem di pietra creati qui fossero stati le loro più grande opere, non potevano comunque essere paragonati a quelli di un patriarca.


Quando il vecchio notò le espressioni dei giovani, disse freddamente:"Chi percorre la strada delle arti marziali dovrebbe puntare in alto, ma non dovrebbe fare il passo più lungo della gamba! Ogni grande Anziano del clan dell'Antica Fenice è un'esistenza incredibile nel Regno Divino. Ogni totem di pietra che lasciano, anche se può essere inferiore a quella di un patriarca, è più che sufficiente per farvi meditare. Se potete illuminarvi con esse, allora raggiungere una comprensione delle Leggi uguale ad un Anziano! Non è sufficiente per voi?!" Chiese con voce gelida il vecchio vestito di rosso.


Tuttavia tutti i praticanti di arti marziali presenti la pensavano diversamente. Avevano solo tre giorni per meditare sui totem di pietra, quanto avrebbero potuto comprendere in quel periodo di tempo?


Se i totem di pietra dell'Antica Fenice potevano essere paragonati a dell'oro e loro a dei cercatori d'oro, allora la quantità di risorse che avrebbero potuto estrarre in tre giorni ovviamente sarebbe stata maggiore se fossero partiti da una ricca miniera invece che una spoglia.


"Nuyan Ming, scegli per primo!" L'Anziano puntò il dito verso Lin Ming:"Devi decidere entro due ore di tempo."


"Sì signore!" Rispose Lin Ming. Senza perdere tempo, superò i Corridoi del Mortale e della Terra entrando direttamente nel Corridoio del Cielo.


Vedendo questo, tutti i praticanti di arti marziali si riempirono di invidia. Anche se Huo Wenlong sembrava calmo, in realtà era particolarmente nervoso.


Il Corridoio del Cielo aveva tre totem di pietra e anche tra di essi c'erano i migliori e i peggiori.


C'era il Totem di Pietra di Cielo Ardente lasciato dal nono patriarca del clan dell'Antica Fenice. Il suo soprannome era Cielo Ardente <em>(焚天 Fentian)</em> ed era stato uno dei dieci migliori guerrieri nella storia del clan. Si poteva immaginare quanto fosse potente visto il suo soprannome. E ciò che era ancora più raro era che le leggi inerenti nel totem di pietra erano estremamente adatte a Huo Wenlong. Aveva desiderato da tempo di scegliere questo totem di pietra, ma se Lin Ming l'avesse occupato, allora Huo Wenlong avrebbe perso l'occasione di meditare su di esso.


Sotto gli sguardi di tutti, Lin Ming entrò nel Corridoio del Cielo. Le sale del Corridoio del Cielo erano ampie 200 piedi, tre porte di metallo erano allineate al muro. La prima porta era decorata dall'incisione di una Fenice del Nirvana, su di essa erano incise due parole: Rosso Divino <em>(赤神 Chishen)</em>. La seconda porta di metallo mostrava l'immagine di una Fenice che riposava su un Wutong insieme alle parole: Fiamma Sacra <em>(聖火 Shenghuo)</em> e la terza aveva l'incisione di una fenice che volava in un cielo infuocato: Cielo Ardente.


Lin Ming sussultò solo vedendo queste immagine. Erano incisioni fatte da un guerriero impareggiabile, altrimenti non avrebbero emesso dell'energia di leggi così formidabili.


Il giovane decise di iniziare con il totem di pietra Rosso Divino. Aprì la porta di metallo. Dietro la porta c'era uno spazio quadrato ampio duecento piedi quadrati. Non c'era nulla a parte un altare alto trenta piedi al centro. Su di esso c'era un totem di pietra delle dimensioni di un piede quadrato. Sulla superficie grigia c'erano molte incisioni complesse. Guardandola per la prima volta Lin Ming poteva sentire un lieve campo di forza che la ricopriva, era simile a quello Asura. Questo campo di forza e il totem di pietra contenevano tracce di linee e immagini combinate in modo perfetto, era incredibilmente mistico.


"Questo esperto Rosso Divino era sicuramente un guerriero che aveva un campo di forza. Fondeva le sue Leggi del Fuoco con il suo campo di forza e le ha incise nel suo totem di pietra. Se potessi comprenderlo, allora mi sarebbe di grande aiuto dato che anche io ho un campo di forza. E più di uno."


Lin Ming guardò questo totem di pietra per due bastoncini di incenso di tempo per poi uscire con riluttanza dalla camera. Aveva solo due ore, non poteva rimanere in questa stanza per troppo tempo. La seconda stanza era quella del totem di pietra di Fiamma Sacra. Era ugualmente misterioso, ma non aveva un campo di forza. Per questo era meno adatto a Lin Ming rispetto a quello di Rosso Divino della prima stanza. Dopo un bastoncino di incenso di tempo uscì dalla stanza per entrare nella terza. Questa era la camera del totem di pietra di Cielo Ardente.


Anche questa stanza era ampia duecento piedi quadrati e l'altare era simile. Tuttavia il totem di pietra era rosso scuro e su di esso sembravano intrecciarsi centinaia di fiamme. Sembrava ordinario ad una prima occhiata, ma dopo averlo fissato per un po', Lin Ming vide che questo piccolo fuoco si stava muovendo. Ognuna di queste fiamme conteneva un Concetto diverso. Quando le diverse centinaia di fiamme si radunavano insieme, diventavano cieli ardenti che sembravano poter bruciare mondi sconfinati!


"Che aura potente..." Lin Ming alzò le sopracciglia. Si era accorto che l'aura contenuta in questo totem superava lievemente gli ultimi due.


"Forse questo totem è il più prezioso." Lin Ming ponderò per un momento, in dubbio se scegliere quello di Rosso Divino o quello di Cielo Ardente.


In quel momento, nel mare spirituale di Lin Ming risuonò la voce di Moguang:"Non capisco le leggi del fuoco in questo totem, ma conosco il nome di Cielo Ardente. È un personaggio famoso perfino nel Regno Divino, qualcuno che ha superato di gran lunga l'Imperatore Demoniaco! Per quanto riguarda gli altri due, non ho mai sentito parlare di loro."


Lin Ming esitò per un momento:"Mi torna, ma... scegliere un totem non dipende solo dalla forza, ma dai contenuti che sono più adatti all'individuo..."


Il giovane meditò su questo totem per mezz'ora. Poi sentì all'improvviso una pulsazione dal Seme del Dio Blasfemo, sembrava che le incisioni del Seme stessero aumentando.


"Uh?" Lin Ming ne fu sorpreso. Era chiaro che il Seme del Dio Blasfemo aveva una compatibilità di fusione con questo totem!


La Forza del Dio Blasfemo era un raro metodo di coltivazione creato da un antico Dio Malvagio. Un supremo esperto del Regno Divino aveva incontrato un'enorme opportunità fortunata nelle antiche rovine di questo Dio Blasfemo, ottenendo il manuale di coltivazione. Dopodiché era morto prima di avere abbastanza tempo per percepirlo bene. Da allora solo Lin Ming aveva saputo di questa Forza del Dio Blasfemo.


Per quanto riguardava il Dio Blasfemo, Lin Ming non aveva idea di chi fosse, ma era sicuro che doveva essere ancora più formidabile di questo esperto Cielo Ardente. Probabilmente il Dio Malvagio era un'esistenza al picco delle arti marziali, un 'Vero Dio'.


I metodi di coltivazione che aveva lasciato probabilmente si avvicinavano quasi alla fonte di ogni legge. Dato che il totem di pietra di Cielo Ardente poteva influenzare il Seme del Dio Blasfemo, questo dimostrava che il totem di pietra di Cielo Ardente si avvicinava alla fonte del Grande Dao molto di più rispetto agli altri due.


Lin Ming era molto più convinto dal parere del Seme del Dio Blasfemo rispetto al suo. Per non parlare del fatto che comprendere il funzionamento e la combinazione dei campi di forza del totem di pietra di Rosso Divino sarebbe stato un processo molto lungo. Non era qualcosa che si poteva fare in un solo passo. Avrebbe dovuto meditarci sopra per almeno dieci anni o forse decine di anni per vedere qualche effetto.


"Sceglierò quello allora!"


Lin Ming fece una decisione. Fece una stima del tempo che gli rimaneva e scoprì di avere poco più di un'ora a disposizione.


Se lui ci aveva messo quasi un'ora per scegliere tra tre totem, allora gli altri avrebbero avuto molto più difficoltà. Specialmente le persone che dovevano scegliere un totem del Corridoio del Mortale. Trovarne uno adatto tra venti, in due ore, non sarebbe stato facile.
Se fossero stati sfortunati, probabilmente avrebbero rimpianto la scelta fatta.


"Ho ancora un'ora, non c'è bisogno di affrettarsi. Dato che non c'è bisogno di andare nel Corridoio della Terra, dovrei andare nel Corridoio del Caos per dare un'occhiata ai totem di pietra forgiati dal caos primordiale. Mi chiedo se ci sia qualcosa di speciale nelle tracce di energia al loro interno..."


Mentre ci pensava, Lin Ming si diresse verso il Corridoio del Caos.
                                


                                



