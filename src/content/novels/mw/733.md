---
title: Capitolo 733 – Secondo Mondo dello Specchio Divinizzante
pubDate: 2025-12-15T08:37:10.261Z
tags:
    - mw
---


<em><strong>CAPITOLO SPONSORIZZATO ringraziamo Marco</strong>
14 Capitoli in coda, 0/5
-Schadenfreude</em>


Lin Ming allungò lentamente la mano e toccò lo Specchio Divinizzante.


Tutti si misero ad osservare ogni movimento di Lin Ming. Huo Yu e Huo Ping erano silenziosi, e anche Huo Wenlong rimase col fiato sospeso mentre stringeva i pugni. Quando vide Lin Ming cadere in trance, i suoi occhi si riempirono di spirito combattivo.


"Nuyan Ming, fammi vedere quanti progressi hai fatto!"


Si poteva dire che questi venti anni circa della sua vita fossero stati privi di difficoltà finché non era stato cacciato via nei piani inferiori. Ora Lin Ming era il più grande avversario che avesse incontrato.


<em>Huu!</em>


Lin Ming arrivò ancora una volta nel primo mondo del Calore Ardente. Il mare di fuoco bruciò sotto i suoi piedi e il cielo era ancora pieno di nuvole rosse. Quando guardò verso l'alto, le vide muoversi secondo le Leggi e i Concetti di Fuoco. Quando si riflettevano nelle pupille nere come la pece di Lin Ming, lievi linee dorate apparirono, erano simili alle incisioni del Seme del Dio Blasfemo.


Lin Ming fece un respiro profondo e sprofondò verso il basso, immergendosi nel mare di fuoco elementale. Non sentiva il minimo calore, anzi, si sentiva come un pesce che nuotava nell'oceano, confortevole e soddisfatto.


Un'enorme quantità di energia di fuoco si radunò nei punti di agopuntura di Lin Ming, fluì per i suoi arti e i suoi meridiani per poi convergere nel Seme del Dio Blasfemo. Il Seme del Dio Blasfemo color cremisi diventò ancora più bello.


L'energia si radunò costantemente. Il totem inciso nel Seme del Dio Blasfemo iniziò a brillare emettendo luce dorata!


Un vortice di energia si formò in Lin Ming. Mentre il suo dantian bruciava, il Buco Nero del del Nucleo nel suo corpo si accese!


40%... 50%... 60%...


Mentre l'energia nel Seme del Dio Blasfemo arrivò al 60%, gli occhi di Lin Ming brillarono come se contenessero dei fulmini.


Il 60% della capacità era sufficiente!


<em>Ca!</em>


La lancia rossa sembrò saltare dall'anello spaziale nelle mani di Lin Ming. Pareva avesse una mente sua. Il suo corpo sembrò scoppiare. Il marchio dell'Antica Fenice tra le sue sopracciglia parve prendere vita mentre un'enorme fenice ascese da lui per volare all'orizzonte.


Sepoltura del Cielo!


Lin Ming gridò e scagliò in avanti la sua lancia.


In quel momento il potere del fuoco si agitò e il vasto mare di fiamme sotto di lui fu lacerato dalla sua lancia. Un vortice di fuoco vorticò e una fenice dorata uscì dalle sopracciglia di Lin Ming, fondendosi con quella rossa che stava volando.


In quel momento Lin Ming era diventato tutt'uno con la sua arma. Sembrava una meteora fiammante che solcava il cielo percorrendo centinaia di chilometri.


<em>Ka ka ka!</em>


Ovunque la lancia viaggiasse, lo spazio, le nuvole rosse, il mare infuocato, tutto fu diviso a metà dall'arma di Lin Ming!


Lo spazio collassò. Il flusso turbolento si gonfiò insieme all'energia di fuoco, trasformandosi in una tempesta nera che oscurò il mondo.


Innumerevoli frammenti di spazio schizzarono via distruggendo il vuoto ovunque andassero...


...


<em>Pa!</em>


Al di fuori dello Specchio Divinizzante, con un crepitio, sulla superficie lucida a contatto con la mano di Lin Ming iniziò a diffondersi una rete di fessure. Sembrava un piccolo serpente che si srotolava, allungandosi all'istante fino a mezzo piede!


Lo sguardo del vecchio Jun si accese all'istante. In venti respiri di tempo, in soli venti respiri di tempo, questo giovane era riuscito a superare il primo mondo! E a giudicare dall'ampiezza di queste crepe, la distruzione del primo mondo era stata ancora più devastante rispetto all'ultima volta!


Questa velocità era sbalorditiva!


"Nuyan Ming..." A 100 piedi di distanza, Huo Wenlong strinse i pugni così forte da farsi scrocchiare le giunture. "Ci ha messo solo venti respiri di tempo per rompere il primo mondo, io invece sono riuscito a resistere per pochi bastoncini di incenso di tempo prima di soccombere. Il divario tra noi è davvero così vasto?"


Se un tempo era stato orgoglioso di quanto fosse riuscito a resistere, ora Huo Wenlong provava solo vergogna nell'essere rimasto bloccato per così tanto tempo al primo livello!


"Sta dipendendo dalla forza bruta per superarlo, mentre io cercando di risolvere le leggi nelle nuvole cremisi del primo mondo per andare avanti. Comunque la differenza non dovrebbe essere così grande!"
Huo Wenlong strinse i denti quando vide che Lin Ming stava per affrontare il secondo mondo dello Specchio Divinizzante. Tutti i geni erano orgogliosi. Vedere un rivale eccellere in quel modo ovviamente avrebbe fatto provare amarezza ad un talento.
"Fratello Long, te ne stai andando?" Quando lo vide andarsene, Huo Ping si avvicinò:"Dove stai andando?"


"Ad allenarmi! Andrò in isolamento!" Nel cuore di Huo Wenlong si era acceso un fuoco. "Invece che guardare i risultati degli altri, farò meglio ad allenarmi diligentemente."


Huo Wenlong si allontanò a grandi passi, lasciandolo da solo. Huo Ping comunque decise di rimanere ad osservare Lin Ming così da poter riferire la situazione a Huo Wenlong in seguito.


Nella torre a nove piani al centro della città dell'Antica Fenice, un uomo alto e vestito di rosso era seduto ad un tavolo ottagonale, stava bevendo tè. Quando ricevette questa notizia, appoggiò la tazza e disse alzando le sopracciglia:"20 respiri di tempo per superare Lin Ming primo mondo? Non male!"


Questo vecchio vestito di rosso era il Lord della città dell'Antica Fenice.


"20 respiri di tempo nel primo mondo, dovrebbe poter sperimentare il secondo." Disse Fata Meng che era accanto al vecchio.


"Eheh, è nel secondo mondo che inizia il vero terrore. Per quanto tempo pensi che Nuyan Ming potrà resistere? Non penso che durerà nemmeno cinque respiri di tempo lì." Disse il vecchio vestito di rosso mentre sorseggiò nuovamente il re adocchiando Fata Feng.


"Non saprei..." Fata Feng scosse la testa:"Dovrò vedere. Forse potrebbe resistere più a lungo."


In quel momento, nella sala dello Specchio Divinizzante, Lin Ming era già entrato nel secondo mondo.


Il secondo Concetto delle Leggi del Fuoco - Annientamento!


Il fuoco era un potere annientante. Poteva bruciare foreste, case e distruggere vite. Anche le rocce, l'acciaio e altri oggetti non infiammabili si sarebbero sciolti e sarebbero stati vaporizzati finché la temperatura del fuoco fosse stata sufficientemente alta.


Il fuoco poteva polverizzare ogni cosa, torcendo lo spazio stesso!


Tra i cinque elementi, in termini di potere di annientamento, il fuoco e il fulmine erano i più potenti.


"Questo è il secondo mondo..."


Lin Ming scoprì di trovarsi in un letto di rocce rosse e sciolte. Era circondato da grandi fiumi di lava. Grandi pezzi di pietre rosse fluttuavano in questi corsi emanando calore e formando isole o aree ancora più pericolose.


<em>Plop! Plop!</em>


Ogni bolla d'aria che scoppiava emetteva una forte puzza di zolfo. Questi gas erano sorprendentemente caldi, i polmoni di un praticante di arti marziali dalla coltivazione insufficiente sarebbero bruciati da tempo.


Quando li sondò, Lin Ming scoprì che non era lava ordinaria. Era almeno dieci volte più calda rispetto a quella del mondo mortale.


<em>Bang bang bang!</em>


Lin Ming sentì all'improvviso degli scoppi assordanti. Quando guardò verso l'alto vide migliaia di luci cremisi illuminare il cielo. Queste luci sembravano lame assassine che si avventavano su di lui a gran velocità.


"Quelle sono meteore!"


Lin Ming sussultò. Aveva visto una scena simile nel Mistico regno della Divina Fenice, però il potere di queste meteore, la densità e la loro velocità era di molto superiore.


Questo era davvero il mondo del potere devastante del fuoco!


Le dimensioni delle meteore erano davvero enormi. Sembrava che il mondo intero fosse pieno di meteore. Evitarle era impossibile, poteva solo scegliere una posizione in cui ce n'era una quantità relativamente minore.


<em>Bang!</em>


La prima meteora cadde e si schiantò nei fiumi di lava, sollevando ondate di rocce fuse fino a decine di migliaia di piedi d'altezza. La terra si spaccò e l'impatto creò onde d'urto terrificanti. Lin Ming impallidì, non c'era un posto dove nascondersi!


C'erano meteore di decine di piedi, centinaia di piedi e perfino migliaia di piedi! Era un potere davvero spaventoso!


Era come ricevere un colpo da un supremo esperto del Regno Divino. Nonostante non attaccasse direttamente Lin Ming, il giovane non sarebbe comunque riuscito a resistere alle onde d'urto.
Il potere di queste meteore era sufficiente a distruggere una città capace di ospitare milioni di persone. Anche se Lin Ming era a mille piedi di distanza, temeva che non sarebbe riuscito ad evitare di rimanerne ferito.


Per un momento Lin Ming sentì una sensazione di oppressione al petto. Fece circolare disperatamente tutta la sua vera essenza per proteggersi, ma fu comunque scagliato all'indietro come un filo di paglia. I suoi organi ricevettero dei danni e vomitò una boccata di sangue. Se non avesse già aperto la seconda delle Otto Porte Nascoste e non avesse mangiato il frutto divino per temprare il suo corpo, allora questo colpo l'avrebbe ridotto in poltiglia.


<em>Puff!</em>


Lin Ming atterrò nella lava. Nell'area in cui era caduta la meteora, le isole di rocce nel raggio di diverse chilometri erano state spazzate via, lasciando solo un mare di lava.


Avvolto da un calore estremo, il corpo di Lin Ming iniziò a bruciare. La temperatura qui era molto più terrificante rispetto al primo mondo.


L'energia caotica e tirannica del fuoco irruppe nei meridiani del giovane. Se non fosse stata per la soppressione del Seme del Dio Blasfemo, Lin Ming sarebbe rimasto gravemente ferito solo da questo.


Lin Ming strinse i denti, evocò la sua vera essenza e volò fuori dalla lava, ma prima ancora che si potesse riprendere, un'altra meteora era precipitata a terra!


Senza esitare, Lin Ming si immerse nel mare di lava.


<em>Bang!</em>


Anche se era nelle profondità della lava, Lin Ming non poté comunque bloccare l'onda d'urto. Fu scagliato via nel cielo con la lava e vomitò grandi boccate di sangue che si incenerirono all'istante.


Nel caos, Lin Ming alzò lo sguardo. Vide una densa nebbia rossa che ricopriva il mondo e tra di essa c'erano enormi pezzi di roccia che bruciavano come stelle cremisi. Queste pietre vorticavano nella foschia, controllate dalle misteriose regole di questo mondo. Mentre si muovevano, alcune si sparpagliarono per formare le meteore che cadevano giù.


Questa era l'origine delle meteore?


Lin Ming osservò questo fenomeno solo per qualche respiro di tempo prima che un altro gruppo di meteore iniziasse a precipitare. Una serie di esplosioni assordanti stordirono Lin Ming. L'ultima meteora era ampia quasi metà miglio e si era schiantata a soli 300 piedi di distanza dietro di lui. In quel momento non riuscì a sopportare il potere esplosivo delle meteore. Il suo corpo fu distrutto dalle ondate d'urto e un momento dopo fu respinto dallo Specchio Divinizzante.


Lin Ming arretrò impallidendo. Riusciva ancora a ricordare l'immagine del cielo del secondo mondo. Senza dubbio era impossibile usare la forza assoluta per distruggere il secondo mondo. Il secondo livello conteneva le Leggi dell'Annientamento. Anche se queste meteore erano così potenti, non erano comunque riuscite a distruggere quel territorio, figuriamoci i colpi di Lin Ming.


'<em>Il divario è troppo vasto. Il secondo mondo è ad un livello completamente diverso. Come potrei superarlo con la mia forza?'</em>


Lin Ming non riusciva a trovare una soluzione.
                                


                                



