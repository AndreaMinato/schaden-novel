---
title: Capitolo 74 - Stabilità
pubDate: 2025-10-16T07:28:18.420Z
tags:
    - mw
---


Quando Lin Ming arrivò a destinazione, era pomeriggio e c'erano solo quattro persone che testavano la propria forza. Lin Ming andò in un angolo, prese la mira e colpì la colonna di pietra!


"Peng!"


Il pilastro iniziò a vibrare mentre il raggio di luce balzava su e giù. Alla fine arrivò quasi a quattro piedi.


3900 jin!


Era solo un normale pugno eppure aveva raggiunto un tale risultato.


Lin Ming era piuttosto soddisfatto.


All'inizio durante la Prova della Forza Ling Sen era venuto a fare una dimostrazione. Anche lui aveva dato un comune pugno, totalizzando 4900 jin di forza.


Lin Ming lo ricordava bene, quindi questa volta anche lui aveva dato un pugno senza impegnarsi troppo per vedere quanto fosse vasto il divario tra lui e Ling Sen.


<em>'Ling Sen è al picco del Quarto Stadio della Trasformazione del Corpo. Io sono solo agli inizi del Terzo Stadio, solo 1000 jin... dopo che raggiungerò il Quarto Stadio la mia forza sorpasserà sicuramente la sua!'</em>


<em>'Ma un praticante di arti marziali non può contare solo sulla sua forza. La forza è il mio punto forte, ma non posso trascurare il resto...'</em>


Pensando questo, Lin Ming fece un respiro profondo e rilassò il suo corpo. Rimase fermo con gli occhi chiusi e aggiustò il suo respiro. Le cellule del suo corpo iniziarono a respirare uniformemente, creando una leggera risonanza. Poi Lin Ming spalancò gli occhi, raccolse la sua forza dalle cosce fino alla vita e scattò.


<em>Bang!</em> Il suo pugno batté la colonna di misurazione della forza come un potente martello d'acciaio. E la vibrazione non finiva più! Il raggio di luce prima sfrecciò verso i 4.200 jin, poi oscillò su e giù tra 4.200 e 4.300 jin!


Normalmente il raggio di luce sarebbe salito per un po' e poi sarebbe caduto. Ma il pugno di Lin Ming lo stava facendo sospendere su e giù tra i 4200 e i 4300 jin per oltre venti respiri di tempo!


Questa era la vibrazione di vera essenza, l'effetto raggiunto coltivando 'Forza Penetrante'!


<em>'La forza dei miei pugni varia da 4200 a 4300 jin, ma con questa "Forza Penetrante" posso attaccare gli organi vitali del mio avversario. E continua a vibrare!
Un praticante di arti marziali che non ha completato lo Stadio delle Viscere morirebbe. Perfino uno che ha raggiunto un Gran Successo nella fase delle Viscere o anche uno all'Alterazione dei Muscoli rimarrebbe gravemente ferito dopo aver ricevuto il mio attacco!'</em>


<em>'Nel "Chaotic Virtues Combat Meridian" c'era scritto che lo stadio 'Forza Penetrante' era un potere distruttivo strabiliante e spaventoso! Che metodo di coltivazione terribile! Ma l'esperto senza nome che ha lasciato il "Pugno Spacca Ossa" è riuscito solo ad ottenere un formidabile potere distruttivo e non era riuscito a scoprire come far risonare tutte le cellule del corpo.
Così sarebbe inutile da coltivare; era davvero incompleto.'</em>


...


Era il ventunesimo giorno da quando Lin Ming era arrivato nel Palazzo delle Sette Arti.


Di mattina presto, Lin Ming portò la sua lunga lancia, Arcobaleno Penetrante, nella Cascata Ghiacciata. Il responsabile Xie Dong lo vide arrivare e lo salutò con un sorriso. "Apprendista junior, sei arrivato presto. Sei davvero diligente."


"Buongiorno Apprendista Senior." Lin Ming salutò con educazione. Preferiva venire di mattina e di sera nella Cascata Ghiacciata perché c'erano meno persone che prendevano appuntamento in quei periodi e poteva decidere l'orario che voleva.


"Dopo un quarto d'ora la formazione si aprirà di nuovo. L'Apprendista junior sarà alla terza posizione, settimo livello di difficoltà." Disse Xie Dong.


"Mmmh... vorrei portarlo all'ottavo livello." Questa era la prima volta che Lin Ming era andato lì dopo aver raggiunto il Terzo Stadio della Trasformazione del Corpo. La verità era che, al settimo livello, Lin Ming poteva raggiungere un'area abbastanza fredda.
Comunque questa volta Lin Ming aveva con sé Arcobaleno Penetrante. L'arma pesava 820 jin; se si fosse immerso troppo in profondità sarebbe stato difficile riemergere.


"MMh? Ottavo livello?" Disse sorpreso Xie Dong. L'ottavo livello corrispondeva al gruppo dall'80esima alla 110esima posizione. Lin Ming voleva perfino cambiare il livello di difficoltà?
Xie Dong stava per avvertire Lin Ming di non essere così imprudente, ma in quel momento notò le differenze nella fluttuazione della vera essenza del ragazzo. "Apprendista junior, sei avanzato?"


Xie Dong ricordava che l'ultima volta che Lin Ming era venuto lì, era solo al picco del Secondo Stadio della Trasformazione del Corpo. Non credeva che avrebbe raggiunto il Terzo Stadio così velocemente.


"Sì, sono avanzato recentemente."


"Ahah, congratulazioni. Ma Apprendista junior, sei appena avanzato, la forza richiede tempo per accumularsi e stabilizzarsi. Sei sicuro di voler entrare nell'ottavo livello di difficoltà?"


"Mmh. Ho già deciso. Non cambierò idea."


"Va bene." Xie Dong alzò le spalle e soddisfò la richiesta di Lin Ming.


Dopo un quarto d'ora Lin Ming portò con sé Arcobaleno Penetrante e andò verso la Cascata Ghiacciata. Xie Dong vide che le orme di Lin Ming erano molto profonde. Ogni volta che passava sull'erba della valle, lasciava un solco profondo a terra.


Gli occhi di Xie Dong si strinsero pensosamente. Concentrò lo sguardo sulla lunga scatola che Lin Ming stava portando. <em>'Una scatola così lunga probabilmente sarà una lancia, un'alabarda o qualcosa del genere. Per lasciare un'impronta così grande sul terreno, dev'essere un'arma pesantissima, almeno 700 o 800 jin. Peculiare che l'apprendista junior Lin abbia scelto un'arma del genere!'</em>


Mentre Lin Ming entrava nella formazione, mise Arcobaleno Penetrante sulle spalle e saltò nel laghetto gelido.


Il freddo era proprio aumentato, ma con il suo nuovo avanzamento, era proprio adatto a lui.


Prima, quando aveva nuotato nel laghetto, mentre si era immerso aveva sentito che l'acqua aveva una resistenza formidabile, simile a quella del mercurio. Ma ora, con 820 jin di peso Lin Ming affondò subito!


Facendo circolare la sua vera essenza, Lin Ming rallentò la sua caduta. Mosse energicamente le gambe e arrivò ad una protuberanza rocciosa vicina alla superficie del laghetto.


Scattò in avanti facendosi leva con la sporgenza di roccia. Lin Ming saltò da una pietra all'altra e arrivò fino alla cascata.


Sotto questa cascata c'era un grosso macigno immerso nell'acqua. Era per i praticanti di arti marziali che volevano coltivare sotto la pressione dell'acqua, era stata lasciata qui dal maestro che aveva creato questa formazione, altrimenti sotto quella furiosa cascata sarebbe già stata erosa e fatta a pezzi da anni!


<em>'Che forza tremenda!'</em> Lin Ming provò a rimanere in piedi sulla roccia ma scoprì che era difficile rimanere stabili. Nonostante avesse cercato un posticino non troppo esposto, non riusciva nemmeno ad alzarsi.


"Ah!" Lin Ming infilzò direttamente la lancia nel macigno. Afferrò l'asta di Arcobaleno Penetrante e si fermò. Mille jin d'impatto colpirono il torso e le spalle di Lin Ming. Sentì come se dei martelli di ferro stessero tartassando il suo corpo di colpi. In più la cascata era incredibilmente fredda e il calore del suo corpo si stava dissipando sempre più in fretta. Anche quando Lin Ming faceva circolare la 'Formula True Primal Chaos' sentì il gelo penetrare perfino nel midollo, come se la sua pelle fosse trapassata da innumerevoli aghi.


Lin Ming si aggrappò alla lancia e cercò di coordinare il respiro delle cellule nel suo corpo. Poi usò questa vibrazione di vera essenza per rimanere a stento in piedi.


Ad ogni respiro la circolazione della vera essenza di Lin Ming si tranquillizzava ulteriormente e sentì di diventare sempre più saldo, finché non riuscì a stare in piedi completamente.


Lin Ming tirò fuori Arcobaleno Penetrante dalla roccia. Non spazzò, né fece affondi, non fece alcun movimento con la sua lancia. Invece rimase lì con l'arma in mano.


La lancia era il re dei cento soldati. Poteva muoversi ad arco, tagliare, danzare, fare un affondo; nonostante queste mosse sembrassero semplici, allenarle fino allo stadio Gran Successo non lo era affatto! Era difficile imparare ad usare la lancia e ancora di più padroneggiarla!


Una lancia era un'arma lunga. Un pollice più lungo, un pollice più forte, la lancia seguiva questa regola.
Arrivare al Gran Successo significava coordinare l'utilizzo di vera essenza con le tecniche marziali per mostrare un fortissimo potere d'attacco. Per questo tutti i generali che combattevano sul campo di battaglia usavano una lancia o un'alabarda. Una spada poteva essere usata solo dallo stratega militare.


Ma al contrario, un pollice più corto sarebbe stato un pollice più debole. Nonostante spade e sciabole fossero inferiori per attacco e raggio, erano molto più precise. Ancora di più un pugnale! Questo era il motivo per cui molti assassini usavano i coltelli! Era facile da nascondere, veloce, preciso e letale! Ecco perché non si sentiva di un assassino che portava in giro un'arma così grossa come una lancia.


Perciò il suo primo obiettivo era migliorare la precisione!


Lin Ming disossava da anni. Che fosse una sciabola o una lancia, era già molto accurato. Nella Formazione Ten Thousand Killing era riuscito a tagliare la tela di ragno che stava volando verso di lui. Tuttavia questa era una situazione in cui non c'era alcuna resistenza. In un combattimento, di fronte alle tecniche marziali di un nemico, il flusso d'energia avrebbe gettato scompiglio ovunque. Usare una lancia per interrompere il flusso e mirare al punto debole del nemico non era facile.


Per questo il primo passo da fare non si occupava delle tecniche o delle mosse della lancia, ma nel mantenere l'arma stabile in ogni momento!


Lin Ming afferrò Arcobaleno Penetrante con entrambe le mani. Toccava la parte inferiore dell'arma e il 70% dell'asta era colpito dalla forza devastante della cascata resistendo ad una continua pressione di 1000 jin!


Arcobaleno Penetrante pesava 820 jin. L'asta era lunga otto piedi e la punta otto pollici. Con un'arma del genere mantenere la stabilità era più facile a dirsi che a farsi!


Anche con la forza di 4200 jin di Lin Ming l'estremità della lancia stava oscillando su e giù come se fosse confusa!


"È davvero pesante!"


Lin Ming strinse i denti. Rimase così per un po' finché non sentì le braccia intorpidirsi e la punta della lancia iniziò a scendere verso il basso, premuta dalla forza della cascata.
                                


                                



