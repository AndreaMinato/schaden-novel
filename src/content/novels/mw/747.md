---
title: Capitolo 747 - Inseguimento per 100.000 chilometri
pubDate: 2025-12-15T08:37:10.263Z
tags:
    - mw
---


<em>CAPITOLO SPONSORIZZATO ringraziamo Mahesvara98!
2 Capitoli in coda, 0/5
-Schadenfreude</em>


<em>Bang!</em>


Dopo un'altra violenta esplosione, Xuan Wuji riuscì a stento a difendersi dalla Sepoltura del Cielo di Lin Ming. A causa delle onde d'urto, fu scagliato all'indietro per migliaia di piedi. Ormai il minimo vantaggio che aveva Xuan Wuji era scomparso.


Lin Ming invece, dopo essere stato sbalzato via per diverse centinaia di piedi, scosse la sua lancia e attaccò di nuovo il nemico.


Arcobaleno Penetrante!


Una luce ardente di lancia squarciò il mare profondo. In quel momento Xuan Wuji era ancora esausto. Non riuscì nemmeno a radunare le forze prima di essere colpito.


<em>Bang!</em>


Xuan Wuji tossì mentre volava all'indietro. Riuscì a sopprimere a stento il subbuglio del suo flusso sanguigno.


Il divario tra di loro stava solo crescendo!


Sole Inseguitore!


Sepoltura del Cielo!


Legge dell'Annientamento, Catena di Stelle!


Lin Ming usò una mossa dopo l'altra, soverchiando completamente Xuan Wuji!


Com'era possibile?!?!


Xuan Wuji sentì il sangue agitarsi mentre le ferite si accumulavano. Di fronte alla raffica di potenti attacchi di Lin Ming, iniziò a provare paura e arretrò. Era davvero ambizioso, ma in questa situazione dove le sue possibilità di successo diminuivano sempre di più, non sarebbe stato così sciocco da suicidarsi.


Scappare?


Ci pensò. In effetti aveva degli assi nella manica, ma davanti a questa macchina inarrestabile provava già un po' di paura. Temeva che non l'avrebbe ucciso nemmeno se avesse usato ogni suo asso nella manica. Se fosse accaduto, allora non avrebbe avuto nemmeno la possibilità di scappare.


Con un cenno, Xuan Wuji tirò fuori una pillola grigia dal suo anello spaziale. Questa pillola era stata raffinata da una stalattite lattea di 10.000 anni. Dopo averla inghiottita, avrebbe ripristinato il 30% della sua vera essenza. Poteva essere definita una medicina miracolosa che poteva ribaltare le sorti di una battaglia.


Erano ancora molto distanti dal continente Tianyan. A Xuan Wuji rimaneva solo il 40% della sua vera essenza. Se non l'avesse inghiottita, sarebbe stato impossibile per lui tornare.


Il vecchio la mangiò con ostilità e si girò immediatamente per fuggire!


"Vuoi scappare?"


Nello sguardo di Lin Ming brillò un denso intento omicida. Se non avesse rimosso il problema dalla radice, allora ci sarebbe sempre stata una vipera in agguato nell'oscurità. Dopo aver imparato la lezione da Ouyang Boyan, Lin Ming non avrebbe permesso che accadesse una cosa del genere di nuovo.


La vera essenza divampò e uno spirito da battaglia in cui era stato infuso il campo di forza Asura scattò alla velocità della luce. Avvolse Xuan Wuji lasciando un marchio dello spirito da battaglia impercettibile sul suo corpo.


Lin Ming aveva usato questo marchio nell'Antico Abisso Demoniaco per cercare un'uscita dalla zona proibita entro mille chilometri e anche quando aveva inseguito i maestri in fuga della Regione Demoniaca del Mare del Sud. Se uno non avesse posseduto uno spirito da battaglia come Lin Ming, allora sarebbe stato impossibile individuarlo, figuriamoci rimuoverlo.


Dopo aver lasciato questo marchio, Lin Ming sarebbe riuscito a trovare Xuan Wuji anche se fosse fuggito in capo al mondo.


"Moguang, fai tornare il Leviatano Gigante in superficie così che guarisca dalle sue ferite. Io inseguirò Xuan Wuji!"


"Va bene!" Moguang ridacchiò:"Inseguire ed uccidere gli altri è ciò che piace di più ad un Saggio come me!"


Lin Ming strinse la sua lancia rossa e usò il Roc Dorato che Squarcia il Vuoto, inseguendo Xuan Wuji.


Nel mare profondo si procedeva molto lentamente. Inoltre, ogni passo in avanti richiedeva molta più energia rispetto a volare. A Xuan Wuji non rimaneva più molta energia, quindi naturalmente doveva scappare dal mare prima.


<em>Bang!</em>


L'acqua esplose formando uno schizzo d'acqua alto centinaia di piedi. Xuan Wuji scattò verso il cielo volando dritto verso nord. Mentre avanzava, tirò fuori una perla dal suo anello spaziale e la gettò dietro di sé.


Xuan Wuji aveva usato questo tipo di perla al Palazzo Imperiale del Dio Demone per bloccare l'Abate Baimei e gli altri. Se Lin Ming non avesse manomesso la formazione, avrebbe avuto abbastanza tempo per scappare.


<em>Bang!</em>


La perla scoppiò formando una barriera blu che sigillò l'acqua come un muro di vetro. La velocità di Lin Ming calò non appena fu avvolto da questo incantesimo.


"Spaccati!"


Lin Ming colpì. La barriera che era riuscita a sopportare gli attacchi di Nanyun Wang e del Palmo Sigillante del Budda dell'Abate Baimei si era riempita subito di innumerevoli crepe.


"Spaccati!"


Lin Ming attaccò una seconda volta. Stavolta la barriera crollò completamente. Il giovane spiccò il volo e continuò ad inseguire il nemico.


"Questo moccioso!"


Xuan Wuji si raggelò. Nonostante sapesse che era formidabile, non credeva che questo incantesimo potesse fermare Lin Ming per solo un respiro di tempo.


<em>'A 3000 chilometri a nord c'è una formazione di trasmissione della mia Regione Demoniaca del Mare del Sud. Finché potrò attraversarla e distruggerla dall'altra parte, potrò espellere Lin Ming dal tunnel spaziale. Così dovrei essere al sicuro.</em>'


"Mistiche Ali del Fulmine!"


Xuan Wuji formò una serie di sigilli con le mani. Poi gli abiti sulla sua schiena si strapparono rivelando un paio di ali viola che si allungavano. Questo era un tesoro di tipo volo raffinato con le piume di diverse Bestie Sacre. Poteva migliorare la velocità di Xuan Wuji fino ad un certo punto.
<em>'Questo ragazzo è difficile da gestire. Fortunatamente ho questo tesoro che ho raffinato. Così non dovrebbe essere un problema aumentare del 20-30% la mia velocità.'</em>


Xuan Wuji spiegò le due ali e sfrecciò in avanti. Ovunque andasse diffondeva una terrificante onda sonica che rimbombava nell'aria come una tempesta. Perfino la superficie del mare si divise a causa della pressione!


In un solo viaggio avrebbe potuto volare per diverse centinaia di chilometri. Quando controllò dietro con la sua percezione, rabbrividì. Lin Ming lo stava ancora inseguendo? Non solo, stava accorciando le distanze tra di loro!


"Come poteva essere?!"


Xuan Wuji era scioccato. Anche se stava volando a tutta velocità e aveva il supporto di un tesoro di tipo volo, era comunque più lento di Lin Ming!


Aveva scoperto che ad ogni passo che faceva, Lin Ming avrebbe attraversato diverse chilometri. Lo spazio si torceva sotto i suoi piedi come se rimpicciolisse. Con diversi passi percorreva una distanza di diverse decine di chilometri!


Che genere di movimento era questo?!


Xuan Wuji strinse i denti facendo circolare la sua vera essenza fino al limite. Per una persona come lui, una distanza di 3000 chilometri non era impegnativa da attraversare, ma ora che era inseguito da Lin Ming, era diventato un percorso letale!


La distanza tra di loro continuò a diminuire. Se avesse continuato per un altro mezzo bastoncino di incenso, allora Lin Ming l'avrebbe raggiunto. Una volta che avesse dovuto affrontare di nuovo Lin Ming, fuggire di nuovo sarebbe stato molto più difficile.


Xuan Wuji imprecò e strinse i denti, tagliando una linea lungo il suo polso con l'unghia. Questa era la terza volta che usava l'Essenza di Sangue. Ne gettò due, una su ogni ala. Le Mistiche Ali del Fulmine divennero rosse come il sangue e accelerarono ulteriormente!


Dopo aver usato la sua Essenza di Sangue per tre volte, anche se avesse usato poche gocce ogni volta, il danno si sarebbe accumulato. Perfino lui non poteva continuare ad utilizzarla. In questa battaglia aveva già ricevuto un danno alla sua forza vitale. Se avesse voluto ripristinarla ci avrebbe messo diverse decine di anni e avrebbe avuto bisogno di un'enorme quantità di tesori celesti.


"Questo maledetto ragazzo!"


Xuan Wuji stava ansimando per la rabbia. Le possibilità di ottenere il segreto di Lin Ming stavano diminuendo sempre di più, senza menzionare che la Regione Demoniaca del Mare del Sud era stata già quasi completamente distrutta dal giovane. Le sue perdite erano state fin troppo devastanti!


"Non baderò più alla Regione Demoniaca del Mare del Sud. Dopo che lascerò la Regione dell'Orizzonte Sud, andrò dritto verso i quattro Reami Divini!"


Xuan Wuji e Lin Ming volarono uno dopo l'altro, causando enormi esplosioni sulla superficie del mare a causa delle onde soniche che creavano. Dopo aver fatto un sacrificio di essenza di sangue per le sue ali, alla fine Xuan Wuji riuscì a distanziarsi un po' di più da Lin Ming. Ora era arrivato alla formazione di trasmissione!


Era una formazione stabilita su una terra desolata. In origine c'erano dei discepoli della Regione Demoniaca del Mare del Sud a proteggerla, ma ora che la setta stava per sparire, erano fuggiti in lande sconosciute.


Xuan Wuji cadde pesantemente a terra. Mentre atterrava, formò un enorme cratere per l'impatto, facendo tremare l'isola e facendo collassare delle rocce.


"La formazione è ancora qui!"


Xuan Wuji si rallegrò. Corse verso la formazione e, dopo che mosse le dita, le pietre di vera essenza volarono nei quattro angoli della formazione di trasmissione.


La formazione si attivò!


Dopo aver visto Lin Ming avvicinarsi, Xuan Wuji mostrò uno sguardo pieno d'odio. "Un giorno ti farò pagare per ciò che hai fatto!"


Un momento dopo l'espressione orribile del vecchio scomparì nella formazione.


"Uh? È scappato per una formazione di trasmissione?"


Lin Ming atterrò e sondò l'ambiente attorno. Capì subito i princìpi dietro questa formazione. Era uno dei tipi più ordinari, al massimo avrebbe mandato una persona a 100.000-200.000 chilometri di distanza.


"Xuan Wuji distruggerà sicuramente l'uscita di questa formazione mentre sarò dentro, costringendomi ad uscire dal tunnel spaziale."


Per una formazione così piccola, se ci fosse stato un problema nel processo di trasmissione, sarebbe stato rischioso per un praticante di arti marziali dalla coltivazione più debole, ma per qualcuno di Lin Ming non era un problema. Al massimo sarebbe uscito dal tunnel a metà strada.


Lin Ming saltò nella formazione e la attivò. Lo spazio si contorse e, un momento dopo, Lin Ming entrò nel canale dello spazio.


Un tunnel di trasmissione di diverse decine di migliaia di chilometri poteva metterci da una decina a diverse decine di respiri di tempo per permettere il passaggio. Non appena passarono dieci respiri di tempo, il canale tremò e il potere dello spazio iniziò a distorcersi. Enormi crepe iniziarono ad apparire nel varco. Era ovvio che l'uscita fosse stata distrutta da Xuan Wuji!


<em>Hu hu hu!</em>


Dalle fessure iniziò a trapelare un enorme flusso di spazio turbolento, formando una tempesta nera che investì Lin Ming. Se un praticante di arti marziali dalla coltivazione insufficiente fosse stato attaccato da questa tempesta, sarebbe stato fatto a pezzi e sarebbe morto. Anche un guerriero abbastanza forte sarebbe stato scagliato via dal canale, terminando il processo di trasmissione.


In una situazione del genere, Lin Ming non si fece affatto cogliere dal panico. Mosse le dita formando delle raffiche di vera essenza. Dopo che la tempesta fu colpita, iniziò a svanire rapidamente in diversi respiri di tempo.


In confronto alla formazione su lunga distanza che aveva sperimentato in precedenza, questa turbolenza non era nulla per lui. Con la sua comprensione del Concetto di Spazio, poteva spaccare il potere turbolento dello spazio e completare forzatamente la trasmissione.


"Fissati!"


Lin Ming infilzò la barriera dello spazio. Il tunnel che stava per collassare si stabilizzò.


"Le coordinate d'uscita sono a circa 70.000-80.000 chilometri da qui!"


Dato che l'uscita era distrutta, le coordinate non erano più chiare. Lin Ming non era una divinità, Anche se poteva contare sulla sua comprensione delle Leggi dello Spazio per completare la trasmissione, gli mancavano le coordinate del punto d'uscita.


"Ci sono ancora 30.000 chilometri."


Lin Ming confermò di nuovo la posizione.


"20.000 chilometri... 10.000 chilometri... è vicino!"


Spaccati!


Lin Ming infilzò il tunnel spaziale. Un momento dopo lo spazio collassò e il giovane uscì dal varco.
                                


                                



