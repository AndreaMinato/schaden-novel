---
title: Capitolo 76 - Ling Sen, Ta Ku
pubDate: 2025-10-16T07:28:18.420Z
tags:
    - mw
---


Nel Palazzo delle Sette Arti, Ling Sen, Ta Ku e Zhang Guangyu erano autorità assolute. Anche molti discepoli principali non potevano reggere il confronto per quanto riguardava fama e reputazione. A partire dal loro terzo anno, erano rimasti nei primi tre posti della classifica, mantenendoli fino ad ora. Non c'era una sola persona che fosse stata in grado di scalzarli dalle loro posizioni!


La Pietra di Valutazione mostrava solo la posizione, non mostrava il punteggio. Perciò nessuno sapeva quanti punti di distacco ci fossero tra loro. Si diceva che Zhang Guanyu avesse ottenuto più di diecimila punti rispetto al quarto discepolo in classifica, ma non si sapeva se queste voci fossero vere o no.


In sostanza Ling Sen, Ta Ku e Zhang Guanyu avevano una forza incredibile e misteriosa. Dicevano che Ling Sen, che stava quasi per avanzare al Quinto Stadio della Trasformazione del Corpo, poteva confrontarsi con un praticante di arti marziali allo Stadio Circolazione!


Una persona così potente a chi avrebbe prestato attenzione?


Era impossibile che fosse Zhang Cang o Liu Mingxiang. Nonostante fossero forti, negli ultimi due anni non erano riusciti ad entrare nei primi cento posti della Pietra di Valutazione. Non erano assolutamente persone che potevano destare l'attenzione di Ling Sen o Ta Ku. Anche Wang Yanfeng non ne era degno. Nonostante avesse un talento di grado quattro di qualità superiore, agli occhi di Ling Sen e Ta Ku era un'esistenza insignificante che era entrata a stento tra i primi 180 la prima volta. Era solo patetico. L'unico rimasto poteva essere solo Lin Ming!


Devono essere venuti per dargli un'occhiata. Durante la prima competizione della Formazione Ten Thousand Killing era riuscito a raggiungere la 126esima posizione. Perfino quel Zhang Guanyu era stato inferiore a lui. Erano venuti a vedere chi fosse!


In quel momento arrivarono anche Zhang Cang e Liu Mingxiang. Ma visto che erano arrivati Ling Sen e Ta Ku, nessuno prestò loro attenzione.


Zhang Cang non era così narcisista da pensare che questi due, Ling Sen e Ta Ku, fossero venuti a vedere lui. Sicuramente erano lì per esaminare Lin Ming. Mentre Zhang Cang ci pensava, si sentì incredibilmente a disagio. Anche se avesse vinto, Ling Sen e Ta Ku non gli avrebbero prestato attenzione!


<em>'Umpf! Come osate sottovalutarmi! Vi farò capire che la vostra valutazione è stata stupida e errata!'</em> Zhang Cang strinse i pugni.


Anche Liu Mingxiang strinse i denti: "Zhang Cang, non solo dovremo vincere, ma dovremo vincere in modo pulito. Schiacceremo quei mocciosi impudenti in cinque mosse, altrimenti gli altri penseranno che siamo spazzatura indegna!"


"Umpf. Lascerò un segno sul corpo di quel ragazzo. Gli farò rimpiangere di aver accettato questa scommessa!" Mentre lo diceva, Zhang Cang percorse l'impugnatura del coltello affilato che aveva in mano.
Questa era anche una richiesta di Zhu Yan; non solo di attaccare il suo cuore delle arti marziali, ma anche ferirlo gravemente per ostacolare la sua futura coltivazione.


In quel momento arrivarono anche Lin Ming e Wang Yanfeng. Oggi Lin Ming era vestito di nero e portava una lancia viola lunga otto piedi sulle spalle. Arcobaleno Penetrante non piegava minimamente la schiena di Lin Ming. La postura del ragazzo era proprio dritta come una lancia!


Nonostante la sua coltivazione fosse solo al Terzo Stadio della Trasformazione del Corpo, la densità della sua vera essenza e il suo portamento fecero impressione sulla folla.


"Discreto questo Lin Ming!" Disse Ta Ku. "Quella lancia che sta portando, sembra che l'asta sia fatta di ferro elastico viola scuro, proprio come il mio bastone. Con un'asta del genere, il peso deve superare sicuramente 800 jin, ha una forza spaventosa. Se osa usare quest'arma, allora dev'essere molto sicuro della sua forza.


L'arma di Ta Ku era il bastone. Era un'arma che pochi praticanti di arti marziali usavano. Non molti usavano le lance, ma potevi comunque vederle in un esercito. Tuttavia un bastone era inutile in un esercito, solo alcuni templi l'avrebbero usato.


Il bastone era conosciuto come il virtuoso tra molti soldati. L'arma di Ta Ku pesava 860 jin e l'asta era fatta da ferro elastico viola scuro. Alle estremità c'erano due fasce dorate di ferro venato. Nonostante non fosse un tesoro, se l'avesse usato per colpire un uomo sarebbe stata una forza terrificante.


Per descrivere la forza di bastoni e mazze di massima qualità si diceva 'un tocco è una ferita, un colpo dà la morte'. Questo perché il corpo di un bastone conteneva una terrificante forza distruttiva! Se una persona fosse stata presa di striscio sarebbe rimasta ferita, ma se fosse stata colpita direttamente, perfino un'armatura di ferro avrebbe ceduto!


Perciò, per questo genere di armi, un bastone con il grado di un tesoro era inferiore ad uno fatto di ferro elastico viola scuro!


La lancia era ugualmente formidabile in certi aspetti, ma il suo stile era molto più complicato e vario.


Ta Ku sentiva familiarità per qualcuno come Lin Ming che usava la lancia. Dopotutto entrambe erano armi rare.


"Che peccato. È contro Zhang Cang. Non riesco a capire come ne uscirà Lin Ming. Non so se in futuro solcherà nei cielo o svanirà nella massa. Ma ora non c'è l'incontro di Zhang Cang. Quante mosse credi che questo Lin Ming possa resistere?" Ta Ku si girò e chiese a Ling Sen.


Ling Sen lo guardò e rispose con una domanda: "Credi che Lin Ming perderà?"


"Oh? Pensi davvero che questo Lin Ming riuscirà a vincere?" Ta Ku credeva di aver già dato un'alta valutazione. Forse poteva diventare un loro rivale. Ma non credeva che Ling Sen lo avrebbe valutato ancora meglio!


Il motivo per cui Ling Sen prestava attenzione a Lin Ming era in parte perché aveva raggiunto la 126esima posizione nella Formazione Ten Thousand Killing e in parte perché Lin Ming era riuscito a rompere il suo record nella Prova del Sogno! Questa era la prova che il cuore delle arti marziali di Lin Ming sorpassava il suo!


Le emozioni di Ling Sen erano ferme e risolute come l'acciaio. Non aveva alcun desiderio ed era anche onesto, ma questo non significava che fosse privo di punti deboli. Il suo difetto il suo istinto omicida. La sete di sangue di Ling Sen era troppo grande, la sua aura di morte troppo pesante ed era difficile per lui eliminare i demoni nel suo cuore.


Certamente anche Lin Ming aveva un punto debole. Non c'era nessuno di perfetto in questo mondo, quindi ciò che cambiava la situazione era quale punto debole fosse più influente.


Il talento di Ling Sen era di quarto grado, bassa qualità. Nel Palazzo delle Sette Arti, dove si radunavano geni, questo talento poteva essere considerato solo decente. Ciò su cui aveva contato per raggiungere la sua attuale posizione in classifica era il suo cuore delle arti marziali. Aveva visto la sua ombra in Lin Ming e voleva osservarlo per vedere se avrebbe potuto creare un miracolo.


Ling Sen disse: "Non sono sicuro se Lin Ming vincerà o meno, ma ciò che so è che Lin Ming era al picco del Secondo Stadio della Trasformazione del Corpo quando è andato nella Formazione Ten Thousand Killing. Ora è al Terzo Stadio della Trasformazione del Corpo."


"Mmh? Sembra di sì."


A meno che il divario di forza non fosse stato troppo grande, un praticante di arti marziali poteva capire subito la coltivazione dell'altro con una sola occhiata. Naturalmente anche Zhang Cang e Liu Mingxiang avevano notato i progressi di Lin Ming.


"Questo ragazzo, ha una fortuna del diavolo. È riuscito ad avanzare!"


"Per la Pillola del Midollo Draconico Oro-cremisi e la Pillola Serpe Oro-cremisi. Se le ha mangiate insieme, i loro effetti si diffonderanno lentamente nel suo corpo. Non è troppo strano avanzare allo stadio dopo, altrimenti non sarebbe riuscito a raggiungere la 126esima posizione nella classifica. Zhang Cang, sta' attento. Non essere imprudente e non perdere."


"Umpf. Lo sopravvaluti troppo. Coltiva 'Tecniche elementari per la lancia' e 'Tecniche di Movimento - Fondamentali'. Non sono potenti. Anche se le allenasse fino allo Stadio Gran Successo non avrebbero alcuna forza.
Ha scelto questi due manali come un idiota perché manca di fiducia in sé stesso. La mia tecnica con il coltello è veloce. Non riuscirà nemmeno a toccare l'orlo dei miei vestiti con la sua lancia ingombrante!"


In quel momento l'ombra della meridiana arrivò a mezzogiorno meno un quarto. Era arrivata l'ora!
                                


                                



