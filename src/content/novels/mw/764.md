---
title: Capitolo 764 – Braccialetto di Giada Antica
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


Quando Li Yifeng vide Zhou Kun appiccicarsi a lui come un dolcetto sciolto, non si preoccupò troppo. Per fare acquisti qui bisognava basarsi sulle proprie abilità. Dipendeva tutto dalle capacità di giudizio e dal coraggio.


Dopo che era diventato un patito per le sculture di legno di giada spirituale, Li Yifeng aveva comprato dei falsi e dei beni contraffatti.


Nel mondo delle incisioni sulla giada, i falsi e i beni contraffatti erano due cose diverse.


Un falso era qualcosa di nuovo mascherato come vecchio, costituito da giada di legno spirituale.


Per quanto riguardava i beni contraffatti, erano per lo più fatti da pietre di essenza spirituale di tipo legno. Un praticante di arti marziali dell'elemento legno al del Nucleo o anche allo stadio della Distruzione avrebbe usato l'energia interna per trasformare le pietre di essenza spirituale e poi integrarci una piccola quantità di polvere di giada di legno spirituale.


La giada di legno spirituale contraffatta di un esperto era difficile da distinguere dall'oggetto autentico. Figuriamoci un novizio che aveva appena iniziato, perfino i maestri in attività da anni sarebbero stati ingannati facilmente se fossero stati disattenti per un solo secondo.


Nelle tradizioni del commercio della giada, era normale vendere falsi spacciandoli per vecchi tesori. Tuttavia, vendere dei beni contraffatti avrebbe rovinato la propria reputazione e chi lo faceva avrebbe dovuto risarcire il cliente dieci volte il prezzo pagato come compenso.


Questo perché ciò che vendevano non sarebbe stata giada. Se delle persone avessero venduto dei beni contraffatti, non si sarebbero più potute definire commercianti di giada.


Li Yifeng aveva pagato una grande quantità di soldi per acquisire un po' di esperienza dell'identificazione della giada di legno spirituale. Dall'inizio, quando era stato ingannato in continuazione, fino ad ora dove riceveva poche perdite, aveva pianificato di poter fare dei piccoli profitti in futuro una volta che si fosse specializzato.


Naturalmente Li Yifeng non si dedicava a questo gioco per i soldi, ma perché era interessato in esso. Non era diverso da un mortale che amava l'oro e le gemme. Nei quattro Reami Divini c'erano fin troppi praticanti di arti marziali che amavano la giada di legno spirituale. In particolare le coltivatrici. Se avessero avuto dei gioielli di vera giada di legno spirituale, non solo avrebbe nutrito la loro anima, ma avrebbero potuto esaltare la loro bellezza e il loro fascino. La giada di legno spirituale era un bene di lusso di alta classe desiderato da tutte le figlie nobili di ogni Reame Divino.


"Dovete essere tutti assetati dopo la vostra lunga ricerca. Prima beviamo un po' di tè." Daoba batté le mani. All'improvviso due giovani snelle e bellissime si avvicinarono con disinvoltura, i loro corpi erano coperti solo da un sottile strato di mussolina mentre portavano dei servizi da tè. Le due giovani posarono i vassoi e poi scoccarono delle occhiate provocanti verso Li Yifeng e Zhou Kun. Da sotto il velo si potevano scorgere chiaramente i due punti rosso scuro dei loro seni.


Zhou Kun rise e palpeggiò i seni delle due ragazze. Li Yifeng invece, sotto lo sguardo sprezzante di Qing'er, si comportò in modo appropriato.


"Puttane!"


Disse irritata Qing'er mentre le due ragazze arretravano. Le due giovani erano praticanti di arti marziali e il loro udito era molto acuto. Nonostante avessero sentito queste parole, non ci badarono. Invece ridacchiarono e guardarono Qing'er, le loro espressioni erano maliziose e provocatrici.


Questo era lo stile e il vigore del deserto. Gli uomini erano vigorosi e le ragazze sessualmente aperte. Anche la loro dieta era molto diversa. Ad esempio questa tazza di tè. Nonostante fosse definito tè in realtà sembrava più una zuppa. Vi era stato aggiunto del burro e dei pezzetti di carne di bestia feroce, insieme ad un certo numero di condimenti.


Lin Ming fece un solo sorso e quasi vomitò, l'odore della carne era insopportabile. La fragranza del tè un tempo delicata era stata completamente sovrastata da quella della carne, rendendo impossibile gustarsela. Lin Ming non riuscì a bere un altro sorso. Era piuttosto difficile.


Li Yifeng lo guardò e rise. Ovviamente sapeva che gusto aveva questo tè e non l'aveva nemmeno toccato.


Per quanto riguarda Zhou Ku, bevve con piacere. Lin Ming era senza parole; questo tipo aveva davvero dei gusti particolari.


"Beh, iniziamo allora." Quando vide che Zhou Kun aveva finito il suo tè, Daoba batté di nuovo le mani. Le due bellissime ragazze tornarono e Qing'er mostrò un'espressione feroce.


Le due giovani stavano portando dei vassoi coperti da tessuto rosso.


Il primo vassoio fu scoperto, rivelando una pipa verde. Ad alcuni praticanti di arti marziali piaceva fumare nonostante non usassero ordinario tabacco, ma una serie di piante spirituali simili. C'erano anche delle misture di alta qualità che costavano una o due pietre di essenza spirituale per ogni dose.


Fumare del tabacco del genere naturalmente richiedeva una buona pipa. Una pipa di legno di giada spirituale era piena di energia di tipo legno. Poteva fondersi con il tabacco speciale, rendendolo ancora più profumato e nutrendo ulteriormente lo spirito.


"Questa è una pipa di legno di giada spirituale prodotta 5000 anni fa. È superbamente raffinata e il suo prezzo è di 1300 pietre di essenza spirituale. Non dirò altro. Ospiti, prego osservate."


Daoba sollevò la pipa di legno di giada spirituale.


Lin Ming la guardò. Per prima cosa non si concentrò sull'anno in cui era stata incisa, ma sul suo materiale.


Dalle venature della giada e dalle fluttuazioni di energia di tipo legno, capì lentamente tutto questo e ancora di più.


<em>'Giada di legno spirituale di nono livello di 13.000-14.000 anni; anche la qualità non è male.'</em>


Si poteva valutare la giada diversa in molti modi. Uno di questi era l'età. Più la giada di legno spirituale era vecchia, più diventava preziosa. Anche la giada di legno spirituale aveva un grado, un grado alto era ancora più importante del materiale.


Ad esempio la giada di legno spirituale formata da un Fiore del Cuore Diabolico sarebbe stata di diversi gradi inferiore a quella formata da una Radice Draconica del Nirvana di 10.000 anni, ma la giada di legno spirituale formata da una Radice Draconica del Nirvana di 10.000 anni sarebbe stata di diversi gradi inferiore rispetto ad una che generata da un frutto divino dorato.


Il grado della pianta spirituale da cui aveva originato la giada era il fattore più importante nella determinazione della sua qualità.


Dopo aver osservato questo, Lin Ming iniziò a valutare l'anno in cui era stata scolpita la pipa. La sua lucentezza era un po' spenta e c'erano piccole scintille di colore che sembravano fluorite. Era una patina speciale formata dalle impurità del metallo che si erano accumulate sulla superficie della giada di legno spirituale nell'arco di diversi millenni.


In base a questo, insieme all'energia pura della giada di legno spirituale, Lin Ming determinò che questa pipa doveva avere circa 4.000-5.000 anni.


Sembrava che questo Daoba non avesse mentito dopotutto.


Dopo un quaro d'ora, Li Yifeng e Zhou Kun smisero di esaminarla con cura.


"Voglio quella pipa." Disse Zhou Kun.


Li Yifeng esitò per un momento, non disse nulla. Se avesse parlato, allora il prezzo sarebbe aumentato.


Nonostante fosse al 70-80% sicuro che questa pipa fosse vera, se l'avesse messa all'asta, al massimo avrebbe potuto ricevere 1.700-1.800 pietre di essenza spirituale. Dopo aver detratto i costi dell'asta, gli sarebbero rimaste 1500 pietre di essenza spirituale. Per 300 misere pietre di essenza spirituale avrebbe dovuto anche correre un rischio significativo. Non gli sarebbe stato utile farlo, specialmente dato che non fumava, quindi non era interessato alla pipa.


Daoba osservò Li Yifeng con uno sguardo speranzoso. Quando vide che Li Yifeng non aveva intenzione di fare offerte, ne fu inevitabilmente deluso. Comunque aveva comprato questa pipa per 800 pietre di essenza spirituale. Fare oltre il 60% dei profitti in un solo scambio era piuttosto buono.


Nel Negozio del Drago di Giada Bianco tutte le transazioni venivano completate sul posto. Zhou Kun diede immediatamente le 1300 pietre di essenza spirituale e comprò la pipa.


"Eheh, il primo oggetto era solo un antipasto. Il secondo oggetto è il vero affare! Garantisco che entrambi lo adorerete!" Disse con piacere Daoba. Poi tolse il velo di seta dall'altro vassoio, mostrando un paio di braccialetti cremisi di giada di sangue.


"Questa è..." Lo sguardo di Li Yifeng si illuminò:"Giada spirituale di sangue?"


Anche Zhou Kun ne fu deliziato. La giada spirituale di sangue era una forma estremamente rara di giada di legno spirituale.


Spesso un materiale preziosissimo sarebbe stato protetto da una bestia feroce o da una Bestia Sacra. Queste creature sarebbero state attirate dalla ricca energia Origin rilasciata dalla pianta spirituale e sarebbero rimaste lì a proteggerla fino alla maturazione, così da poterla poi mangiare.


A volte però c'erano degli incidenti. Ad esempio, se l'energia Origin della pianta spirituale fosse stata troppo forte, allora dopo che la bestia feroce l'avesse inghiottita, non sarebbe riuscita a sopportare la scarica di energia Origin. I loro meridiani si sarebbero rotti e i loro organi avrebbero iniziato a bollire fino ad esplodere sanguinosamente.


Dopodiché questa creatura sarebbe stata seppellita insieme alla pianta spirituale. Generalmente questa sorta di bestia feroce doveva essere ad un livello molto alto. L'energia e l'Essenza di Sangue di una bestia feroce si sarebbe infusa lentamente nella giada di legno spirituale, formando la rara giada spirituale di sangue.


Questa tipo peculiare di giada era dieci o anche venti volte più preziosa di una normale giada di legno spirituale.


Se questo paio di braccialetti di giada fossero stati davvero fatti di giada spirituale di sangue e avessero anche avuto una storia di diversi millenni, il prezzo sarebbe stato inestimabile.


Li Yifeng e Zhou Kun presero ognuno un braccialetto e lo esaminarono rapidamente. Entrambi erano completamente assorbiti dall'attività. Per un collezionista di giada di legno spirituale, più era raro un oggetto, più facile era destare il suo interesse.


Perfino Qing'er, a cui non importava molto della giada di legno spirituale, era interessata molto a questi due braccialetti di giada spirituale di sangue.


Lin Ming li osservò silenziosamente, lasciando che la sua percezione toccasse i braccialetti per molto tempo. Avevano un bellissimo colore vermiglio, erano pieni di energia e la qualità della giada stessa era estremamente alta. Sotto ogni aspetto sembrava una giada spirituale di sangue autentica. Tuttavia Lin Ming percepì una lieve traccia di energia di morte provenire dalla giada.


Energia di morte?


Nonostante la giada spirituale di sangue fosse formata da creature morte, dopo decine di migliaia di anni l'energia di morte sarebbe dovuta scomparire ormai. A meno che...


Lin Ming rifletté per un momento e poi disse a Li Yifeng:"Mi lasci dare un'occhiata."


Normalmente per valutare qualcosa bisognava usare tutti i sensi a propria disposizione. Bisognava guardare, sentire, toccare, chiedere, ascoltare ed usare l'olfatto.


Si esaminava l'oggetto, era necessario sondarlo, toccarlo con le mani, chiedere informazioni per determinare se ciò che aveva detto il proprietario fosse vero, ascoltare i suoni che emetteva il materiale e sentire l'odore che emetteva.


La vera giada di legno spirituale aveva un lievissimo odore di legno. Un Granmaestro poteva perfino usare questa sorta di fragranza per valutarne l'età.


Era impossibile per Lin Ming capire se questo braccialetto fosse vero o no solo guardandolo e percependolo.


Il principe passò con cautela il braccialetto di giada spirituale di sangue. In realtà non era piacevole essere interrotti dai propri sogni ad occhi aperti, ma Li Yifeng non fece alcun commento anche se Lin Ming non sapeva nulla delle incisioni di giada di legno spirituale e voleva solo unirsi al divertimento. Poteva accettarlo dato che era stato Lin Ming a chiederlo.


Lin Ming toccò la giada spirituale di sangue e la annusò. Aveva già fatto una valutazione approssimativa. Il braccialetto non era liscio. Aveva una consistenza sabbiosa e delicata, tutto era in linea con una vera giada di sangue spirituale. Tuttavia, quando la annusò, sentì un lievissimo odore di sangue che era stato nascosto con un metodo ingegnoso. Se uno non fosse stato in guardia, allora sarebbe stato impossibile da distinguere.


Questa non era giada di sangue spirituale, ma di cadavere. La cosiddetta giada del cadavere era una giada di legno spirituale usata come oggetto funerario e veniva sigillato nella bocca o nello stomaco di un praticante di arti marziali seppellito da poco. Dopo diecimila anni, il sangue del guerriero sarebbe penetrato nella giada di legno spirituale, formando una giada del cadavere.


C'erano solo delle piccole differenze tra i due tipi di giada. Inoltre, una volta processata e trasformata da un praticante di arti marziali abile nel trattare i cadaveri e da uno di tipo legno, il prodotto finale sarebbe stato quasi indistinguibile da una vera giada di sangue spirituale.


Era una tecnica estremamente rara. Visto che la giada del cadavere stessa era rara, molti granmaestri valutatori non preparati sarebbero stati ingannati da questo.


Dopo altre due ore di valutazione, Li Yifeng posò il braccialetto. I suoi occhi brillavano per l'entusiasmo. Era al 90% sicuro che fossero autentici. Anche Zhou Kun, che era accanto a lui, aveva finito di esaminarlo, il suo sguardo mostrava un bagliore avido. Nonostante la sua espressione fosse un po' indifferente, dai suoi movimenti sembrava riluttante a posare l'accessorio. Sembrava che fosse particolarmente tentato da questo oggetto.
                                


                                



