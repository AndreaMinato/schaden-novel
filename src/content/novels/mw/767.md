---
title: Capitolo 767 – Tessera del Drago di Giada Bianco
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


Anche questo oggetto che Lin Ming aveva preso era un tesoro autentico che poteva essere venduto per 7.000-8.000 pietre di essenza spirituale nella casa d'aste. Questo era qualcosa che Daoba aveva ricevuto vent'anni fa in una piccola città della Regione Mao. Nonostante non gli fosse costata molto, non era disposto a venderlo a Lin Ming ad un prezzo più basso.


Il Mercato del Drago di Giada Bianco era conosciuto per avere sette falsi per ogni tre oggetti autentici. In realtà però era più una proporzione otto ogni due. Ora Lin Ming aveva preso tre oggetti autentici di fila. Inoltre erano i migliori oggetti del negozio. Come poteva esserci una coincidenza del genere in questo mondo?


"Signor Lin, non mi sarei mai immaginato... È così giovane, eppure è un prodigio in quanto a valutazioni! La scena che ho mostrato di fronte a tutti dev'essere stata ridicola per un esperto come lei!" Disse con una trasmissione di vera essenza mantenendo un'espressione sorridente.


Lin Ming ricambiò il sorriso e guardò Daoba. "Fratello Daoba, cosa sta cercando di dire? Sta dicendo che ci sono dei problemi con le statue di giada che sto acquistando?"


Il giovane sapeva già la risposta alla sua domanda. Prima aveva pensato di comprare sia dei falsi che dei veri tesori, ma le sue finanze erano limitate. Se avesse comprato dei falsi, allora non sarebbe riuscito a permettersi quelli più costosi. Inoltre comprare un po' di oggetti falsi era soltanto una farsa da idioti, sarebbe stato come seppellire la testa nella sabbia cercando di ingannare Daoba.


Così Lin Ming non si disturbò a nascondere le sue intenzioni. Questa era solo una transazione dopotutto e non aveva intenzione di tornare nel Mercato del Drago di Giada Bianco in futuro. Se mai fosse tornato, temeva che gli avrebbero chiesto di andarsene ancora prima di entrare. Dato che era qui oggi, tanto valeva approfittarsi del fatto che ci fossero due importanti clienti, Li Yifeng e Zhou Kun, qui. Ora Daoba non poteva rifiutarsi di vendergli questi oggetti, né poteva chiedere a Lin Ming di andarsene.


"Signor Lin, non sprechiamo tempo con questi giochi. Se pensasse davvero che ci fosse un problema in questi oggetti spenderebbe davvero oltre 10.000 pietre di essenza spirituale per una scommessa?
Oggi ammetterò la mia meritata sconfitta, ma quell'oggetto è l'ultimo che posso venderle. Il mio Mercato del Drago di Giada Bianco ha le sue regole e posso solo biasimare la mia sfortuna per non essere riuscito ad accorgermi che un supremo esperto ha porto visita al mio negozio oggi.
Spero anche che potrà considerare la mia reputazione e non mi metta alle strette. Dopotutto il mio negozio è nella regione Maopiena di ogni tipo di persone. Non permetteremo a nessuno di maltrattarci qui."


Dato che Daoba aveva detto tutto questo, Lin Ming non finse più di non saperne nulla. "Le mie scuse, al momento sono un po' alle strette. Una volta che lascerò il Mercato del Drago di Giada Bianco mi assicurerò di ritirarmi, ma, fratello Daoba, ha anche ottenuto oltre 10.000 pietre di essenza spirituale. Il valore di questi oggetti dovrebbe essere di circa 18.000 pietre di essenza spirituale. Il fratello Daoba dovrebbe aver comunque un buon profitto.


Le poche parole di Lin Ming sbalordirono il negoziante. Questo significava che Lin Ming si era reso conto che la giada spirituale del sangue di prima era un falso. Pensandoci, doveva essere stato lui ad impedire a Li Yifeng di aumentare il prezzo.


Daoba aveva studiato quei braccialetti per tre interi giorni e ancora non era riuscito ad accertarsi della loro autenticità. Alla fine aveva dovuto rivolgersi ad un Grande Anziano del quartier generale per valutare l'oggetto. Lin Ming invece lo aveva guardato e toccato per un po' prima di rendersi conto che era un falso. Questo significava che la sua vista era tre punti superiore a quella di qualunque Anziano del quartier generale!


Pensandoci ulteriormente, quando Lin Ming aveva scelto i tre oggetti prima, aveva selezionato quelli più preziosi tra la pila di tesori ambigui. Questo scioccò molto Daoba.


Chi era questo giovane?


Dal modo in cui Li Yifeng lo trattava come eguale, questo giovane di cognome Lin non doveva essere affatto ordinario. Comunque non aveva mai sentito parlare di lui. Sembrava fosse apparso dal nulla.


"Devo dire che ammiro le capacità di valutazione del signor Lin. Potrei chiedere il suo nome e se sarebbe disposto o no ad unirsi al quartier generale del mio Mercato del Drago di Giada Bianco come maestro valutatore ospite?" Se Daoba prima aveva odiato fino all'osso Lin Ming perché aveva preso tre dei suoi tesori più costosi, ora tutto questo risentimento era scomparso.
Nel mondo delle antiche sculture di giada, i grandi maestri valutatori erano esistenze rispettate da tutti. Era un'opportunità estremamente rara e preziosa avere il consiglio di un granmaestro e Lin Ming era già abbastanza abile da aver raggiunto questo livello.


"Mi dispiace, ma devo coltivare e non ho molto tempo." Disse Lin Ming rifiutando apertamente l'offerta senza dire il suo nome.


Questo rammaricò Daoba; voleva farsi amico Lin Ming dopotutto o almeno instaurare un buon rapporto. Pensandoci però il giovane doveva avere delle origini straordinarie e non avrebbe desiderato necessariamente entrare nel loro Mercato del Drago di Giada Bianco.


"Dato che il signor Lin ha detto così, allora non lo chiederò più. Questa è la nostra tessera di trasmissione del suono del nostro mercato. Se il signor Lin è interessato, allora venga pure nel mio Mercato del Drago di Giada Bianco a dare un'occhiata." Tutte le parole di Daoba erano state trasmesse attraverso trasmissioni di vera essenza a parte le ultime parole. Tirò fuori una carta verde veronese in cui era goffrato un Drago Azzurro dall'aspetto realistico.


Lin Ming sussultò. Questa tessera era fatta di giada di legno spirituale. Nonostante non servisse molto materiale e fosse di grado estremamente basso, era comunque notevole. Questa sorta di tessera non poteva essere concessa con noncuranza, altrimenti il Mercato del Drago di Giada Bianco non sarebbe riuscito a sopportarne i costi.


Mentre Daoba gli passava la tessera, Zhou Kun rimase a guardare e scoppiò a ridere:"Quella è una Tessera del Drago di Giada Bianco! Sono venuto qui per molti anni prima di riceverne una! Congratulazioni al fratello Daoba per aver trovato un'altra gallina dalle uova d'oro! Sta proprio dando un tale rispetto al fratello Lin qui!"


Dalla sua prospettiva Lin Ming era un idiota. La prima volta che era venuto qui aveva già consegnato 10.000 pietre di essenza spirituale! Doveva essere questo il motivo per cui Daoba gli aveva dato una Tessera del Drago di Giada Bianco, tutto per legare a sé questa grande gallina dalle uova d'oro.


<em>Gallina dalle uova d'oro?</em>


Daoba non sapeva che espressione fare. In realtà la vera gallina dalle uova d'oro stava ridendo come uno scemo. Paragonare Lin Ming a Zhou Kun... Daoba era interdetto.


Daoba gettò un'occhiata verso Zhou Kun e pensò:<em>'Ringrazio davvero uno stolto come te per aver comprato i cosiddetti braccialetti spirituali del sangue per compensare le mie perdite oggi, altrimenti sarei davvero nei guai.</em>


"Dovrei chiamarla un magnate signor Lin? Dato che ha già comprato tre 'tesori', non ha intenzione di comprarne altri?" Chiese con entusiasmo Zhou Kun. Oggi erano accaduti due eventi meravigliosi. Primo aveva ottenuto un tesoro prezioso e secondo aveva visto degli sciocchi che erano stati ingannati e avevano finito per comprare dei costosi falsi.


Lin Ming sorrise lievemente e scosse la testa dicendo:"Ho già comprato tre oggetti, non potrò permettermene altri."


"Ahah, se ha bisogno di pietre di essenza spirituale, allora può chiedere anche al fratello Li. Il fratello Li è ricco!"


"Fratello Lin, lo ignori. Andiamo." Li Yifeng diede una pacca sulla spalla di Lin Ming. Non sapeva che il giovane aveva comprato intenzionalmente le tre costose statue di giada. Da ciò che aveva visto, Lin Ming non aveva idea di cosa fosse la giada di legno spirituali, altrimenti non avrebbe mai fatto quelle domande mentre erano sulla barca spirituale.


"Eheh." Mentre Zhou Kun vedeva Li Yifeng andarsene dal mercato insieme a Lin Ming, sembrò un po' rammaricato. "Fratello Daoba, tornerò la prossima settimana, ahah, ma ora uscirò."


"Si riguardi!" Disse tutto sorrisi Daoba.


.....


"Fratello Lin, perché hai comprato quelle tre sculture? Il loro prezzo insieme supera le 10.000 pietre di essenza spirituale! Non sono più economici di quel paio di braccialetti spirituali del sangue!" Chiese immediatamente Li Yifeng non appena se ne andarono. Secondo lui, Lin Ming non avrebbe fatto qualcosa del genere senza motivo, ma non riusciva comunque a capire le sue intenzioni.


Era impossibile per il giovane spiegarsi, così disse con noncuranza:"Avevo solo una sensazione speciale riguardo a quelle tre statue, così le ho comprate."


"Va bene." Li Yifeng scosse la testa un po' scoraggiato. "Dato che le sono piaciute, va bene. Vorrebbe fare valutare i suoi tre oggetti? C'è un maestro al sesto stadio della Distruzione in città.
È stato anche il mio primo maestro di valutazioni che mi ha insegnato come identificare le statue di giada di legno spirituale, è un individuo molto rispettato e famoso. Non farà sicuramente errori durante le sue valutazioni. Nonostante la maggior parte dei beni del Mercato del Drago di Giada Bianco siano dei falsi, alcuni sono autentici dopotutto. Potrebbe esserci qualcosa di buono tra gli oggetti che ha comprato."


"Oh? Un maestro al sesto stadio della Distruzione?" Lin Ming ne fu sorpreso. Nel continente Tianyan c'erano alcuni praticanti di arti marziali che erano diventati Imperatori Impareggiabili dopo aver raggiunto il quarto stadio della Distruzione. Tuttavia queste erano occasioni molto rare. Questo accadeva per lo più quando a qualcuno capitava un grosso colpo di fortuna. Tuttavia sarebbero stati i più deboli del loro grado.


Il guerriero di livello Imperatore più comune aveva raggiunto il quinto o il sesto stadio della Distruzione prima di diventare un Imperatore. Pochissimi arrivavano al settimo stadio della Distruzione e quasi nessuno raggiungeva l'ottavo. Per quanto riguardava uno al nono stadio, erano esistenze leggendarie descritte negli antichi testi del Regno Divino.


Ora, in questa città desertica ordinaria in cui Li Yifeng si era fermato c'era davvero un esperto al sesto stadio della Distruzione. Era naturale che Lin Ming ne rimanesse sbalordito. Una persona del genere sarebbe entrata nel Mare Divino Realm se fosse passato di un altro grado.


Naturalmente farlo sarebbe stato difficilissimo.


Mentre Li Yifeng e Lin Ming stavano discutendo, all'improvviso risuonò una risata calorosa di fronte a loro. Lin Ming vide che non troppo lontano, in una sala da tè c'erano sette o otto uomini seduti attorno ad un tavolo di pietra. C'erano delle teiere piene di quel tè putrido condito con la carne. Uno di loro era Zhou Kun.


Zhou Kun sventolò il suo ventaglio con un sorrisetto soddisfatto. Aveva aperto la scatola in cui conservava i braccialetti spirituali del sangue che aveva comprato prima.


"La competenza del fratello Zhou è stupefacente! La giada spirituale del sangue è scomparsa dalla regione Mao da diversi anni, ma ora il suo acquisto ci ha davvero allargato gli orizzonti!" Si complimentò un uomo di mezz'età che indossava pelli di animali.


Zhou Kun rise pieno di gioia. Comunque disse con umiltà:"È stato soltanto un mio giudizi preliminare. Anche se sono quasi sicuro della mia decisione, ci sono comunque dei rischi."


Proprio quando finì di parlare, un vecchio vestito di bianco al del Nucleo sorrise e disse:"Il fratello Zhou è troppo prudente. Ha un'ottima sensazione riguardo questi braccialetti antichi. È entrato in questo ambito per diversi anni, eppure le sue capacità di valutazione non sono inferiori alle mie!"


Il vecchio vestito di bianco rise e raccolse i due braccialetti. Li studiò ripetutamente sotto la luce del sole, occasionalmente tirò fuori un piccolo specchio per esaminarli più da vicino. Alla fine posò i braccialetti e sospirò con ammirazione.


"Vecchio Bai, come sono, sono autentici?" Chiese con entusiasmo un giovane.


"Non dovrebbero essere falsi." Disse il vecchio vestito di bianco. Vedendo che il vecchio era giunto alla sua stessa conclusione, il sorriso di Zhou Kun divenne ancora più radioso.


"Quante pietre di essenza spirituale crede che valgano?" Disse impaziente un altro giovane.


"Che scortesia!" Il vecchio ammonì i giovani. "La giada spirituale del sangue è estremamente rara. Anche le giade nuove sono difficili da trovare, figuriamoci una così antica! Ogni anno il Reame Divino delle Nove Fornaci ne produce pochissime e quasi tutte sono inviate alla famiglia reale. È raro trovarne in giro, quindi non state nemmeno a chiedere quanto vale!"
                                


                                



