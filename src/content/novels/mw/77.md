---
title: Capitolo 77 - Quando avrò bisogno di usarla lo farò
pubDate: 2025-10-16T07:28:18.420Z
tags:
    - mw
---


Liu Mingxiang fu il primo a salire sul palco. Puntò la sua lunga spada verso Wang Yanfeng e disse sorridendo: "Wang Yanfeng, vieni a morire!"


"Umpf." Wang Yanfeng sbuffò freddamente ed entrò in campo senza paura. Anche lui e Liu Mingxiang avevano scelto quel giorno per confrontarsi.


"Questo Wang Yanfeng ha un po' di spina dorsale dopotutto." Lin Ming aveva visto che il ragazzo non stava fingendo di essere sicuro. Il divario tra lui e Liu Mingxiang era fin troppo grande, anche se Wang Yanfeng aveva talento, per lui era impossibile raggiungere il suo livello in un solo mese. Ma di fronte ad anche la minima possibilità di vittoria era pieno di coraggio. Questa era una caratteristica piuttosto rara e lodevole.


Wang Yanfeng sfoderò il suo tesoro e ci versò la sua vera essenza. Le rune verdi dei 'Nove Veri Cammini' iniziarono a brillare. La sua brillantezza e solidità erano molto maggiori rispetto a quando aveva combattuto contro Lin Ming.


Durante questo mese Wang Yanfeng aveva coltivato come un pazzo che non aveva nulla da perdere. Nonostante non fosse riuscito a raggiungere il picco del Terzo Stadio della Trasformazione del Corpo, la sua vera essenza era molto più densa e aveva consolidato il suo Terzo Stadio.


Vedendo la tecnica dei 'Nove Veri Cammini', Liu Mingxiang sorrise: "Sembra che tu abbia fatto qualche progresso, ma è un peccato che tu sia ancora ben lontano dal raggiungermi."


"Ora muori!" Gridò Liu Mingxiang. Sfoderò la spada e attaccò Wang Yanfeng. Mentre squarciava l'aria, la sua spada diventò color viola grigio e iniziò a brillare con una strana luce fosforescente.


<em>Peng peng peng!</em> La spada di Liu Mingxiang rilasciò tre colpi. La spada di grado tesoro urlò con un suono penetrante mentre Liu Mingxiang vi immergeva la sua vera essenza.


Wang Yanfeng arretrò leggermente, i simboli dei 'Nove Veri Cammini' iniziarono a emettere un bagliore. Con un colpo di spada, interruppe e indebolì l'attacco di vento del suo avversario. Con un altro fendente Wang Yanfeng distrusse l'onda d'urto provocata dal primo attacco di Liu Mingxiang.


Wang Yanfeng brandì la spada mentre arretrava. Menò fendenti contro il vento provocato dalla spada di Mingxiang. Alla fine di questa terribile carica, nonostante gli attacchi gli avessero ridotto i vestiti a brandelli, Wang Yanfeng camminava ancora tranquillamente e la sua vera essenza stava fluttuando rapidamente, non era caotica.


"Hai qualche abilità, ma sei ben lontano dall'essere pronto! 'Chakra del Re del Cielo'!"


Liu Mingxiang fece un passo avanti. La foschia di vera essenza attorno al suo corpo iniziò a brillare di luce viola. Si levò a ondate, come una nuvola di vapore. La sua spada lunga tre piedi iniziò ad emettere un bagliore luminoso che percorse la lama dell'arma. La vera essenza si condensò e formò una <a href="https://www.google.it/search?q=dharmic+wheel&espv=2&rlz=1C1AOHY_enIT708IT708&biw=890&bih=684&source=lnms&tbm=isch&sa=X&ved=0ahUKEwjYrdGL8tXQAhVJ1hQKHc5-BKYQ_AUIBigB">Ruota Dharmica</a> nella punta della sua spada.


"Oh 'Chakra del Re del Cielo'! Questa è una tecnica marziale di alto livello del deposito.
Allenarla è difficilissimo, ma questo Liu Mingxiang ci è riuscito!"


"Wang Yanfeng è in pericolo!"


Lin Ming strinse gli occhi mentre guardava questo 'Chakra del Re del Cielo'. Era vera essenza che aveva formato uno strano sistema indipendente. Guardandolo sembrava che non ci fosse alcun difetto, ma Lin Ming vide che Liu Mingxiang lo stava usando forzatamente; era riuscito ad utilizzarlo solo a malincuore. Lin Ming poteva vedere che c'erano fin troppi difetti nella circolazione di vera essenza nella spada.


Se Wang Yanfeng voleva vincere, l'unica soluzione era avanzare subito e impedire a Liu Mingxiang di fornire vera essenza alla sua spada. Tuttavia Wang Yanfeng non era un maestro di iscrizioni e quindi era impossibile per lui vedere il flusso di vera essenza nella spada di Liu Mingxiang.


In quel momento Wang Yanfeng si mosse. Nonostante l'aura di Liu Mingxiang fosse minacciosa, era risoluto! Sapeva che questa era la sua unica chance. Doveva attaccare prima che la Ruota Dharmica si fosse condensata!


Wang Yanfeng brandì la spada. Il suo obiettivo non era il 'Chakra del Re del Cielo', né i punti deboli della vera essenza della spada di Liu Mingxiang. Invece avrebbe mirato al petto dell'avversario. Wang Yanfeng infuse la sua spada con vera essenza e parve che la sua lama fosse percorsa da scariche elettriche mentre emanava il suono di un tuono e del vento. Questa era la tecnica marziale 'Colpo Thundercloud'!


La tecnica marziale di alto livello che Wang Yanfeng aveva scelto al deposito!


Allora aveva scelto tre manuali; 'Potere Divino Yang', 'Piume di Cigno' e 'Colpo Thundercloud'. Non erano semplici, anche con il talento sbalorditivo di Wang Yanfeng era impossibile apprenderli in un periodo di tempo così breve.


'Potere Divino Yang' era una tecnica per aumentare la propria coltivazione. Ci voleva più di un giorno o anche un mese per aumentare la propria forza usandolo. 'Piume di Cigno' era una tecnica di movimento, ma non poteva aumentare immediatamente le capacità di combattimento.
Perciò Wang Yanfeng aveva speso la maggior parte del suo tempo a coltivare il 'Colpo Thundercloud'. Aveva finalmente mostrato qualche risultato e credeva che questa mossa avrebbe creato un miracolo!


"Ingenuo! Hai allenato il 'Colpo Thundercloud' solo per un mese, come puoi anche solo pensare di poterlo paragonare al mio 'Chakra del Re del Cielo'!?" Liu Mingxiang gridò e menò un fendente con la sua spada lunga. La Ruota Dharmica cadde come se fosse un buco nero che poteva risucchiare ogni forma di vita.


<em>Bang!</em> Le due tecniche si scontrarono l'una con l'altra. La collisione di vera essenza emise una forte pressione, come se fosse l'epicentro di una marea che stava avanzando. Nell'aria ci fu un fulmine e il suono di un ruono che sovrastarono tutto il rumore. Sia Wang Yanfeng che Liu Mingxiang furono scagliati all'indietro!


Liu Mingxiang fece diverse capriole a mezz'aria prima di riuscire a infilzare la sua spada a terra e rimettersi in piedi. Il sangue che gli si rimestava nel petto lo fece quasi crollare; per un pelo non era rimasto gravemente ferito nella collisione.


Tuttavia Wang Yanfeng era messo molto peggio. Era stato scagliato via come una bambola di pezza per molte decine di metri prima di schiantarsi contro un grosso albero. La sua gamba era macchiata di cremisi. Aprì la bocca e sputò una boccata di sangue.


"Wang Yanfeng ha perso!"


"Prevedibile. Ma è già impressionante che possa tenere testa così tanto a Liu Mingxiang."


"Come può un nuovo discepolo batterne uno vecchio? Non sono tutti talenti qui? Siamo rimasti nel Palazzo delle Sette Arti per molti anni, se perdessimo contro un nuovo arrivato allora gli anni spesi qui a coltivare sarebbero tutti inutili! Anche questo Lin Ming perderà sicuramente! Questi novellini, non li gonfiamo come palloni e credono di poterci battere!" Disse con sdegno un vecchio discepolo della Sala Earth.


Wang Yanfeng si resse sulla spada mentre crollava su un ginocchio. Si pulì il sangue dalla bocca con la mano sinistra. Fissò freddamente Liu Mingxiang e con un cenno del braccio, gli lanciò le cinque pietre di vera essenza!


"Ciò che mi hai preso oggi, te ne prenderò il doppio in futuro!"


Wang Yanfeng disse con fierezza quelle parole. Si girò e si puntellò sulla spada, trascinando la sua gamba rotta.


Lin Ming osservò Wang Yanfeng mentre se ne andava. Non poté non provare ammirazione nei suoi confronti. Wang Yanfeng aveva solo una sfortuna incredibile. Da quando era entrato nel Palazzo delle Sette Arti aveva sofferto un ostacolo dopo l'altro ed era stato ripetutamente sconfitto. I geni arroganti avevano il loro punto di rottura e avrebbero trovato impossibile recuperare.
Ma questo Wang Yanfeng perseverava, era davvero degno di ammirazione.


"Lin Ming vieni, è il tuo turno! Farai la stessa fine di quel perdente!" Dopo che Liu Mingxiang se ne andò, Zhang Cang salì sul palco. La sua posizione era la 103esima. La sua forza era molto superiore rispetto a quella di Liu Mingxiang!


Lin Ming portava Arcobaleno Penetrante sulle spalle e rimase sul lato opposto del campo.


L'incontro tra Wang Yanfeng e Liu Mingxian era solo l'antipasto.
Questo era l'incontro principale che aveva attirato la maggior parte dei presenti!


Tra questi, i nuovi arrivati naturalmente speravano che Lin Ming si impegnasse. Anche se avesse perso, non poteva perdere in modo così tremendo, mentre i vecchi discepoli desideravano che Zhang Cang finisse l'incontro con una vittoria schiacciante e mostrassero a questi nuovi discepoli, che si credevano infallibili, il divario tra di loro!


Vedendo che Lin Ming era entrato in campo, Ling Sen e Ta Ku si misero sull'attenti. Il motivo per cui Lin Ming aveva raggiunto la 126esima posizione sarebbe diventato chiaro!


Prima che l'incontro iniziasse ufficialmente, Zhang Cang tirò fuori una sciabola sottile. L'impugnatura non aveva un guardamano, la lama era direttamente attaccata all'impugnatura. La sciabola era lunga due piedi e otto pollici e non era ampia più di tre pollici e il filo della lama era sottile come la carta.


Senza dubbio questa sciabola era un tesoro. Nel Palazzo delle Sette Arti se un discepolo fosse nelle prime 100 posizioni, anche se non faceva parte di una famiglia aristocratica, sarebbe stato facilmente reclutato da una forza maggiore e ne avrebbe ricevuto qualche gratifica. Per loro dare un tesoro era facile!


"Tira fuori la tua lancia Lin Ming. Voglio vedere quanto ti sei allenato nelle 'Tecniche elementari per la lancia'. Hai raggiunto un Minor Successo? Un metodo di coltivazione così semplice, un mese dovrebbe essere abbastanza per farlo."


Zhang Cang sorrise sardonicamente. Figuriamoci un Minor Successo, anche se avesse raggiunto la Perfezione non sarebbe stato una minaccia per lui. Dato che Ling Sen e Ta Ku prestavano così tanto attenzione a Ling Min, allora lo avrebbe schiacciato con violenza!


Zhang Cang fece fluire la sua vera essenza nella sciabola. Vide che Lin Ming era fermo e accigliato. "Hai intenzione di brandire la tua arma?"


Lin Ming rispose lentamente: "Quando avrò bisogno di usarla lo farò!"


"Cosa hai detto!?" Zhang Cang bruciò di rabbia. In quanto discepolo superiore della Sala Earth, era stato sottovalutato da un nuovo arrivato nel Palazzo Marziale. In più la forza di questo Lin Ming era inferiore alla sua. Semplicemente non sapeva cosa stava facendo! "Quando avrai bisogno di usarla lo farai? Bene. Bene! Molto Bene! Oggi darò una bella occhiata e vedrò se avrai anche la possibilità di brandire la tua lancia!"
                                


                                



