---
title: Capitolo 773 – Rancore
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Dopo che il giovane disse quelle parole, si voltò e lasciò il quartier generale Tianji. In realtà, se avesse dovuto cercare Zhuan Bixian, avrebbe dovuto solo mandare una trasmissione con il talismano del suono. Tuttavia, il motivo per cui il giovane di bell'aspetto se ne era andato era perché non aveva più la faccia di rimanere ulteriormente.


Dopo che il discepolo se ne andò, il vecchio vestito di rosso, che voleva comprare anche lui pietre del fiore celeste, mostrò un'espressione strana. Guardò l'Erba Cadavere di 10.000 anni e poi Lin Ming, non si sapeva cosa stesse pensando.


Per quanto riguarda l'anziana del Padiglione Tianji, non poté trattenersi dall'inviare una trasmissione di vera essenza a Lin Ming. "Il suo oggetto è davvero strano. Non ne ho mai sentito parlare, né l'ho mai visto prima. Mi chiedo... se lei ha altri tesori strani o particolari di cui non ha bisogno, il mio Padiglione Tianji sarebbe più che disposto a venderglieli su commissione."


Lin Ming rispose:"Se ci sarà una possibilità, allora mi piacerebbe cooperare con voi. Recentemente ho bisogno di comprare molti oggetti."


I materiali di cui necessitava un alchimista erano vari e difficili da radunare. Alcuni erano preziosi tesori che non potevano essere comprati. Ora era necessario formare un buon rapporto con un'associazione commerciale.


Dopo solo un quarto d'ora, un uomo di mezz'età dagli abiti bianchi fu accolto dalla ragazza vestita di viola. Quando entrò nel secondo piano del Padiglione Tianji, la sua stazza e i suoi occhi brillanti guardarono la sala per poi fissarsi su Lin Ming.


"È lui il giovane eroe che desidera fare uno scambio per le mie pietre del fiore celeste?"


Quest'uomo di mezz'età doveva essere Zhuan Bixian. Quando un praticante di arti marziali arrivava allo stadio della Distruzione era difficile valutare quanto fosse anziano in base al suo aspetto. Ad esempio Xuan Yuqie aveva più di mille anni, ma sembrava graziosa e bella come una donna sui trent'anni, al picco della sua sensualità.


Lin Ming non poteva capire l'età di Zhuan Bixian, ma poteva sentire un fuoco vitale impetuoso provenire dal suo corpo. Era ovvio che a questo Zhuan Bixian rimanesse ancora molto tempo da vivere e sperava perfino di ascendere al Mare Divino Realm e diventare un Imperatore Impareggiabile.


"Senior Zhuan." Lin Ming si alzò e si inchinò in segno di rispetto.


"Mm." Zhuan Bixian annuì e poi diede un'occhiata all'Erba Cadavere di 10.000 anni che Lin Ming aveva posato. Dopo un quarto d'ora, alla fine mostrò un'espressione pensosa e disse:"Fratello, qual è il suo nome?"


"Il mio cognome è Lin, di nome Lanjian, Lin Lanjian." Lin Ming prese in prestito un nome senza pensare. Aveva già deciso di apprendere l'alchimia. In futuro avrebbe dovuto fare una certa quantità di transazioni che sarebbero costate diverse pietre di essenza spirituale; sarebbe stato meglio tenere segreto il suo nome. Inoltre, nei quattro Reami Divini, probabilmente sarebbe entrato in conflitto con alcune persone. La sua famiglia e i suoi amici erano ancora nell'Isola della Divina Fenice e non voleva che i suoi nemici andassero a cercarli.


Questa era la prima volta che Zhuan Bixian aveva visto un'Erba Cadavere di 10.000 anni. Dopo un certo periodo di tempo, lo identificò come l'Erba Cadavere dello Yin. Anche se aveva un nome diverso, il continente Tianyan e il Sacro Continente dei Demoni erano lontani, quindi era normale che i materiali avessero nomi diversi.


Usando una lista di descrizioni, Zhuan Bixian aveva appurato che questa Erba Cadavere dello Yin era proprio la stessa pianta.


Lin Ming non pensava che le esperienze di Zhuan Bixian sarebbero state così vaste da poter riconoscere perfino questa Erba Cadavere di 10.000 anni. Disse con sincerità:"La conoscenza del Granmaestro Zhuan è sconfinata, desta davvero la mia ammirazione."


"Ahah, quando ero ancora nel Reame Divino Asura ho incontrato per caso una nota riguardo a questa pianta negli antichi testi del reame. Non esiste più nel continente Tianyan, forse può essere trovata in qualche desolata isola nel mare."


Le parole di Zhuan Bixian sorpresero Lin Ming. Se non esisteva nel continente Tianyan, allora perché gli antichi testi del Reame Divino Asura contenevano note riguardo l'Erba Cadavere dello Yin?


Si diceva che il Reame Divino Asura fosse una terra di coltivatori della via demoniaca. Possibile che avesse qualche rapporto con l'Imperatore Demoniaco o il Grande Imperatore Infernale che provenivano dal Sacro Continente dei Demoni?


Lin Ming pensò a tutte queste ipotesi, ma non ci rifletté troppo. Chiese a Zhuan Bixian:"Granmaestro Zhuan, le interessa questa Erba Cadavere dello Yin?"


Zhuan Bixian disse:"Nonostante l'Erba Cadavere del giovane eroe Lin non sia ancora maturata, è comunque un ingrediente di massima qualità per le medicine miracolose che raffinano il sangue. È davvero utile per me. Però devo dire in tutta franchezza che questa Erba Cadavere Yin è più preziosa di tutte e tre le mie pietre del fiore celeste. Non mi approfitterò di un membro della giovane generazione,. Se ha bisogno di qualcos'altro, allora può dirlo."


Lin Ming si rallegrò sentendolo. Temeva che Zhuan Bixian non avrebbe mostrato alcun interesse nell'Erba Cadavere di 10.000 anni. "Senior Zhuan, avrei anche bisogno di diverse erba ossa di drago. Mi chiedo se ha qualche notizia al riguardo?"


Sentendolo, Zhuan Bixian rise:"L'erba ossa di drago è ancora più preziosa delle pietre del fiore celeste, forse è ancora più preziosa dell'Erba Cadavere dello Yin che ha tirato fuori. Se avessi qualche informazione al riguardo, ci andrei io stesso. L'erba ossa di drago non è qualcosa che si può vendere pubblicamente, vorrei comprarla anche io."


Lin Ming ne rimase sorpreso e poi un po' deluso. I materiali di cui aveva bisogno erano fin troppo rari. Erano già difficili da trovare e, anche se qualcuno li trovasse, molto probabilmente li avrebbe usati.


"Che ne dice se le do altre 5.000 pietre di essenza spirituale. Allora?" Chiese Zhuan Bixian.


"Sì, la ringrazio Senior Zhuan." Lin Ming accettò prontamente. Anche se l'Erba Cadavere di 10.000 anni era rara e preziosa, non gli era utile. L'offerta di Zhuan Bixian era adeguata.


I due finirono la transazione sul posto. Lin Ming ottenne le tre pietre del fiore celeste. Sembravano giada bianca, però c'era una struttura a forma di fiore sulla sua superficie, da questo derivava il suo nome.


Zhuan Bixian pagò la sua parte al Padiglione Tianji in commissione e si congedò con un umore soddisfatto.


Anche Lin Ming se ne andò dal Padiglione. Dopo aver ottenuto una tessera di giada in cui c'era il marchio di trasmissione dell'associazione commerciale, se ne andò senza dire nulla.


Lin Ming volò a tutta velocità attivando fino al limite il suo senso divino. Dopo che uscì da Wuxi cambiò direzione diverse volte per poi arrivare in una giungla.


In quel momento una voce risuonò da dietro di lui:"Giovane eroe Lin, non pensavo che l'avrei incontrata qui. Ha intenzione di andare nella Provincia Pei? Che coincidenza, stavo andando anche io in quella direzione. Forse possiamo viaggiare insieme?"


Lin Ming si girò per scoprire che la persona che aveva parlato era il vecchio vestito di rosso nel Padiglione Tianji, anche lui voleva comprare le pietre del fiore celeste. Il vecchio mostrava un sorriso amichevole, sembrava sorpreso di aver incontrato per caso Lin Ming.


"Coincidenza? Non penso che lo sia." Lin Ming sorrise lievemente al vecchio vestito di rosso. "Dopo che ho lasciato Wuxi ho cambiato direzione diverse volte, ma mi ha seguito per tutto il tempo. Cosa c'è? Vuole qualcosa?"


Il sorriso del vecchio vestito di rosso si irrigidì e scoppiò a ridere:"Il giovane eroe Lin è troppo divertente. Come potrei seguirla? Questo è davvero un caso. Tuttavia, devo dire che il giovane eroe ha comprato tre pietre del fiore celeste, forse potrebbe considerare di vendermene una? Posso offrire 3.000 pietre di essenza spirituale per comprarne una. Che ne dice?"


"3.000?" Lin Ming sorrise. "Se ne avesse offerte 30.000 allora avrei considerato di potergliene dare una."


"Davvero..." Il vecchio vestito di rosso fece una smorfia. "Sto cercando di fare un accordo con lei eppure chiede un prezzo così ridicolo. Essere troppo avari potrebbe farla cacciare nei guai!"


Disse il vecchio vestito di rosso, il suo tono aveva un tono minaccioso.


Lin Ming toccò lentamente l'anello spirituale. Sogghignò:"Perché ti stai facendo ancora degli scrupoli? Non mi stai attaccando perché temi che qualcuno mi stia proteggendo?"


"Eheh, moccioso, non c'è bisogno di mentirmi. Non so da quale grande organizzazione tu provenga, ma so che se ci fosse stato qualcuno a proteggerti in segreto non saresti scappato via dalla città e non avresti cambiato direzione diverse volte per timore che qualcuno potesse seguirti. Quelle tre pietre del fiore celeste sono troppo utili per me. Se sei intelligente, allora farai da bravo e..."


Il vecchio vestito di rosso attaccò all'improvviso nel bel mezzo del suo discorso. Nonostante fosse un praticante di arti marziali al secondo stadio della Distruzione, aveva comunque attaccato un membro della giovane generazione negli stadi avanzati del del Nucleo. Il vecchio vestito di rosso non aveva un Sect o una grande famiglia a sostenerlo. Era arrivato a questo punto grazie alla sua discrezione, alla sua astuzia e alla sua risolutezza.


Tirò fuori una spada leggera dall'anello spaziale. La lama fu come il colpo di una vipera che puntò alla gola di Lin Ming.


Il vecchio fu estremamente rapido. L'attacco sembrava un raggio di luce dalla vera essenza incredibilmente densa!


Lin Ming mostrò un sogghigno assassino. Toccò il suo anello spaziale e un momento dopo una luce di lancia brillò come un fulmine. Un momento dopo ci fu un'esplosione, come se lo spazio fosse stato squarciato. Il bagliore della lama del vecchio fu polverizzata e la luce della lancia continuò ininterrotta puntando verso la vita del vecchio come una ghigliottina letale.


"Cosa?!"


Il vecchio vestito di rosso era oltremodo scioccato. Gridò nel panico e stava per tirare fuori qualcosa dal suo anello spaziale, ma in quel momento i suoi movimenti rallentarono. Poté solo guardare mentre la lancia di Lin Ming spazzò verso la sua vita.


<em>Peng!</em>


La sua vera essenza protettiva fu strappata via come carta. Il vecchio vestito di rosso urlò miserabilmente mentre la sua spina dorsale fu spezzata a metà e tutti i suoi organi schizzarono fuori. Il suo corpo era stato tagliato a metà da Lin Ming.


Il vecchio strabuzzò gli occhi mentre guardava l'emorragia. Era morto solo con il rimpianto a tenergli compagnia.


Lin Ming afferrò l'anello spaziale del vecchio e ne guardò il contenuto. C'erano 8.000-9.000 pietre di essenza spirituale e un po' di giada spirituale di legno, varie pillole, medicine e perfino una fornace.


Era ovvio che questo vecchio era stato un alchimista.


Lin Ming mise da parte tutti questi oggetti e poi si rivolse ad uno spiazzo nella giungla. Alzò la lancia e disse con indifferenza:"Hai guardato per così tanto tempo, che ne dici di uscire così posso vederti?"


Quando aveva lasciato Wuxi, Lin Ming aveva sentito la presenza di alcune persone. Non era un coltivatore, ma due.


Lin Ming aveva pensato che fossero insieme, ma ora a quanto pare non era così.


Non ci fu alcuna risposta. Lin Ming sogghignò e poi puntò la lancia verso un certo punto. "Credi che stia mentendo? Lo dirò ancora una volta, esci fuori! Altrimenti ti attaccherò!"


"Aspetti! Giovane eroe Lin, non attacchi!" Risuonò la voce di una vecchia. Poi lo spazio si distorse e una vecchia vestita di nero si precipitò fuori nel panico. Era la donna che Lin Ming aveva visto nel Padiglione Tianji.


"Oh? È così che il vostro Padiglione Tianji fa i suoi affari?" Gli occhi di Lin Ming emanarono un intenso intento omicida.


"Giovane eroe Lin, per favore non fraintenda, non è così. La mia Compagnia Tianji è una delle tre grandi associazioni commerciali del Reame Divino delle Nove Fornaci. Come potrei pensare di distruggere la nostra reputazione per tre mere pietre del fiore celeste?" Spiegò rapidamente la vecchia. La sua argomentazione era abbastanza ragionevole. La Compagnia Tianji era esistita per 6.000 anni. Se avesse davvero mandato assassini per uccidere e derubare i suoi ricchi clienti, allora sarebbe stato impossibile che durasse fino ad ora.


"Allora cosa vuole da me?" Chiese con indifferenza Lin Ming.
                                


                                



