---
title: Capitolo 781 - L'Armatura dell'Imperatore Demoniaco
pubDate: 2025-12-15T08:37:10.268Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Quando il Portatore di Morte finì di parlare, toccò il suo anello spaziale e un'altra marionetta ne uscì fuori. Era una marionetta umanoide che indossava un'armatura fatta di ossa. Il suo corpo era avvolto da del fuoco fatuo verde scuro, semplicemente guardarlo avrebbe fatto rabbrividire.


"Quello probabilmente è il pipistrello di cui si parla nel Mandato del Cielo."


"Quelle fiamme spettrali verdi... non dovresti sbagliarti. È una marionetta raffinata con il cadavere di un altro maestro del Mandato del Cielo!"


I praticanti di arti marziali possedevano una formidabile forza dell'anima e quindi avevano una memoria quasi fotografica. Praticamente tutti i presenti avevano memorizzato le informazioni dei 360 maestri del Mandato del Cielo. La maggior parte delle famose abilità usate da questi guerrieri erano registrate nel Mandato del Cielo.


E la marionetta che il Portatore di Morte aveva tirato fuori era quella più potente: il pipistrello.


Il pipistrello era raffinato dal cadavere di un maestro del Mandato del Cielo che il Portatore di Morte aveva ucciso per rientrare nella famosa lista. Allora la marionetta più potente era stata distrutta da quel guerriero. Quindi il vecchio aveva usato il suo corpo per creare uno strumento ancora più formidabile. Era il pipistrello di fronte a loro. Contando su di esso, era riuscito a diventare il 330esimo nel Mandato del Cielo.


Non solo stava usando quella marionetta, ma aveva anche sfoderato la Falce Crudele. Questo dimostrava che il vecchio era stato costretto ad usare tutte le sue risorse!


Il Portatore di Morte era diventato famoso oltre 300 anni fa, ora aveva più di 500 anni. Lin Ming invece aveva solo poco più di vent'anni. Erano persone di due ere completamente differenti.


<em>'Riuscire a costringere il Portatore di Morte ad arrivare fino a questo punto, indipendentemente dall'esito, solo questo è già un motivo per essere orgogliosi.'</em> Pensò Rong Lin. Non sapeva chi fosse questo giovane, ma senza dubbio, se fosse riuscito a sopravvivere, sarebbe diventato una figura straordinaria che avrebbe sconvolto l'intero continente Tianyan.


<em>Huuu!</em>


In alto nel cielo si stavano sollevando raffiche celesti. La marionetta stese le sue ali nere. In un solo momento arrivò di fronte a Lin Ming. Allungò gli artigli che brillavano a causa delle fiamme blu e puntò al collo del giovane.


Lin Ming strinse la lancia, la sua postura era diventata stabile e irremovibile come un'antica montagna. I poteri del fulmine e del fuoco si riversarono nella lancia rossa allo stesso tempo. La lancia rilasciò un grido entusiasta mentre tremava con forza.


Arcobaleno Penetrante!


I poteri del fulmine e del fuoco si fusero insieme. Un raggio brillante squarciò il vasto cielo blu come una lama affilata, era radioso come il sole ardente che strappava il vuoto. La lancia di Lin Ming si scontrò con forza con gli artigli della marionetta.


<em>Clang!</em>


Riecheggiò un clangore metallico nell'aria. Il potere difensivo del pipistrello era pari ad un tesoro di grado Heaven. Un normale praticante di arti marziali poteva scordarsi di superare le sue difese. Tuttavia l'attacco di Lin Ming non era ordinario, conteneva uno spirito da battaglia di livello bronzo al gran successo!


<em>Kacha!</em>


Gli artigli del pipistrello furono strappati dall'attacco di Lin Ming!


"Accetta il tuo fato ragazzo!" Il Portatore di Morte spuntò all'improvviso come un fantasma dietro Lin Ming. I suoi occhi brillavano con luce folle mentre alzava la sua falce nera e menava un fendente verso la schiena scoperta del giovane.


Sconfinato risentimento si riversò all'esterno, sembrava che innumerevoli fantasmi si stessero lamentando. Questo rancore si condensò in energia e sfrecciò verso il mare spirituale di Lin Ming.


<em>Peng! Peng! Peng! Peng! Peng!</em>


Sotto il supporto doppio dell'intento marziale Samsara e del suo spirito da battaglia, il mare spirituale di Lin Ming era diventato praticamente un muro di ferro inviolabile. Quando il potere del risentimento entrò nel suo mare spirituale, fu ridotto in cenere e fumo.


Fiamma Brucia Stelle!


Il Seme del Dio Blasfemo tremò. La Fiamma Brucia Stelle altamente compressa si scatenò dal Seme del Dio Blasfemo.


Questo era il potere dell'Essenza di Fuoco di grado Heaven!


Tutti gli spiriti legati alla falce del Portatore di Morte bruciarono con uno sfrigolio.


Legge dell'Annientamento, Catena di Stelle!


Lin Ming attaccò. Tutta l'energia Origin nel raggio di dieci chilometri si agitò, poi si concentrò in innumerevoli frammenti di luce che brillavano come stelle nel cielo e cadde verso il basso. Da lontano sembrava che una galassia stesse impattando sulla terra!


Una scena così apocalittica scioccò tutti quanti.


<em>Bang!</em>


A causa dell'esplosione, Lin Ming, il Portatore di Morte e il suo pipistrello furono scagliati tutti all'indietro.


Un rivolo di sangue colò dall'angolo della bocca di Lin Ming. Il Portatore di Morte invece era stato trafitto alla spalla dalla luce della lancia!


Quando i praticanti di arti marziali di Wuxi videro questo scontro da lontano, rimasero tutti senza parole. Il corpo del Portatore di Morte era stato modificato dalla tecniche da marionettista. Per ottenere un fisico che non poteva essere definito nemmeno umano, era diventato resistente quanto un tesoro, eppure era stato ferito da Lin Ming!


Era stato un colpo incredibilmente potente.


<em>Bang bang bang!</em>


Ci fu uno scontro ravvicinato mentre Lin Ming e il Portatore di Morte si scontravano nuovamente. I loro movimenti erano così rapidi che qualunque praticante di arti marziali al di sotto dello stadio della Distruzione non sarebbe riuscito a vedere i loro movimenti. Il corpo di Lin Ming era resistente ed eccelleva nel combattimento frontale, ma lo stesso valeva per il Portatore di Morte e il suo pipistrello.


Erano in netto contrasto!


"Sepoltura del Cielo!"


Lin Ming fece circolare l'energia delle sue Otto Porte Nascoste. Mosse la sua lancia e creò diverse enormi fessure piene di energia spaziale, da esse si scatenò una tempesta selvaggia.


La Fiamma Brucia Stelle si accese sulla lancia rossa, diventando ancora più vivida e feroce mentre si fondeva con la tempesta spaziale.


Questa era la fusione del fuoco e dello spazio!


L'arma conteneva la comprensione di Lin Ming dei Concetti di Spazio e di Fuoco. Allo stesso tempo vi era stato riversato anche lo spirito da battaglia color bronzo al gran successo.


Dall'altra parte, il Portatore di Morte avanzò e si fuse con la sua marionetta. Poi, accompagnato dal gemito di un fantasma, il pipistrello si gonfiò all'improvviso, delle ossa sporsero dal suo corpo!


Le costole, le ossa delle gambe e delle braccia... ogni sorta di osso lungo era diventato una lancia bianca. Allo stesso tempo il fuoco spettrale ricoprì ogni spuntone!


In pochissimo tempo il pipistrello era diventato estremamente orribile.


"Ricevi il mio attacco più potente! 18.000 Massacri!"


In un batter d'occhio tutte le lance d'osso, insieme alla falce, sfrecciarono verso Lin Ming.


18.000 non era un numero a caso, era il numero degli attacchi. I colpi oscurarono il cielo e bloccarono ogni via di fuga.


Da lontano sembrava che Lin Ming e il Portatore di Ossa fossero stati intrappolati da un mare di ossa!


A Xiaoxiao si strinse il cuore.


<em>Chi!</em>


<em>Chi!</em>


<em>Chi!</em>


<em>Chi!</em>


Gemiti lamentosi riecheggiarono nel cielo, sembrava che il mondo intero stesse piangendo insieme a loro. Lin Ming attivò la Forza del Dio Blasfemo, i suoi occhi ardevano come due inferni gemelli. L'Essenza di Fuoco sulla lancia pareva pronta ad esplodere in ogni momento.


"Spaccati!"


Diverse migliaia di lance d'osso furono distrutte dalla Sepoltura dal Cielo. Tuttavia ne rimanevano oltre diecimila che continuarono a sfrecciare verso Lin Ming!


Il giovane ondeggiò l'arma simile ad un drago dei fiumi rosso che danzava. C'erano frammenti d'osso ovunque e la polvere pioveva dal cielo.


Un forte vento celeste si sollevò facendo svolazzare i capelli neri di Lin Ming.
Attaccava senza stancarsi, come se non sapesse cosa volesse dire stancarsi, pareva l'incarnazione di un dio demoniaco!


"Sepoltura del Cielo!"


Lin Ming ignorò i colpi e usò questa tecnica un'altra volta. Una luce nera spuntò fuori dal mare di ossa, scagliandole via all'orizzonte. Ben presto innumerevoli luci dorate sfrecciarono fuori dal mare di ossa. Sembrava che fosse sorto un sole dalla luce dorata e tagliente come una spada. Le armi d'osso iniziarono a disintegrarsi come sculture di sabbia che crollavano.


La loro polvere volò ovunque. Copriva il cielo diventando una nebbia bianca.


"Muori!"


Lin Ming si fece strada tra il mare di ossa e avanzò con la sua lancia.


In quel momento il Portatore di Morte si era già separato dalla marionetta e stavano fluttuando a diverse decine di piedi di distanza l'uno dall'altra. Gli occhi rosso sangue del vecchio erano diventati vacui. Ad un certo punto, la Falce Crudele era tornata nelle sue mani. Le fiamme fatue bruciavano ardenti sulla lama dell'arma.


"Colpo dell'inferno, sigillano lo Yin e lo Yang!"


Disse muovendo lievemente le labbra il Portatore di Morte. Poi, tutto il risentimento nella falce nera si fuse formando una massa che congelò lo spazio circostante!


Lin Ming stava già attaccando, tuttavia il vecchio non aveva intenzione di schivare. Invece usò la Falce Crudele per menare un fendente verso la vita di Lin Ming!


Il giovane sentì il potere del rancore legarsi al suo corpo, non avrebbe potuto schivare!


Se avesse usato la Fiamma Brucia Stelle, allora avrebbe potuto fare svanire questa energia in pochi respiri di tempo, ma nel frattempo il Portatore di Morte l'avrebbe già colpito.


Entrambi i loro attacchi erano fatali!


Lin Ming era sicuro delle sue capacità difensive, ma così lo era anche il Portatore di Morte!


Chi aveva una difesa superiore?


Lin Ming ci pensò, ma escluse questa possibilità. In questa situazione, dato che il suo potere aveva l'aiuto dello spirito da battaglia, non importava quanto fosse potente il Portatore di Morte, l'avrebbe comunque sbaragliato con la sua tecnica!


Lin Ming non credeva che il vecchio non tenesse alla sua vita.


"Sepoltura del Cielo!"


Non poteva sfuggire a questo colpo inevitabile, invece riversò tutta la sua vera essenza nella lancia rossa, preparando il suo ultimo attacco più brillante!


I poteri del fuoco e dello spazio si erano fusi insieme alla perfezione. La potenza di questa lancia era sconvolgente!


Tuttavia Lin Ming non puntò al vecchio, ma lanciò la sua lancia verso il pipistrello.


"Vai!"


L'arma rossa volò dalle sue mani, attraversando il cielo come un arcobaleno ardente!


La testa del pipistrello fu trapassata dalla luce della lancia. Il suo cranio si spaccò e il suo fluido cerebrale schizzò fuori!


Allo stesso tempo la falce del Portatore di Morte colpì la vita di Lin Ming. La vera essenza protettiva del giovane si sciolse all'istante e il fuoco fatuo bruciò gli abiti di Lin Ming. Sembrava che la falce l'avrebbe tranciato in due, tuttavia in quel momento fu bloccata da qualcosa.


Quando l'abito del giovane bruciò, rivelò un'armatura nera come la pece. Era l'equipaggiamento dell'Imperatore Demoniaco che Lin Ming aveva tirato fuori dalla Fornace Universale del Sole!


L'armatura dell'Imperatore Demoniaco poteva indebolire la maggior parte di un attacco, ma non era una difesa assoluta. Un po' dell'energia Yin rimasta si scatenò nel corpo di Lin Ming, strappando i suoi meridiani.


Il giovane impallidì e sputò una boccata di sangue.


L'ultimo attacco del Portatore di Morte lo aveva ferito gravemente.


Se non fosse stato per l'armatura dell'Imperatore Demoniaco, Lin Ming avrebbe rischiato di morire qui. Era difficile capire se il suo fisico avrebbe potuto sopportare il colpo del nemico.


"È finita?"


"Cos'è successo?"


Tutti guardarono sbigottiti l'arma del Portatore di Morte che aveva colpito il fianco di Lin Ming. La lancia del giovane invece aveva colpito la testa del pipistrello.


Il Portatore di Morte era di fronte a Lin Ming, completamente illeso.


"La marionetta ha bloccato l'attacco finale per il suo padrone?"


"No aspetta, perché ho la sensazione che il giovane abbia attaccato intenzionalmente la marionetta?"


"A meno che non sia un idiota. Durante uno scontro con un marionettista, devi attaccare il corpo principale. Solo un idiota attaccherebbe la marionetta!"


L'ultimo scambio di mosse era accaduto troppo in fretta. Quasi nessuno era riuscito a vedere chiaramente cos'era successo.
                                


                                



