---
title: Capitolo 788 – Scontro Finale della Via del Massacro
pubDate: 2025-12-15T08:37:10.269Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


"Solo due mosse e Situ Chuan è stato ferito?" Disse con un'espressione stupita il successore del Principe di Primo Rango del Reame Divino delle Sette Stelle.


Nonostante la forza di ogni principe fosse tenuta segreta, la competizione tra i quattro paesi era semplicemente troppo intensa. Situ Chuan era uno dei principi più importanti del Reame Divino Asura, quindi era inevitabile che sarebbe stato tenuto sotto osservazione da ogni rete di informazione. Nonostante non si sapesse quanto fosse forte esattamente, le persone potevano fare una stima approssimativa.


Dopotutto Situ Chuan era uno dei principi che avrebbe lottato per il trono, il suo talento naturale era innegabile. A trent'anni ormai sarebbe dovuto rientrare nel Mandato del Cielo. Nonostante non si sapesse chi sarebbe stato il più potente tra lui e Lin Ming, la differenza tra di loro non sarebbe dovuta essere così grande!


Non fu solo il successore del Principe di Primo Rango delle Sette Stelle a pensarlo, anche il principe del Reame Divino della Raffinazione Sublime lo riteneva incredibile.


In quel momento Yang Yun stava bevendo con calma il tè e poi disse:"Il divario tra la loro forza non è grande, ma la differenza di comprensione del Concetto di Spazio è troppo grande. Prima quella mossa è stata solo un confronto tra Concetti. Situ Chuan pensava di poter vincere fondendo il Concetto di Spazio nel suo attacco, ma non avrebbe mai pensato che le abilità dell'avversario nel Concetto di Spazio fossero ancora superiori. Ha sottovalutato il suo avversario e ne ha subito le conseguenze. La sua ferita è dovuta al fatto che non era preparato mentalmente."


In quel momento Situ Chuan si sentì umiliato. Il Concetto di Spazio era quello più famoso nel suo Reame Divino Asura. Era registrato nell'Arte della Grande Alabarda Sanguigna ed era qualcosa che solo i discendenti della famiglia reale potevano studiare.


Il Concetto di Spazio era ritenuto il più difficile e potente, il re dei Concetti. L'intera famiglia Situ era orgogliosa perché tutto il suo clan poteva utilizzarlo, specialmente Situ Chuan. Il suo talento era staordinario e aveva un'altissima comprensione del Concetto di Spazio. Perfino l'imperatore apprezzava le sue abilità.


Ora però la sua arroganza era stata distrutta spietatamente da Lin Ming!


<em>'Questo ragazzo ha compreso il Concetto di Spazio e il suo metodo d'attacco sembra simile alla mia eredità del Reame Divino Asura. Anche la potenza dei suoi attacchi è maggiore! Ha assolutamente una versione più completa dell'Arte della Grande Alabarda Sanguigna!'</em>


Situ Chuan non pensava che il talento di Lin Ming nel Concetto di Spazio superasse il suo. Pensava solo che doveva avere l'intero metodo di coltivazione in suo possesso! Tutto questo sarebbe dovuto appartenere al suo Reame Divino Asura!


<em>'Solo la famiglia Situ del mio Reame Divino Asura è all'altezza di questa eredità. Nessun altro ne è degno!'</em>


Pensò con convinzione Situ Chuan. Se avesse potuto allenare l'Arte della Grande Alabarda Sanguigna, allora la sua forza sarebbe aumentata. Forse avrebbe potuto perfino rivaleggiare con il prestigio incredibile di Yang Yun!


"Fratello Situ, considera finito questo incontro!" Risuonò all'improvviso la voce di Yang Yun. Nonostante Situ Chuan fosse rimasto ferito perché aveva abbassato la guardia, una ferita era una ferita. Doveva essere un incontro amichevole, non una lotta all'ultimo sangue. Perdere anche solo mezza mossa sarebbe stata considerata una perdita.


"Mi rifiuto di accettarlo!" Gridò Situ Chuan, tenendo la lancia puntata verso Lin Ming. C'era in gioco l'onore del suo Reame Divino Asura, come poteva ammettere la sconfitta in questo modo' Altrimenti, se si fosse saputo in giro cos'era successo oggi, tutti avrebbero saputo che il rampante nobile Situ Chuan aveva perso contro qualcuno di molto più giovane in sole due mosse. Non solo, ma la coltivazione di quel moccioso immaturo era più di uno stadio inferiore al suo. Sarebbe stato solo deriso!


"Non sono ancora finite le dieci mosse. Solo perché sono stato sorpreso per un momento non significa che abbia perso!"


Dato che Situ Chuan aveva insistito, Yang Yun non disse altro. Si limitò a guardare in silenzio Lin Ming. Non credeva che la comprensione di Lin Ming sarebbe arrivata a tal punto, come se fosse un'esistenza onnipotente. Non aveva mai sentito parlare di un talento del genere, superava la sua comprensione.


Situ Chuan tenne la lancia parallela al terreno e la sua aura divampò. Non aveva più intenzione di usare il Concetto di Spazio. Dato che la sua comprensione del Concetto era inferiore, si sarebbe solo umiliato continuando ad usarlo. Sarebbe stato l'epitomo della stupidità utilizzarlo ancora.


L'Arte della Grande Alabarda Sanguigna conteneva un altro grande pilastro di supporto a parte il Concetto di Spazio: la comprensione della via del massacro!


Situ Chuan non credeva che Lin Ming l'avrebbe superato anche in questo campo.


<em>Bang!</em>


Sotto l'incitamento dei Sigilli Bevitori di Sangue, l'intento omicida di Situ Chuan si infiammò, offuscando il cielo. Diverse centinaia di Sigilli Bevitori di Sangue volarono in alto come stelle, coprendo l'intera area e brillando di luce rosso sangue.


Il cielo sopra il Lago dei Nove Fiori si riempì di energia nera che vorticò ovunque emettendo un'atmosfera soffocante.


Abbandonando il Concetto di Spazio, avrebbe lottato usando solo la via del massacro dell'Arte della Grande Alabarda Sanguigna!


Nel padiglione di giada sul lago, diversi membri d'élite si sentirono a disagio dopo essere stati avvolti da questo intento omicida.


Nonostante gli invitati fossero tutti talenti incredibili, questo non significava che fossero così potenti. Se fossero stati troppo giovani e la loro coltivazione fosse stata al del Nucleo, la loro forza sarebbe stata limitata, non importava quanto fosse grande il loro talento. Era impossibile per loro sopportare l'intento omicida di Situ Chuan.


"Un intento omicida così solido e dei Sigilli Bevitori di Sangue così intensi... Situ Chuan deve aver ucciso innumerevoli praticanti di arti marziali in passato!" Sospirò il principe del Reame Divino della Raffinazione Sublime. Non si poteva accumulare intento omicida uccidendo guerrieri più deboli. Bisognava uccidere praticanti di arti marziali allo stesso livello o anche altri grandi talenti, solo vedere morire un forte avversario avrebbe potuto rinsaldare la convinzione di poter spazzare via tutti i propri nemici. Questa convinzione poteva essere usata come un campo di energia e, una volta combinato con la volontà di uccidere, sarebbe diventata un intento omicida.


"Il clan Situ è davvero selvaggio e brutale. Tutti i loro principi, successori o altri membri della famiglia vengono gettati in situazioni pericolose a soli 15-16 anni. Sono costretti a distruggere bestie feroci e demoni giganti e ogni membro della famiglia reale che fallisce durante questa prova morirà."


"Sì, nel Reame Divino Asura c'è una dimensione in cui vive la razza dei demoni giganti, allevati come maiali in un recinto, solo per diventare il luogo della prova della loro famiglia reale. Dato che ha compreso la via del massacro fino a questo punto, Situ Chuan deve aver ucciso centinaia o migliaia di demoni giganti al suo livello."


Tutti i membri d'élite iniziarono a discutere tra loro. I metodi che i quattro Reami Divini usavano per allenare la prossima generazione non erano un segreto. Tuttavia le tecniche che il Reame Divino Asura usava erano le più crudele e spietate. Il fato dei membri della famiglia reale che non avevano talento era ancora più miserabile di quello delle persone comuni.


"Andrò in vantaggio con questa mossa!"


Situ Chuan guardò con ferocia Lin Ming. Nonostante fosse rimasto ferito perché aveva sottovalutato il suo avversario, non importava il motivo, una perdita era comunque una perdita. Non aveva badato alla sua dignità per continuare a combattere e, se non fosse riuscito a battere Lin Ming, allora sarebbe stato deriso dagli altri. Era una sconfitta che non poteva permettersi; avrebbe perso completamente la faccia altrimenti.


"Recupererò la gloria della famiglia Situ. E tutta l'eredità dell'Imperatore Demoniaco dovrebbe tornare nel mio clan!"


Situ Chuan era infuriato. La sua rabbia, la sua volontà, il suo corpo, tutto era volto al suo prossimo attacco.


"Arte della Grande Alabarda Sanguigna – via del massacro!"


Esaurendo le sue forze e la sua vera essenza, Situ Chuan riversò tutto sé stesso in questo attacco. Una luce di lancia nera sfrecciò in avanti, squarciando il vuoto mentre sollevava enormi nuvole di energia nera e si fondeva con le centinaia di Sigilli Bevitori di Sangue che Situ Chuan aveva rilasciato.


Con un colpo di lancia, le montagne e i fiumi sembrarono tremare, creando un attacco accecante!


"Vuoi lottare usando la via del massacro?" Lin Ming sorrise. "Nonostante debba ammettere di non avere molto talento nella via del massacro, ho ottenuto un po' di risultati con un po' di duro lavoro."


Tra tutto ciò che Lin Ming aveva studiato, i suoi risultati nel Concetto di Vento e nella via del massacro non erano mai stati soddisfacenti per lui. Il primo a volte aveva bloccato i progressi nel Roc Dorato che Squarcia il Vuoto e la seconda non aveva potuto mostrare la piena potenza dei Sigilli Bevitori di Sangue dell'Arte della Grande Alabarda Sanguigna.


In particolare, mentre la forza di Lin Ming era cresciuta rapidamente, i Sigilli Bevitori di Sangue non erano riusciti più a tenere il passo con lui.


Tuttavia la via del massacro del giovane non si limitava ai sigilli.


La vera essenza si radunò nel suo dantian.


I campi di forza del Dio del Massacro e Asura si scatenarono simultaneamente!


<em>Bang!</em>


L'energia si scatenò come un'ondata di ferro fuso. Non appena l'energia nera di Situ Chuan si scontrò con il campo di forza Asura, fu fatta a mezzi, metà di essa si disperse nel nulla!


"Cosa?!"


Quando il campo di forza del Dio del Massacro di Lin Ming si attivò, perfino Yang Yun sussultò. In confronto all'intento omicida disperso che Situ Chuan aveva rilasciato, l'intento omicida di Lin Ming si era condensato formando un vero e proprio campo di forza.


Inoltre ce n'erano due tipi!


"Un campo di forza creato con l'intento omicida. Questo Lin Lanjian deve essere cresciuto uccidendo praticanti di arti marziali al suo stesso livello o superiore!" La principessa del clan Bai sussultò. Un campo di forza era un'abilità estremamente rara e Lin Ming ne aveva perfino due tipi diversi.


I geni di circa vent'anni con una mera coltivazione al del Nucleo impallidirono mentre venivano inghiottiti da questo intento omicida, quasi crollarono sul posto.


Sepoltura del Cielo!


La vera essenza ululò. I Concetti di Fuoco e di Spazio si fusero insieme. Le Otto Porte Nascoste si aprirono e lo spirito da battaglia di bronzo al Gran Successo si riversò nella lancia.


Ciò che Lin Ming aveva usato era Sepoltura del Cielo, una mossa che aveva creato ispirata sugli aspetti più potenti dell'Arte della Grande Alabarda Sanguigna.


Una lancia rossa squarciò il vuoto, tutto il potere dello spazio vorticò formando una tempesta spaziale. La Fiamma della Stella Bruciante fu spronata dagli artigli dello spazio, diventando del fuoco nero demoniaco!


<em>Chi chi chi!</em>


Il fuoco bruciò lo spazio, dividendolo in frammenti. Questi pezzi erano i sostituti dei Sigilli Bevitori di Sangue e vorticarono all'impazzata!


"Ahhhh!"


Situ Chuan gridò quando vide l'attacco di Lin Ming. Il suo viso si arrossò. Aveva usato una tecnica arcana. Per un praticante di arti marziali della via demoniaca, questa sorta di abilità che bruciava il proprio sangue per potenziare la propria forza era estremamente comune. Naturalmente, dopo averla usata, bisognava pagare un caro prezzo. Se gli effetti collaterali fossero stati lievi, allora i suoi meridiani sarebbero stati danneggiati, se fossero stati gravi, allora la sua forza vitale sarebbe diminuita.


In quel momento Situ Chuan non aveva altre possibilità. Doveva vincere con questa mossa!


<em>Bang!</em>


Le due lance si scontrarono con violenza. L'impatto creò un'onda d'urto di vera essenza che investì il padiglione di giada del Lago dei Nove Fiori fino a farlo quasi collassare. Diversi giovani al del Nucleo impallidirono e quelli agli stadi iniziali furono costretti ad alzarsi e ad arretrare, quasi vomitarono sangue.


Questo continuò finché Yang Yun, il principe del Reame Divino della Raffinazione Sublime e la principessa del Clan Bai non intervennero, bloccando i flussi di energia turbolenta.


Accadde qualcosa di sorprendente. I frammenti dello spazio che vorticavano attorno alla lancia di Lin Ming colpirono i Sigilli Bevitori di Sangue di Situ Chuan, rompendoli fino a ridurli a metà delle loro dimensioni iniziali. Poi, dopo aver attraversato la luce di lancia di Situ Chuan, il potenziale della lancia di Lin Ming non si esaurì. Portò con sé una fiamma ardente e un terrificante Concetto di Spazio mentre impattava sulla vera essenza protettiva di Situ Chuan.


Lo scudo di vera essenza di Situ Chuan si disintegrò immediatamente e volò all'indietro.


Il risultato della battaglia aveva superato le aspettative di tutti. Situ Chuan era stato surclassato da Lin Ming. Come poteva essere? Quando Lin Ming aveva affrontato il Portatore di Morte, ne era uscito vittorioso solo dopo una dura lotta. Ora però aveva vinto facilmente contro Situ Chuan.


Questo significava che Situ Chuan era di gran lunga inferiore al Portatore di Morte?
                                


                                



