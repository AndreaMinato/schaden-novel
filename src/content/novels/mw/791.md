---
title: Capitolo 791 – Raffinare la Pillola del Vuoto Multicolore
pubDate: 2025-12-15T08:37:10.269Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Il colletto di Xiaoxiao era molto alto. Il colore del tessuto viola era in netto contrasto con la sua pelle bianca. La luce fioca della candela illuminò la sua pelle liscia come giada di legno spirituale, sembrava eccezionalmente morbida e bella.


Dopo aver slacciato la prima fibbia, Xiaoxiao sembrò aver trovato il suo coraggio. Poi continuò a slacciare la seconda e la terza mentre si mordeva le sue labbra morbide e diceva:"Signor Lin, so che ha l'attenzione e l'apprezzamento del principe ereditario. Io... io sono soltanto il capo di una piccola associazione commerciale, non ho nemmeno ancora partecipato alla cerimonia di successione. Non posso darle nulla che potrebbe attirare il suo interesse a parte forse il mio corpo vergine. Comunque, anche se so di non essere sufficiente, non ho altro da offrirle..."


Xiaoxiao chiuse gli occhi, le sue lunghe ciglia stavano tremando. Due gocce di lacrime cristalline caddero silenziosamente dagli angoli dei suoi occhi.


Lin Ming non avrebbe mai pensato che avrebbe reagito in questo modo. Non poté trattenersi dal sospirare internamente.


Queste erano le regole crudeli del mondo.


Di fronte al potere assoluto non c'era nessuna pietà. Per sopravvivere bisognava pagare un prezzo sufficientemente alto. Anche la splendida Tianji Xiaoxiao, una donna che poteva causare la caduta di nazioni e aveva una quantità di risorse quasi illimitata non poteva fare altro che chinare la testa di fronte ad una persona più potente. Altrimenti sarebbe solo andata incontro alla distruzione.


Questo era il dolore del debole, le loro continue difficoltà.


Lin Ming scosse la testa e disse:"Signorina Tianji, non deve fare questo e procurarsi sofferenza."


"Sono disposta a farlo. In confronto alle fondamenta del mio clan, che valore ha il mio corpo? Per non parlare del fatto che il signor Lin è un talento incredibile, io invece non sono nessuno. Temo solo che il signor Lin disprezzi il mio aspetto comune."


Mentre parlava, si tolse il velo mostrando il suo aspetto splendido come una luna brillante. Cadde anche il suo soprabito, scivolando giù per le sue spalle profumate e il suo seno incantevole.


Sentì l'aria fredda soffiare sul suo corpo e il suo viso prima pallido arrossì. Non avrebbe respinto Lin Ming se l'avesse desiderata. Se non fosse stato per lui, sarebbe stata già rapita dal Portatore di Morte, conducendo una vita incubo a cui non avrebbe potuto sottrarsi nemmeno se avesse voluto suicidarsi.


"Signorina Tianji, non rimarrò nella compagnia. Non deve chiedermelo più."


Un rifiuto semplice e succinto. Xiaoxiao si irrigidì sul posto.


Lin Ming si alzò e sospirò. Se fosse rimasto nella Compagnia Tianji, sarebbe stato costretto a cercare asilo sotto il Reame Divino delle Nove Fornaci. Altrimenti non sarebbe riuscito a sopravvivere all'attacco del Reame Divino Asura.


Inoltre, se Yang Yun avesse davvero ripulito e annesso le compagnie di scambio e le altre grandi organizzazioni finanziarie del Reame Divino, lasciando solo la Compagnia Tianji, Lin Ming sarebbe stato in debito con lui. Lentamente sarebbe rimasto coinvolto negli affari del Reame Divino delle Nove Fornaci. Allora sarebbe stato praticamente come unirsi a loro.


C'era oltre una decina di guerrieri di livello Imperatore nel Reame Divino delle Nove Fornaci e Lin Ming aveva la Fornace Universale del Sole e la Fiamma della Meteora con sé. Erano tesori per cui gli alchimisti al Mare Divino Realm sarebbero impazziti. La sola scelta che gli sarebbe rimasta sarebbe stata di non usare mai questi tesori; altrimenti, una volta che fosse stato scoperto da questi vecchi dalla percezione incredibile, il suo destino sarebbe stato ancora peggiore che cadere nelle mani del Reame Divino Asura.


Mentre guardava la miserabile e bellissima Xiaoxiao, gli venne un sospetto. <em>'Quando Yang Yun mi ha invitato, ha invitato anche Xiaoxiao. Ha pianificato tutto questo?'</em>


Nonostante questi metodi lo rendessero molto scontento, in realtà la Guardia delle Nove Fornaci aveva solo mostrato delle prove a Xiaoxiao. Nessuno l'aveva costretta a cercare aiuto da Lin Ming, questo non sembrava avere qualche rapporto con Yang Yun. Perfino Lin Ming non poteva essere sicuro che fosse coinvolto.


Inoltre nessuno lo stava costringendo a promettere qualcosa a Xiaoxiao. Era lui a dover scegliere tra una bellezza e la sua libertà.


"Perché...?" Xiaoxiao cadde a terra esausta, la sua voce stava tremando.


Unendosi al Reame Divino delle Nove Fornaci, Lin Ming avrebbe avuto le risorse, la fiducia e l'apprezzamento del principe ereditario, l'asilo del Reame Divino e altro ancora! Questa era un'enorme opportunità che gli altri non osavano nemmeno sognarsi!


Lin Ming non intendeva rivelare i suoi sospetti. Visto che aveva molti segreti, non intendeva farsi coinvolgere nel caos imminente.


Quando vide le condizioni pietose di Xiaoxiao, alla fine non riuscì più a sopportarlo. Sospirò e disse:"Signorina Tianji, non posso accettare la sua richiesta, ma posso lasciare una lettera per lei. Tuttavia non so se sua altezza il principe ereditario darà peso alle mie parole."


Lin Ming era ben consapevole della sua posizione e della sua forza. Nonostante avesse un potenziale illimitato, la sua forza era ancora ben lontana dall'arrivare al picco del continente Tianyan. Se fosse riuscito ad arrivare in cima al Mandato del Cielo, allora forse avrebbe potuto richiedere un favore, ma per ora non era così facile da fare. Per quanto riguardava la cosiddetta lettera che avrebbe lasciato... principalmente avrebbe ringraziato Yang Yun per la sua ospitalità, menzionando anche vagamente Xiaoxiao.


Se Yang Yun avesse accettato, praticamente Lin Ming sarebbe stato in debito con Yang Yun.


"Grazie, grazie mille signor Lin..." Xiaoxiao si inchinò nuovamente. Era già più che soddisfatta di questo risultato.


Aspettò Lin Ming con le dita premute sulla fascia viola legata attorno alla sua vita, non si era ancora rivestita.


Lin Ming osservò la nervosa Xiaoxiao sopraffatta dall'ansia. Poi fece un sorrisetto e disse:"Signorina Tianji, per favore, si rivesta. È davvero splendida, ma ho già due mogli."


Lin Ming non poté non riconoscere di essere attratto da Xiaoxiao. Anche se la sua volontà era ferma, era inevitabile che sentisse un po' di lussuria. Tuttavia non solo aveva Mu Qianyu, ma aveva anche Qin Xingxuan con cui non si era ancora sposato, né aveva portato nella camera nuziale. Se avesse avuto rapporti sessuali con un'altra ragazza prima di sposarsi con Qin Xingxuan, allora non sarebbe stato diverso dal tradirla.


Xiaoxiao arrossì e si rivestì frettolosamente. Aveva una strana sensazione, ma non poteva capire esattamente cos'era. Nonostante avesse fatto questa decisione quando era nervosa e riluttante, aveva comunque rinsaldato la sua determinazione. Visto com'erano andate le cose, non poté trattenersi dal provare un senso di fallimento.


Dopo aver aspettato che Xiaoxiao si rivestisse, Lin Ming prese carta e penna e iniziò a scrivere una lettera per Yang Yun. questo poteva anche considerato il suo saluto.


.....


Tre giorni dopo, di notte, in una montagna del Reame Divino delle Nove Fornaci vicina al Mare dei Miracoli, un giovane dalla maschera verde atterrò silenziosamente come un fantasma. Era Lin Ming.


Una maschera di giada di legno spirituale poteva bloccare perfino la percezione di un anziano al Mare Divino Realm. Poteva essere definito il metodo più efficace e al tempo stesso più semplice per nascondere la propria identità.


Il motivo per cui aveva osato rimanere nel Reame Divino delle Nove Fornaci era questa maschera di giada di legno spirituale.


Inoltre dato che non era il suo territorio, il Reame Divino Asura non l'avrebbe inseguito spudoratamente e sfacciatamente.


Comunque continuò ad essere il più attento possibile. Dopo aver lasciato il palazzo del principe ereditario, attraversò diverse formazioni di trasmissione e cambiò direzione molte volte prima di arrivare a questa catena montuosa remota e inaccessibile.


L'energia Origin Heaven Earth era così rada al punto da non esistere quasi. Visto che non c'erano risorse, i praticanti di arti marziali non avrebbero nemmeno esplorato questo luogo.


<em>Bang!</em>


Con un colpo di lancia, tagliò la parete della montagna come del tofu, creando immediatamente un buco profondo duecento piedi. Lin Ming levigò le pareti interne, riorganizzandone la struttura e poi creò diverse formazioni di occultamento e d'allarme attorno all'ingresso. Solo allora entrò.


Queste formazioni erano tutte cosparse di polvere di giada spirituale di legno, eccellente nell'isolamento dell'energia.


Creò diverse camere e dispose la Formazione Lucente degli Otto Draghi di Giada nella stanza più grande. Con l'aiuto di Moguang e grazie ai ricordi riguardo alle formazioni, nonostante non potesse riprodurre il potere della Formazione Lucente degli Otto Draghi di Giada, poteva comunque stimolarne il 30-40%.


Poi Lin Ming fece un cenno e tirò fuori una piccola fornace di bronzo color oro rossastro che vorticava a mezz'aria. Si sollevò in aria, girando e crescendo fino a diventare alta diverse decine di piedi. Le fiamme brillanti bruciavano su tutta la sua superficie emanando una luce dorata. Questa era la Fornace Universale del Sole.


Per la sua sicurezza, aveva scelto un posto con un'energia Origin estremamente scarsa. Non aveva altra scelta se non riempire ogni angolo della stanza con una grande quantità di pietre di essenza spirituali e pietre di vera essenza di massima qualità di tipo fuoco. La Formazione Lucente degli Otto Draghi di Giada rilasciò delle nuvole rosse e la Fornace Universale del Sole brillò ancora più intensamente di luce cremisi.


L'alchimia era un processo estremamente tedioso e complicato. Inoltre l'aveva studiata per meno di un anno. Anche se aveva ereditato le esperienze e le conoscenza dell'alchimista del Regno Divino e aveva anche usato oltre metà di tutti i materiali medicinali ottenuti dai giardini medicinali del Palazzo Xuan Yin Yang e della Regione Demoniaca del Mare del Sud, non era comunque abbastanza sicuro di poter raffinare con successo o anche controllare una pillola di massimo livello come la Pillola del Vuoto Multicolore.


Stimò che avrebbe avuto bisogno di praticare l'alchimia per uno o due anni se avesse voluto aumentare le sue possibilità fino al 70-80% nel raffinare la Pillola del Vuoto Multicolore. Tuttavia non poteva permettersi di aspettare per così tanto tempo. Poteva solo usare la quintessenza di giada di legno spirituale e di aumentare forzatamente le sue possibilità di successo.


Nonostante questo metodo fosse estremamente dispendioso, il tempo era il bene più prezioso per lui.


Non iniziò immediatamente a raffinare la Pillola del Vuoto Multicolore. Prima raffinò alcune pillole ordinarie. Questo era per familiarizzare con le tecniche e anche per preriscaldare la Fornace Universale del Sole. Questo avrebbe fornito le condizioni migliori per la raffinazione.


Questa Fornace Universale del Sole era anche uno dei motivi principali per cui Lin Ming aveva osato raffinare la Pillola del Vuoto Multicolore. In quanto artefatto quasi di livello Saint, la fornace poteva aumentare le possibilità di raffinare con successo del 20-30%.


Dopo aver formato tre pillole, Lin Ming tirò fuori tutti i materiali necessari per raffinare la Pillola del Vuoto Multicolore dal suo anello spaziale. Poi attivò la Formazione Lucente degli Otto Draghi di Giada e, con un cenno, una lingua di fuoco della Fiamma della Meteora volò nella Fornace Universale del Sole.


La Fiamma della Meteora era un premio ottenuto nell'Antica Città della Fenice. Era considerata una buona Essenza di Fuoco perfino nel Regno Divino e i suoi effetti nella raffinazione naturalmente erano sbalorditivi. Non era qualcosa a cui l'alchimia del continente Tianyan e le sue Essenze di Fuoco di grado Earth potevano paragonarsi.


Naturalmente, mentre un'Essenza di Fuoco di grado più alto era più utile ed efficace, la premessa di tutto questo era che uno potesse controllarla. Altrimenti, se le fluttuazioni dell'energia fossero state troppo forti, allora sarebbe stato facile ridurre in cenere i materiali alchemici.


Questo però non era un problema per Lin Ming. Con il Seme del Dio Blasfemo e la sua altissima comprensione del Concetto di Fuoco, poteva controllare la Fiamma della Meteora con una precisione assoluta.


Era per tutti questi vari motivi che Lin Ming stava osando raffinare la Pillola del Vuoto Multicolore.


Con un altro movimento della mano, le pietre del fiore celeste furono i primi materiali a volare nella Fornace Universale del Sole. Poi aggiunse il Concetto di Calore Ardente e tocco del Concetto di Annientamento alla Fiamma della Meteora. A quel punto, con l'aiuto della Formazione Lucente degli Otto Draghi di Giada, Lin Ming ci mise solo pochi respiri di tempo a sciogliere le dure pietre del fiore celeste.


Questa era una velocità con cui un normale alchimista non poteva sperare di rivaleggiare.


Ora era il turno dell'erba ossa di drago. Questo materiale era diverso dalle pietre del fiore celeste resistenti al fuoco: si sarebbero incenerite non appena il calore avesse superato il suo limite di sopportazione.


Lin Ming controllò l'Essenza di Fuoco e ridusse la sua energia. Il totem dorato inciso sul Seme del Dio Blasfemo iniziò ad ardere con luce brillante. L'erba ossa di drago si trasformò in gocce verdi.


Sotto il controllo di Lin Ming, i due liquidi diversi si fusero insieme, diventando un cristallo.
                                


                                



