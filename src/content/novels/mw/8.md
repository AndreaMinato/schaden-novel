---
title: Capitolo 8 - Qin Xingxuan
pubDate: 2024-05-22T23:10:15.570Z
tags:
    - mw
---




Anche Lin Ming rise e disse. "Esatto, ce la spasseremo. Comunque dovrai stare attento quando andrai fuori nei prossimi giorni."


"Umh? Ti riferisci a Wang Yigao?"


"Sì, cercherà sicuramente vendetta. Non lo farà direttamente, ma piuttosto in segreto. Questo è qualcosa che dovremo affrontare." Il tono di Lin Ming si abbassò mentre lo diceva. Se Wang Yigao avesse lasciato cadere la questione, allora sarebbe finita lì. Tuttavia se avesse complottato contro di loro o mandato assassini per ucciderli, allora Lin Ming non avrebbe avuto alcuno scrupolo nel ripagare Wang Yigao con la stessa moneta.
Naturalmente avrebbe preferito non ricorrere a tali mezzi. Dopotutto il padre di Wang Yigao era il signore dell'Esercito di Difesa della città di Fortuna Celeste. Se fosse stato scoperto sarebbe finita male.


...


La fiera si teneva nella periferia della città di Fortuna Celeste; qui si svolgeva la maggior parte delle transazioni commerciali. Ogni anno ci sarebbe stato un raduno, in questa fiera perfino i regni vicini sarebbero venuti ad acquistare gli oggetti necessari.


Quando Lin Ming arrivò all'entrata della fiera, rimase scioccato mentre osservava la folla indaffarata e la grande varietà di merci esposte. Questo era un posto lussuoso, un mondo per nobili e maestri. Non sarebbe stato sorprendente vedere un praticante allo Stadio Circolazione tra la massa di persone.


Mentre Lin Ming osservava i movimenti della folla, notò del trambusto. Si girò a guardare e rimase sorpreso vedendo arrivare una lussuosa carrozza trainata da cavalli all'entrata. Gli stalloni appartenevano tutti alla stessa preziosa razza: Cavalli Squamosi Bianchi. Queste creature possedevano grande velocità e resistenza e ognuna di esse poteva valere diecimila liang d'oro.
Figuriamoci i signorini delle famiglie benestanti, nemmeno quelli delle grandi famiglie sarebbero stati disposti ad acquistarli.


Che genere di nobile potrebbe essere? Per poter stare in una carrozza che vale molte decine di migliaia di liang d'oro sarà un membro della famiglia Reale?


Lin Ming pensò.


In quel momento Lin Xiaodong disse: "Vedi quello stemma che raffigura un cavaliere con una lancia dorata sulla carrozza? Quello è la carrozza del distretto del Maresciallo."


"Distretto del Maresciallo? Intendi il Maresciallo Qin?" Chiese Lin Ming.


"Chi altri potrebbe essere? C'è un solo Maresciallo in tutto il regno di Fortuna Celeste."


Nella struttura militare del regno, la posizione di un capitano di diecimila uomini è piuttosto buona, ad un grado superiore c’era il Maggiore, il Colonnello e oltre ancora il Generale. Infine dopo il Generale c'era il Maresciallo. In tutto il regno di Fortuna Celeste, solo una persona era arrivata alla posizione di Maresciallo negli ultimi ottant'anni.


Alcuni cittadini del regno potevano non sapere il nome dell'attuale Imperatore, ma tutti conoscevano quello del Maresciallo.


Il Protettore del regno, il Grande Maresciallo Qin Xiao; ottant'anni fa il regno di Fortuna Celeste subì un'invasione da parte del Regno del Sole Orientale. Morirono tantissime persone e la famiglia Imperiale dovette rifugiarsi a sud.
Qin Xiao era stato l'unico a rimanere indietro. Comandando il suo esercito, contribuì con numerosi meriti, reclamando le terre perse e salvando la popolazione a nord. Dopo tre anni, l'esercito Qin finalmente riuscì a sconfiggere il regno del Sole Orientale. In quell'anno la capitale cambiò e a Qin Xiao era stato garantito il titolo di Maresciallo.
Allo stesso tempo fu disposto che i veterani del settore militare creassero il Palazzo Marziale di Fortuna Celeste.


A causa delle loro fondamenta limitate, il Palazzo Marziale di Fortuna Celeste non era in grado di competere con quello delle Sette Arti fondato dal Clan di Grado Tre, la Valle dei Sette Misteri.


Comunque il Palazzo Marziale di Fortuna Celeste serviva anche come accademia militare per il regno. Quelli che si arruolavano dopo essersi diplomati lì, avrebbero sicuramente potuto ottenere una buona posizione.


Per quanto riguarda Qin Xiao, era il presidente onorario del Palazzo Marziale di Fortuna Celeste. La sua coltivazione aveva raggiunto lo Stadio Post-Celestiale, fase intermedia. Per il comune praticante di arti marziali, gli stadi oltre il Circolazione erano un miraggio.


Al momento la carrozza si era fermata e Lin Ming fece un respiro profondo:Che Qin Xiao sia dentro? Quell'uomo è una leggenda!


Le tende della carrozza si scostarono e Lin Ming rimase sorpreso. Era una giovane donna.


Vedendola, Lin Ming rimase stupefatto, mentre Lin Xiaodong incollò lo sguardo su di lei. Com'era una bellezza che poteva sconvolgere un regno intero? Eccola.


La ragazza indossava un vestito bianco, i suoi capelli neri le scendevano fino alla vita, la sua pelle brillava come giada, il suo colorito era incantevole come i raggi della luna piena e il suo sguardo era limpido come l'acqua. Aveva un naso elegante, un mento appuntito e un collo sottile. Non aveva nessun difetto e inoltre emanava un'aura saggia e pura, che faceva pensare inevitabilmente ad una bellezza senza pari.


Scortata dalle sue guardie del corpo e dalle servitrici, la giovane donna uscì dalla carrozza ed entrò nella fiera. Ovunque andasse, sembrava che il mondo si illuminasse e i fiori di pesco sbocciassero. Dalla sua grazia sembrava stesse danzando e incantava tutti quelli che la vedevano.


Tutti gli occhi erano puntati su di lei. La sua carrozza che costava molte decine di migliaia di liang d'oro, la sua spettacolare bellezza, il prestigio della famiglia Qin; uno qualunque di questi fattori sarebbe bastato a renderla il centro dell'attenzione.


Lin Xiaodong non le scollò gli occhi di dosso finché non scomparve dalla sua vista, aveva un'espressione riluttante sul volto.


Lin Ming chiese: "Chi è? La conosci?"


Lin Xiaodong spiegò lodandola: "La conosco, ma lei non conosce me. È la nipote di Qin Xiao, Qin Xiangxuan. Davvero perfetta." Lin Ming rispose solo con un "oh". Aveva capito la sua identità e l'aveva chiesta con noncuranza. Quindi non era rimasto troppo sorpreso.


Lin Xiaodong diede un'occhiata a Lin Ming e sorrise mentre continuava: "Quella ragazza ha un Talento Marziale di Grado Sei."


"Co... cosa?"


Lin Ming era sbalordito: "Talento Marziale di Grado Sei? Sei sicuro?"


Il talento più alto che avesse mai visto era di grado quattro. Per quanto riguardava quelli di livello cinque, non ce n'era nessuno nella città Qingsang. Forse ce n'erano nel regno di Fortuna Celeste, ma i loro numeri sarebbero stati sicuramente limitati.
Tuttavia aveva appena sentito di una giovane donna con un Talento Marziale di Grado Sei. Per lui era semplicemente inimmaginabile!


Lin Xiaodong si aspettava già questa reazione da parte sua e disse: "Dico, fratello Ming, non pensi che, paragonato al suo talento marziale, il suo aspetto sia ancora più formidabile?"


Lin Ming rispose: "Credo che il suo talento sia ancora più formidabile, sesto grado! È proprio raro! A proposito... a che stadio è?"


Lin Xiaodong alzò le spalle: "Non lo so. Ma dev'essere sicuramente incredibile. Considerando che è dotata di un talento del genere ed è nata in una grande famiglia, un quarto o un quinto stadio della Trasformazione del Corpo non sarebbe niente di sorprendente.
Comunque... Fratello Ming, perché ti interessi solo alle arti marziali? Non sei rimasto minimamente colpito dopo aver visto una bellezza così perfetta?"


La domanda stupì Lin Ming. Non era fatto di legno. Tutti apprezzavano una bella donna e Qin Xingxuan era naturalmente perfetta. Comunque dopo quello che era successo con Lan Yunyue, Lin Ming aveva capito che si poteva ottenere una famiglia amorevole solo se si aveva abbastanza forza. Al suo attuale livello una ricerca del genere era del tutto inutile.
Girandosi chiese. "Perché? Ti piace?"


"Nah, sono solo un ammiratore. Questa ragazza è così fuori dalla mia portata, non posso avere quel genere di pensieri. Non so nemmeno quante persone nella città di Fortuna Celeste sperano di conquistarla; comunque nessuno di loro ne è degno. Questa ragazza sicuramente entrerà in un vero clan come quello della Valle dei Sette Misteri.
Da tempo è diventata una discepola principale del Palazzo delle Sette Arti. Noi meri mortali semplicemente non possiamo sperare di raggiungere una come lei. Ma ciò che mi rende più geloso è il fatto che sia anche una Maestra di Iscrizioni."


"Maestra di Iscrizioni?" Lin Ming non sapeva molto di queste professioni particolari, generalmente avevano dei rigidi requisiti e il numero di persone che le praticavano era limitato. La quantità di soldi spesa in quelle professioni era oltretutto decisamente minore rispetto a quelle necessarie per la coltivazione delle arti marziali, che era una pioggerellina al confronto.


"Sì, un Maestro di Iscrizioni può utilizzare certi ingredienti speciali per incidere formazioni sulle armi. Possono rafforzare l'equipaggiamento incidendovi un simbolo. Questa professione richiede un alto livello di talento e una grande forza dell'anima.
Ma una volta che uno diventa un Maestro di Iscrizioni, guadagnare soldi diventerà facile come bere un bicchier d'acqua!"


"Sfortunatamente la maggior parte dei praticanti di arti marziali non possono intraprendere questa professione. Anche se avessero il talento per farlo non avranno alcuna possibilità di riuscirci perché richiederebbe troppi materiali. Naturalmente quella quantità di soldi è solo una pioggerellina per la famiglia Qin. Si dice che la padronanza di Qin Xingxuan nelle tecniche di iscrizione sia elevata. È impareggiabile tra i suoi coetanei e potrebbe battere molti della generazione più grande."


Lin Xiaodong aveva ricevuto una buona educazione nella Via Marziale, quindi era molto più informato rispetto a Lin Ming. Mentre stava parlando con eloquenza, si rese conto improvvisamente che Lin Ming aveva abbassato la testa come se stesse ponderando qualcosa.


"Fratello Ming... Fratello Ming, non ti stai eccitando, vero? Beh considerando che è una bellezza celestiale, è normale."


"Niente." Lin Ming fece un cenno con la mano.


Quindi ecco cos'erano! Quelle formazioni, iscrizioni, incisioni, vari simboli e caratteri misteriosi, armi dall'aspetto semplice che irradiavano una forte aura: le esperienze che erano nel frammento dell'anima si riferivano alle iscrizioni!


Sembrava che quei ricordi che aveva ignorato temporaneamente in realtà fossero importantissimi!





