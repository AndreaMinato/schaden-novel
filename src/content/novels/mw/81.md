---
title: Capitolo 81 - 'Forza Penetrante'
pubDate: 2025-10-16T07:28:18.421Z
tags:
    - mw
---


Mentre il pranzo si stava raffreddando, sentirono bussare alla porta.


"Entra." Disse Zhu Yan.


La porta si aprì lentamente e il vecchio servo di Zhu Yan si avvicinò rispettosamente. Si chinò per sussurrare qualcosa nell'orecchio di Zhu Yan.


Mentre Zhu Yan ascoltava le sue parole, il suo colorito cambiò improvvisamente!


<em>Peng!</em>


Spaccò a metà la piccola ciotola tra le sue mani! "Cos'hai detto!?"


Lan Yunyue sussultò per la paura, ma il vecchio servo era abituato a queste reazioni, fece mezzo passo indietro e disse ancora una volta: "Signorino, Zhang Cang è stato sconfitto da Lin Ming in tre mosse. È rimasto gravemente ferito al punto da sputare sangue ed è tuttora privo di sensi."


Con un risultato così inaspettato Zhu Yan era sorpreso e irritato, ma Lan Yunyue era completamente scioccata. <em>Lin Ming aveva davvero vinto? E ha sconfitto Zhang Cang in tre mosse? Ferito così gravemente da fargli sboccare sangue?</em>


<em>Come poteva essere?</em> All'inizio era preoccupata che Zhang Cang ci sarebbe andato troppo pesante e non si immaginava minimamente che sarebbe andata a finire in tutt'altro modo.


Zhu Yan aveva lo sguardo cupo e infuriato. Lin Ming era stato in grado di sconfiggere Zhang Cang che era tra le prime 100 posizioni nella Pietra di Valutazione. Se avesse avuto ancora più tempo, Lin Ming avrebbe superato pure lui?


Finora Zhu Yan lo aveva trattato come un passatempo divertente, una piccola adorabile preda che poteva stuzzicare se si fosse annoiato. Il talento di Lin Ming era scarso, la sua forza e perfino le sue origini erano inferiori.
Se avesse solo mangiato qualche materiale raro non lo avrebbe ritenuto una minaccia. Non si era occupato di lui personalmente perché non voleva abbassarsi al suo livello, così aveva messo trappole e ostacoli sul suo cammino.
Ma nessuno di questi lo aveva fermato! Zhu Yan era arrivato ad un momento critico!


La crescita di Lin Ming era fin troppo rapida! Incredibilmente veloce! Quattro mesi fa era solo al Primo Stadio della Trasformazione del Corpo, un piccolo patetico praticante di arti marziali che si preoccupava di come ottenere medicine per curare le sue ferite. Ma la volta dopo che si erano incontrati, era finito al primo posto nell'esame di ingresso!


Nemmeno questo aveva preoccupato Zhu Yan, ma non si aspettava che solo nel giro di un mese avrebbe sconfitto Zhang Cang!


Questo Lin Ming aveva davvero qualcosa di strano!


Per progredire così velocemente in così poco tempo, che medicinale poteva aver mangiato!?


O... stava contando sul suo cuore delle arti marziali ed era riuscito a comprendere un particolare stato di coltivazione?


Se fosse stato il primo caso allora non c'era nulla di cui aver paura. Ma se fosse stato il secondo...


Pensando a questo Zhu Yan strinse istintivamente i pugni e le sue dita scrocchiarono. Il suo cuore era pieno di inquietudine. Questo Lin Ming sarebbe diventato il suo nemico mortale!


<em>'Devo ucciderlo prima che migliori ulteriormente! Ma... se rimane nel Palazzo delle Sette Arti, anche se uso l'influenza di mia zia, non posso fare nulla. Come posso gestire la situazione...?'</em>


...


Le montagne posteriori del Palazzo delle Sette Arti erano illuminate da una luna tonda e brillante e dalle stelle scintillanti.


Era una notte d'autunno e il cielo era di un limpido blu scuro. Dava una sensazione nobile mentre si osservavano le meraviglie della natura.


Sotto le tende luminescenti della notte, Lin Ming era seduto su una fredda roccia. Teneva una lancia in mano e il suo avambraccio era parallelo all'asta. Il suo gomito era a contatto con l'estremità della lancia e stendeva l'arma orizzontalmente rispetto al suo corpo. Questa era la posizione 'Ponte di Ferro blocca il Fiume'.


Tuttavia questa volta l'asta della lancia non era dritta, era leggermente piegata mentre tremava lievemente. Lin Ming aveva appeso un masso di 100 jin sulla punta della lancia ed era il peso a piegare la lancia.


Nonostante il peso della pietra fosse solo di 100 jin, visto che era stata posta sulla punta della lancia, il suo peso effettivo era dieci volte tanto.
Insieme a quello di Arcobaleno Penetrante, il braccio di Lin Ming stava sostenendo 4000 jin. Con gli stadi iniziali dello Stadio delle Viscere, reggere un peso del genere andava quasi oltre i suoi limiti.


Mentre Lin Ming teneva la lancia con la sua mano destra, la sinistra stringeva una pietra di vera essenza.
I suoi occhi erano chiusi mentre faceva circolare la vera essenza nel suo corpo. Questa pura vera essenza fluiva continuamente nel suo corpo, trasformando il sistema di circolazione di Lin Ming.


I praticanti di arti marziali solitamente coltivavano il corpo piuttosto che la loro vera essenza. La vera essenza era come dell'acqua e il corpo come un serbatoio.
La loro capacità sarebbe diventata sempre più grande.
Non importava quanta vera essenza consumassero, finché avessero coltivato per uno o due giorni il loro corpo l'avrebbe recuperata. Tuttavia se fosse rimasto ferito il corpo, allora si rischiava di scendere di un intero stadio.


Se i corpi dei praticanti di arti marziali agli stadi della Forza e della Carne erano come due piccole pozze d'acqua, allora durante la fase delle Viscere era paragonabile ad un laghetto.
L'Alterazione dei Muscoli e la Forgia delle Ossa l'avrebbe fatto diventare un lago e dopodiché, allo stadio della Circolazione, il corpo sarebbe diventato come un fiume impetuoso. Se tutta la vera essenza nel corpo fosse stata accumulata e fatta fluire insieme, si sarebbe trasformata in un vasto oceano, come negli stadi Houtian e Xiantian.


Le pietre rifornivano di vera essenza il serbatoio. Questo ne avrebbe espanso le capacità. Questo metodo di coltivazione aveva molti meno effetti collaterali delle pillole, ma era un processo molto più lento e richiedeva più risorse.


In due giorni Lin Ming aveva già consumato tre pietre. Mentre la sua coltivazione cresceva, il ritmo con cui le consumava sarebbe diventato sempre più veloce ed era possibile che perfino il Palazzo delle Sette Arti non fossero capaci di fornire abbastanza risorse.


<em>'Anche se fossi un discepolo della Dimora Celeste ai primi posti, probabilmente non avrei abbastanza pietre di vera essenza per coltivare'</em>


Secondo i regolamenti del Palazzo Marziale, i nuovi discepoli avrebbero ricevuto risorse in base ai loro risultati all'esame di ingresso.
Dopodiché dipendeva dalla loro posizione in classifica.
Sotto la 150esima posizione si riceveva solo una pietra di vera essenza al mese. Tra la 120esima e la 150esima, due al mese. Tra la 100esima e la 120esima, tre e tra la 72esima e la 100esima quattro al mese... perfino Ling Sen e Ta Ku ne avrebbero ottenute una decina circa al mese. Nonostante fossero molte di più rispetto ad un normale allievo, non erano comunque sufficienti per un uso giornaliero.


<em>'Quante pietre di vera essenza riceverebbe un discepolo principale come Qin Xingxuan? E uno della Valle dei Sette Misteri?'</em>


Per la gente comune del regno di Fortuna Celeste, un grande Sect come la Valle dei Sette Misteri era come un miraggio distante. La distanza tra di loro era di 100.000 chilometri, anche cavalcando giorno e notte, cambiando cavallo in continuazione, ci sarebbero voluti almeno sei mesi!


Per la gente comune che viaggiava a piedi, una distanza del genere era irraggiungibile.


Scuotendo la testa, Lin Ming non pensò più a delle questioni così remote. Si doveva concentrare sul presente; la prossima competizione nella Formazione Ten Thousand Killing.
Lin Ming avrebbe partecipato sicuramente e avrebbe cercato di ottenere un buon risultato. Più alto sarebbe finito, più risorse avrebbe ottenuto!


Era tra tre giorni. Aumentare così tanto la sua forza non sarebbe stato possibile a meno che... non avesse mangiato la Pillola del Midollo Draconico Oro-cremisi.


Se Lin Ming non avesse avuto intenzione di usare l'iscrizione per aumentarne gli effetti allora l'avrebbe già mangiata. Ma ponendoci il simbolo gli effetti della Pillola del Midollo Draconico Oro-cremisi si sarebbero moltiplicati. Lin Ming non aveva nemmeno assorbito completamente gli effetti della Pillola Serpe Oro-cremisi. Se avesse mangiato anche l'altra, allora ne avrebbe sprecato parte degli effetti.
Avrebbe anche rischiato di destabilizzare la sua coltivazione visto che non aveva raffinato completamente la sua vera essenza. Non valeva la pena correre un rischio del genere solo per una competizione. Voleva usare i giorni rimasti per consolidare 'Forza Penetrante' della Trasformazione del Corpo e continuare ad allenare le sue tecniche.
Avrebbe temprato il suo corpo con la vera essenza dopo aver raggiunto una posizione alta in classifica e aver ottenuto più tempo nelle sette formazioni d'attacco.


<em>Bang!</em>


Lin Ming non riuscì più a resistere e fece cadere il masso di 100 jin, sollevando una nuvola di polvere. Lin Ming afferrò la lancia con la mano sinistra mirò verso il masso e lo colpì!


<em>Peng!</em> Ci fu uno scoppio mentre l'arma colpì la roccia. Non solo aveva trapassato la pietra, ma l'aveva anche distrutta, come se fosse esplosa della polvere da sparo all'interno della pietra. Il masso esplose in mille pezzi!
                                


                                



