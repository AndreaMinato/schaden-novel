---
title: Capitolo 817 – Pazza Bi Ruyu
pubDate: 2025-12-15T08:37:10.273Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
1 Capitoli in coda, 0/5
-Schadenfreude</em>


Bi Ruyu fluttuò nell'aria, il suo corpo rinsecchito era avvolto da un grosso mantello nero. Mentre i suoi abiti venivano scossi dal vento, sembrava uno scheletro.


Il terzo e il quarto Emissario Diabolico che erano rimasti indietro per recuperare le forze erano scomparsi.


Il solo rimasto era il secondo Emissario Diabolico. Era inginocchiato a terra e i suoi polpacci erano stati inchiodati al terreno con degli aghi neri lunghi un piede.


Gli aghi attraversavano le sue gambe per infilzarsi nel terreno. I muscoli si tendevano e il sangue scorreva, era un caos di carne e sangue!


Quando vide questa strana scena, Bi Ruyu si inquietò. Quel paio di aghi erano gli strumenti mistici di grado Heaven del secondo Emissario Diabolico. Potevano essere scagliati per uccidere gli altri ed erano chiamati Aghi di Ferro dei Nove Inferi.


Perché il secondo Emissario Diabolico si sarebbe inchiodato da solo a terra? O qualcuno li aveva rubati usandoli su di lui? Ma se fosse accaduto questo, perché non lo avevano ucciso?


Bi Ruyu rabbrividì. Nonostante il secondo Emissario Diabolico fosse più debole di lei, non era un comune praticante di arti marziali della sua generazione. Se qualcuno era riuscito a sconfiggerlo facilmente, allora poteva essere una grande minaccia per lei.


"Diavolo Due!"


La voce di Bi Ruyu risuonò come un tuono nelle orecchie del secondo Emissario Diabolico, che tremò violentemente mentre fissava con sguardo vacuo il cielo. I suoi occhi avevano già perso il loro colore, non riflettevano altro che bianco.


Bi Ruyu era un individuo crudele e spietato che praticava arti diaboliche Yin, ma quando vide questa strana scena, anche lei si spaventò.


Nella Palude Nera delle 8000 chilometri perfino un esperto al Mare Divino Realm sfortunato poteva morire. E chiunque al di sotto di questo livello avrebbe affrontato pericoli mortali dopo essere entrato in questa terra maledetta.


Bi Ruyu mantenne piena allerta rilasciando al limite la sua percezione. In quel momento stava pensando alla possibilità di tornare indietro, ma poi sentì il rumore di acqua che scorreva.


Quando si girò, ciò che vide la stordì come un fulmine.


Dietro una densa nebbia c'era un fiume dai contorni indistinti. Era ampio migliaia di piedi e le sue onde erano vaste e infinite, dal colore giallo pallido. La corrente sporca dava un inspiegabile senso di tristezza e angoscia, era estremamente demoralizzante!


Innumerevoli ossa fluttuavano sopra le acque del fiume come alghe nell'acqua, ma non avevano radici, non si sapeva dove provenissero, né dove stessero fluttuando.


Erano le ossa di umani, bestie feroci e anche membri di razze sconosciute che avevano ali e code, pareva che fossero antiche razze di tempi passati.


Questo fiume torrenziale sembrava provenire da un tempo arcaico, fluiva verso un mistico cimitero!


Se Lin Ming fosse stato qui l'avrebbe riconosciuto immediatamente. Era il Fiume Infernale!


Quando si era avventurato nell'Antico Abisso Demoniaco aveva visto anche lui questo fiume. L'Imperatore Demoniaco un tempo aveva visto questo Fiume Infernale e gli aveva lasciato una profonda impressione. Si era avvicinato alle sue sponde pensando di poterlo studiare, ma era quasi morto per questo.


Il Fiume Infernale. Chiunque l'avesse toccato sarebbe morto. Il suo corpo si sarebbe disintegrato, il suo dantian sarebbe collassato e la sua anima si sarebbe sciolta, non sarebbe rimasto nulla se non delle ossa bianche che sarebbero galleggiate per sempre nel fiume.


Nonostante non sapesse cosa fosse, Bi Ruyu si era spaventata. Anche se non aveva scoperto nulla di pericoloso, si girò all'istante e fuggì senza esitare!


Mentre superava il secondo Emissario Diabolico, tirò fuori la sua frusta e la avvolse alla sua vita, liberandolo dai suoi due Aghi di Ferro dei Nove Inferi.


<em>Puff! Puff!</em>


Il sangue schizzò. Il secondo Emissario Diabolico aveva usato i suoi aghi su di sé. Ora che era stato trascinato via a forza, le sue gambe erano state quasi strappate ed erano collegate solo da un sottile filo di carne.


Bi Ruyu si precipitò in avanti per oltre sette o otto chilometri prima di riprendersi dallo shock.


Voleva fuggire ancora, ma si era fermata perché temeva che avrebbe incontrato qualche altro pericolo. In questa stranissima Palude Nera delle 8000 chilometri, ogni passo che faceva era un'altra possibilità di morire!


"Cos'è successo?"


Bi Ruyu lanciò a terra il secondo Emissario Diabolico. Il motivo per cui l'aveva salvato era principalmente per capire cosa gli era successo. Non voleva scappare confusa in mezzo a così tanti pericoli letali. E ora che il terzo e il quarto Emissario Diabolico erano scomparsi, probabilmente avrebbero rischiato anche loro di morire qui. Sarebbe stato molto più pericoloso rimanere da sola in questo strano luogo.


Almeno avrebbe avuto uno scudo durante un momento critico.


Il secondo Emissario Diabolico aveva ancora uno sguardo vacuo. Bi Ruyu rinunciò all'idea di sondare la sua anima e poi tirò fuori una preziosissima pillola di recupero dello spirito dal suo anello spaziale e gliela fece inghiottire.


Un momento dopo il secondo Emissario Diabolico tossì con forza. Ogni volta che lo faceva sputava sangue nero.


Collassò a terra, afflosciandosi, mentre i suoi occhi iniziarono lentamente a recuperare lucidità.


Provava orrore, ma controllò le sue emozioni:"Onorabile Precettore Imperiale... è stata lei a salvarmi?"


"Cosa ti è successo? Dove sono Diavolo Tre e Diavolo Quattro?"


Chiese senza fiato Bi Ruyu.


"Sono morti, sono tutti morti." Il secondo Emissario Diabolico mostrò un'espressione addolorata. "Dopo che sono sceso dal Dominio del Fulmine, li ho aspettati. Poi, non so quando, ma un fiume giallo verdastro è apparso all'improvviso accanto a noi.
Quando Diavolo tre, che era ferito gravemente, ha visto questo fiume, il suo sguardo è diventato vacuo e rigido, poi ha iniziato a camminare verso il fiume come uno zombie. Diavolo quattro ha pensato che ci fosse qualcosa di strano e ha cercato di trattenerlo, ma è andato incontro allo stesso fato. Sono diventati entrambi zombie, incapaci di svegliarsi."


"C'è qualcosa di strano in quell'acqua. Quando sono entrati nel fiume, qualunque cosa l'acqua toccasse diventava ossa, inghiottendo tutta la loro carne e il loro sangue. Ho esitato per un momento, ma poi anche io sono stato condizionato da quell'influenza. Sembra che ci sia un potere di richiamo incredibile in quel fiume; non potevo nemmeno controllare le mie gambe e impedire loro di camminare. Così ho tirato fuori i miei Aghi di Ferro dei Nove Inferi e mi sono inchiodato a terra. È il solo modo in cui sono riuscito a sopravvivere fino ad ora."


Mentre parlava, il secondo Emissario Diabolico era impallidito. Quella stranissima scena aveva lasciato un'ombra terrificante nel suo cuore.


Individui malvagi e crudeli come lui, non temevano di morire in battaglia. Ciò di cui avevano paura erano le forze sconosciute e anomale che potevano ucciderli senza che capissero cos'era accaduto.


Mentre ascoltava la storia del secondo Emissario Diabolico, Bi Ruyu sbiancò. La Palude Nera delle 8000 chilometri era una terra dove chiunque al di sotto di un guerriero al Mare Divino Realm aveva nove possibilità su dieci di morire. Ora sembrava che questa descrizione non fosse nemmeno sufficiente, era davvero terrificante.


Temeva anche lei questa strana forza mistica, ma ora non voleva ritirarsi!


Non sapeva nemmeno se sarebbe potuta sopravvivere per uscire dalla Palude Nera delle 8000 chilometri, ma anche se fosse riuscita ad uscirne viva, avrebbe comunque ricevuto la punizione di Situ Bonan.


E il punto chiave era che, dopo tutte queste lotte e pericoli, le erano rimasti solo 100-200 anni di vita. Anche se fosse uscita viva di qui, che significato avrebbe avuto?


Tanto valeva rischiare la vita e provare a catturare Lin Ming per ottenere l'Essenza di Pesco di 10.000 anni, un tesoro di gran lunga più prezioso di una Pillola Celeste Prolungatrice di Vita. Questo era un tesoro che poteva perfino allungare la vita di un supremo esperto al Mare Divino Realm.


Bi Ruyu sapeva che Situ Bonan ne aveva già assorbita una. Questo tipo di tesoro che prolungava la vita non aveva molto effetto se usato più volte, quindi era possibile che sarebbe stata ricompensata con quell'Essenza.


Guardò il secondo Emissario Diabolico e disse freddamente:"Rimarremo qui e aspetteremo Lin Lanjian!"


Il secondo Emissario Diabolico sussultò per la paura:"Lin Lanjian si è già inoltrato nel Dominio del Fulmine perfino più di lei, Precettore Imperiale. Non dovrebbe essere già morto ormai?"


Bi Ruyu strinse i denti e disse:"Quel ragazzo è più resistente di uno scarafaggio! Il mio ultimo colpo non l'ha raggiunto, ma sono riuscita comunque a lasciare una piccola traccia della mia energia infernale nel suo corpo. Posso usarla per percepire lievemente la sua posizione. Non è ancora morto! Lo aspetterò finché non tornerà, così potrò estrarre la sua anima e raffinare il suo midollo!"


Bi Ruyu sapeva che anche se Lin Ming non fosse morto nel Dominio del Fulmine, non sarebbe riuscito a rimanere lì molto a lungo. Finché avesse potuto catturarlo, allora ne sarebbe valsa la pena.


Le labbra del secondo Emissario Diabolico fremettero. Strinse i denti e disse:"Allora seguirò l'onorabile Precettore Imperiale!"


Non aveva nemmeno lui alternative. Data la sua forza attuale, cercare di lasciare da solo questa Palude Nera delle 8000 chilometri sarebbe stato praticamente impossibile. Sarebbe stato molto più sicuro rimanere qui con Bi Ruyu e aspettare Lin Ming.


Inoltre Lin Ming era la sua ossessione. Dato il suo intento marziale, non aveva molte speranze di avanzare al Mare Divino Realm. E contando il suo demone del cuore, era certo che non sarebbe mai riuscito a arrivare al Mare Divino Realm.


"Bene. Allora uniremo le forze. Almeno potremo guardarci le spalle l'un l'altro. Siediti e medita per recuperare le forze prima. Guarisci le ferite alle tue gambe e poi decideremo cosa fare. Quel Lin Lanjian dovrebbe uscire fuori presto; non dovrebbe riuscire a resistere per molto tempo."


Bi Ruyu si accordò con il secondo Emissario Diabolico e iniziò ad aspettare nervosamente. Il secondo Emissario Diabolico si sedette a meditare iniziando a guarirsi. Con la sua coltivazione al sesto stadio della Distruzione e il suo corpo spirituale che si era riformato tre volte, poteva guarire i suoi arti a meno che non venissero completamente distrutti.


Bi Ruyu in origine pensava che Lin Ming sarebbe riuscito a persistere al massimo per metà bastoncino di incenso, ma scoprì velocemente di essersi sbagliata. Si era davvero sbagliata di grosso!


Dopo metà bastoncino di incenso di tempo, il cielo rimase oscuro e nuvoloso, i fulmini brillavano nel cielo senza che cambiasse nulla.


Dopo un bastoncino di incenso di tempo, il fulmine saettava come prima. Bi Ruyu  poteva sentire l'energia infernale nel corpo di Lin Ming. Era nelle profondità del Dominio del Fulmine ed era perfino possibile che... stesse avanzando ulteriormente!


Com'era possibile?!?!


Bi Ruyu ansimò per la rabbia. Si rese conto che Lin Ming forse era rimasto intrappolato nel campo di forza del Dominio del Fulmine. Dopotutto perfino lei aveva dovuto consumare un'enorme quantità di energia per superare lo spazio distorto dello spazio. La coltivazione di Lin Ming era limitata. Dopo che il suo corpo e la sua anima erano stati sconvolti dal potere impetuoso del fulmine, probabilmente non sarebbe riuscito ad uscire dal campo di forza.


Il problema era però che, se non fosse riuscito ad uscire, allora sarebbe dovuto morire nel Dominio del Fulmine. Era impossibile che rimanesse vivo per così tanto tempo!


Mentre ripensava alla foschia nera di prima e come Lin Ming ne era emerso illeso, Bi Ruyu ebbe un presentimento. Era molto probabile che avesse un artefatto di livello quasi Saint o perfino un vero e proprio tesoro difensivo di livello Saint!


<em>'Anche se fosse così non riuscirai a resistere per sempre. Dopo che ti ucciderò, tutto ciò che hai sarà mio!'</em>


Pensò Bi Ruyu, stava quasi impazzendo.


Tuttavia...


Un quarto d'ora...


Due quarti d'ora...


Tre quarti d'ora...


Un'ora...


Passarono quasi due ore, Lin Ming non era ancora uscito. E in quel momento sentì all'improvviso un ruggito. Quando rivolse lo sguardo in direzione del suono, impallidì. Fissò stordita una bestia feroce umanoide ricoperta di scaglie che non era troppo lontana da lei. I suoi occhi brillavano come fuoco fatuo facendo rabbrividire chi li osservava.
                                


                                



