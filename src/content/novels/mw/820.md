---
title: Capitolo 820 – Clan Abbandonato da Dio, Imperatore del Fulmine delle Otto Distruzioni
pubDate: 2025-12-15T08:37:10.274Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
8 Capitoli in coda, 0/5
-Schadenfreude</em>


Quando Lin Ming aveva salvato la giovane del clan Abbandonato da Dio, Jue, l'aveva sentita parlare della maledizione che il suo clan doveva sopportare da tempo immemore.


In quanto clan maledetto, non avevano cognome, né origine. Le leggende dicevano che gli antenati del suo clan avevano fatto infuriare gli dei ed erano stati punti con una maledizione che avrebbe perseguitato tutte le loro future generazioni.


Il tatuaggio sui loro volti erano il simbolo di quella maledizione.


Una volta che i discendenti del clan Abbandonato da Dio nascevano, dopo un certo periodo di tempo avrebbero dovuto sopportare un dolore straziante che avrebbe scavato perfino nel loro midollo. Crescendo, l'intervallo tra questi attacchi si sarebbe accorciato e la durata di essi sarebbe aumentata. Questo sarebbe continuato finché la persona maledetta non fosse morta per il dolore o non si fosse suicidata per sfuggire alla sofferenza.


Solo coltivando le arti marziali avrebbero potuto sviluppare la forza e la volontà per sopprimere momentaneamente e ritardare il dolore. Tuttavia ciò che era triste era che, anche se i giovani del clan Abbandonato da Dio avevano un talento superiore ad un normale praticante di arti marziali, non avrebbero potuto comunque opporsi al destino. Non importava quanti progressi avessero fatto, alla fine sarebbero morti a causa di questa maledizione.


Il padrone di questa dimora aveva lasciato queste parole, esprimendo con chiarezza la sua volontà e la sua determinazione mentre lottava contro la maledizione. Queste parole contenevano risoluzione, ma davano anche una sensazione solenne e tragica. Guardare la tavola di pietra faceva pensare che il cielo fosse ingiusto.


Lin Ming portava solo rispetto di fronte a questo erede straordinario che proveniva da una famiglia così tragica e misteriosa.


Superò la tavola di pietra, la caverna non era troppo profonda. Lin Ming dovette solo camminare per mille piedi per raggiungerne il fondo, dove c'era una piccola stanza di pietra.


Quando entrò nella camera, Lin Ming sentì una vasta pressione schiacciarlo. Sembrava una tempesta di fulmini pura e dominante che quasi lo respinse fuori.


Lin Ming sussultò. Fece circolare la Forza del Dio Blasfemo e attraversò questa tempesta per entrare nella stanza.


La camera era ampia solo poche decine di piedi. C'era un letto di pietra al centro, un tavolo e delle sedie.


Il mobilio era fatto tutto da pietra magnetica primordiale. Questo materiale era esistito nel Dominio del Fulmine da innumerevoli anni. Dopo essere stata battezzata dall'energia del fulmine per così tanto tempo, era diventata già preziosa come un tesoro celeste.


Sul tavolo di pietra magnetica c'era un cristallo viola. Sembrava che fosse stato questo materiale ad emettere quella tempesta di fulmini.


Sul letto di pietra c'era uno scheletro brillante, come se fosse fatto di vetro traslucido. Giaceva lì da innumerevoli anni.


Lin Ming non fu sorpreso nel vederlo. Il padrone di questa caverna doveva essere morto di morte naturale, altrimenti non avrebbe permesso alla spada di volare fuori.


La Spada Bianco Argento era già tornata nel suo fodero, trattenendo la sua aura. Era difficile immaginare che questa lama avesse appena affrontato una Fonte del Tuono, un'esistenza dieci volte più terrificante della più potente Anima del Tuono.


"Questi sono i resti di un antico guerriero Imperatore..."


Lin Ming sospirò. Era ovvio che non fosse un normale coltivatore. Nessun guerriero Imperatore comune sarebbe riuscito a costruire la sua tenuta qui. Questa persona poteva essere una persona al livello dell'Imperatore Demoniaco.


Purtroppo, non importava quanto una persona fosse gloriosa o impareggiabile, non poteva sopportare il passare del tempo, né poteva sfuggire alla sofferenza del suo Samsara.


Lin Ming si inchinò rispettosamente e silenziosamente. Solo allora scoprì che c'era un anello spaziale al dito di questo guerriero Imperatore.


Lin Ming esitò. Dato che la Spada Bianco Argento lo aveva portato in questa tenuta, non significava che avesse acconsentito che prendesse l'anello spaziale?


In quel momento Moguang gridò all'improvviso!


Lin Ming si spaventò per un momento. Esaminò velocemente il suo mare spirituale, pensando che gli fosse accaduto qualcosa. Vide il pechinese in perfette condizioni come se non fosse accaduto nulla.


"Cosa stai facendo? Mi hai sorpreso per un momento." Disse Lin Ming un po' contrariato.


"Ragazzo, guarda cosa c'è sul tavolo di pietra!"


Lin Ming seguì le sue indicazioni. Sul tavolo c'era un cristallo viola delle dimensioni di un pugno e accanto c'erano pezzi di cristallo rotti delle dimensioni di un dito. Era evidente che i pezzi color ametista più piccoli erano stati staccati da un pezzo più grosso.


Lin Ming aveva visto questi cristalli non appena era entrato nella stanza. Contenevano un'energia del fulmine estremamente pura; era chiaro che fosse qualche sorta di materiale celeste di tipo fulmine, ma Lin Ming li aveva tralasciati per un momento per esaminare lo scheletro del guerriero.


Rilasciò la sua percezione e li esaminò, eppure non trovò alcun ricordo associato ad essi nella sua mente. Dopotutto le memorie che aveva ereditato dai supremi esperti del Regno Divino erano frammentate.


"Cos'è?" Chiese Lin Ming.


Moguang stava respirando affannosamente pieno di entusiasmo. Se questo non fosse il Dominio del Fulmine e non osasse uscire allo scoperto nella sua forma spirituale, allora si sarebbe già precipitato fuori dal mare spirituale di Lin Ming.


"Se non mi sbaglio, allora è il Cristallo del Fulmine delle Due Vite Gemelle da cui è nata la Fonte del Fulmine! Questo è un tesoro celeste che può temprare uno spirito da battaglia! Anche nel Regno Divino questa sorta di tesoro divino può essere trovato solo grazie ad un grosso colpo di fortuna!


"Temprare uno spirito da battaglia?" Lin Ming divenne subito interessato. Nel mondo delle arti marziali del Regno Divino c'era una frase: 'il corpo mortale è facile da allenare, ma lo spirito da battaglia è difficile da completare'.


Nonostante ci fossero pochi coltivatori della trasformazione del corpo nel Regno Divino, il numero di guerrieri nel Regno Divino era semplicemente troppo terrificante, poteva raggiungere migliaia di miliardi. Un praticante di arti marziali della trasformazione del corpo doveva consumare cento volte le risorse di un coltivatore di vera essenza. Comunque era sempre una buona idea temprare il proprio corpo.


Finché uno fosse stato disposto a sacrificare un'incredibile quantità di risorse, poteva sempre aprire le Otto Porte Nascoste, ma... uno spirito da battaglia era diverso.


Era molto più difficile da coltivare del corpo mortale!


Prima di formarsi, lo spirito da battaglia poteva essere temprato con la volontà lasciata da altri guerrieri. Ad esempio il l'Osso Demoniaco del Sangue che Lin Ming aveva trovato prima era un tesoro del genere.


Dopo aver formato uno spirito da battaglia però, specialmente dopo aver raggiunto il minor successo o il gran successo dello stadio del bronzo, pochissimi materiali celesti potevano temprarlo. Questo perché era formato dalla volontà di un praticante di arti marziali, che dipendeva dal cuore e dalla coscienza di una persona, era ben poco influenzata da altri fattori esterni.


Per questo si diceva che il corpo mortale fosse facile da allenare in confronto allo spirito da battaglia!


Dopo che uno spirito da battaglia si formava, poteva contare sulle sue sole forze per crescere. Quindi, prima si comprendeva e più ci sarebbe stato tempo per potenziarlo. Per un praticante di arti marziali sarebbe stato molto importante il momento in cui lo comprendeva.


Lin Ming non si sarebbe mai immaginato che questi cristalli viola di fronte a lui fossero un tesoro celeste capace di temprare uno spirito da battaglia.


"Cos'è un Cristallo del Fulmine delle Due Vite Gemelle?"


Moguang disse:"Una Fonte del Tuono nasce dopo che l'energia Origin del fulmine dura da innumerevoli anni. Quando nasce è avvolta da una pietra splendida. Poi la rompe lentamente e il suo potere si infiltra anche in essa. Dopo aver accumulato energia per molto tempo, la composizione della pietra cambierà, formando alla fine il Cristallo del Fulmine delle Due Vite Gemelle."


"Dopo che nascono, avranno un Cristallo del Fulmine delle Due Vite Gemelle, ma una Fonte del Tuono nasce dopo centinaia di milioni o anche miliardi di anni. Una volta che nasce non può essere distrutta. Dopo bilioni di anni si sono accumulate moltissime Anime del Tuono nel Regno Divino."


"Ma il Cristallo del Fulmine delle Due Vite Gemelle è diverso. Una volta che viene usato, scompare per sempre. Nei diecimila anni del Regno Divino, quante Fonti del Tuono nascono? Questo è il motivo per cui ci sono pochissimi Cristalli del Fulmine delle Due Vite Gemelle! Quindi... sono oltremodo preziosi! Immagino che la Fonte del Tuono che abbiamo visto prima ha lottato contro la Spada Bianco Argento perché desiderava riprendere il suo Cristallo del Fulmine delle Due Vite Gemelle!"


La spiegazione di Moguang illuminò Lin Ming. Un'opportunità fortunata del genere poteva capitare solo per caso!


Guardò la Spada Bianco Argento. L'arma era ancora nel fodero e non mostrò alcuna reazione, come se stesse permettendo a Lin Ming di prendere il Cristallo del Fulmine delle Due Vite Gemelle.


Lin Ming prima andò di fronte allo scheletro cristallino e poi si inchinò profondamente. Poi mise con cautela il Cristallo del Fulmine delle Due Vite Gemelle nel suo anello spaziale.


In quel momento la Spada Bianco Argento tremò lievemente. Della luce avvolse l'anello spaziale dello scheletro cristallino, sollevandolo e facendolo fluttuare verso Lin Ming.


Questo lasciò Lin Ming stupefatto. La spada desiderava dargli l'anello spaziale?


Si sentiva già un po' in colpa per aver preso il Cristallo del Fulmine delle Due Vite Gemelle e ora la Spada Bianco Argento voleva dargli l'anello spaziale del suo padrone?


Nonostante qualsiasi cosa nell'anello spaziale sarebbe stato inutile per una spada, si erano incontrati solo per caso, la spada non avrebbe dovuto dargli un dono così generoso. Era perché aveva sentito il pendente della dea di giada e lo considerava un discendente del clan Abbandonato da Dio?


Mentre Lin Ming rifletteva, una tavoletta di giada apparì nel suo anello spaziale, avvolta da energia, e fluttuò lentamente nella mano di Lin Ming.


Il giovane si agitò quando sentì cos'era. Prese la tavoletta e la sondò con il suo senso divino. Questo non era un raro metodo di coltivazione, ma una lettera in cui erano scritte le esperienze del proprietario della caverna.


E ora Lin Ming sapeva il suo nome: Imperatore Argento. Il suo nome era 'Argento' e Imperatore rappresentava il suo stadio. Non aveva cognome proprio come Jue.


A parte l'Imperatore Argento, aveva anche un titolo...


Imperatore del Fulmine delle Otto Distruzioni.


"Otto Distruzioni, così è Otto Distruzioni... qualunque praticante di arti marziali che abbia un titolo del genere dev'essere un guerriero che ha attraversato la Distruzione otto volte. Fin dai tempi antichi ci sono stati pochissimi coltivatori del genere. Anche l'Imperatore Demoniaco era solo al settimo stadio della Distruzione."


Lin Ming continuò a leggere la lettera della tavoletta di giada. Più leggeva, più provava ammirazione e riverenza per l'Imperatore del Fulmine delle Otto Distruzioni.


Da bambino, il suo talento marziale non era stato troppo sbalorditivo, specialmente nel clan Abbandonato da Dio che era pieno di geni. Lì il suo talento era solo ordinario.


Tuttavia la sua volontà era salda e si era allenato con diligenza. Per affinare le sue capacità affrontava qualunque battaglia. Per cercare le sue opportunità fortunate ha viaggiato per il mondo incontrando ogni sorta di pericolo mortale. Era avanzato al del Nucleo e aveva superato la Distruzione.


Visto che la sua volontà era incredibilmente salda, aveva compreso uno spirito da battaglia negli stadi intermedi del del Nucleo e perfino tre tipi di intento marziale.


Uno degli intenti marziali che aveva compreso era rarissimo: il campo di forza del Fulmine.


Questo era il motivo principale per cui l'Imperatore Argento aveva ottenuto dei risultati così sbalorditivi. Poteva formare un campo di forza di fulmini attorno al suo corpo. Se un normale praticante di arti marziali vi fosse entrato, allora nel migliore dei casi ne sarebbe stato intorpidito e nel peggiore sarebbe stato carbonizzato.


Per questo era stato chiamato Imperatore del Fulmine.


A causa di questo Campo di Forza del Fulmine era riuscito ad entrare nel Dominio del Fulmine della Palude Nera delle 8000 chilometri. Qui aveva temprato il suo corpo per sbarazzarsi delle impurità, creando delle fondamenta incredibilmente salde che gli permisero di attraversare otto volte la Distruzione, diventando l'Imperatore del Fulmine delle Otto Distruzioni.


Dopo aver superato con successo la Distruzione ed essere arrivato al Mare Divino Realm, l'Imperatore Argento era capace di uccidere un Mare Divino Realm dello stesso livello all'istante. Nei mille anni successivi, la sua forza era stata impareggiabile nel mondo. Era al picco del continente Tianyan..


Sfortunatamente la maledizione del clan Abbandonato da Dio non poteva essere spezzata. Non importava quanto fosse sbalorditivo il suo talento, l'Imperatore del Fulmine delle Otto Distruzioni non era riuscito a sbarazzarsi della maledizione. Alla fine era tornato nel Dominio del Fulmine, entrato in isolamento a porte chiuse ed era morto qui...


"Questo ero è stato davvero troppo sfortunato." Lin Ming sospirò con emozione. Avvicinarsi al Dominio del Fulmine della Palude Nera delle 8000 chilometri, che sorta di coraggio aveva avuto? E anche dopo la sua morte la sua volontà si era fusa con la sua spada, rendendola capace di contendere con una Fonte del Tuono.


Fortunatamente le arti marziali dell'Imperatore del Fulmine erano di tipo fulmine. Anche la sua anima divina non aveva bisogno di temere la Fonte del Tuono. Sotto questo aspetto lo spirito di Moguang non poteva reggere il confronto con lui.
                                


                                



