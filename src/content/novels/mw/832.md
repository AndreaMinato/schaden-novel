---
title: Capitolo 832 – Trambusto in Arrivo
pubDate: 2025-12-15T08:37:10.275Z
tags:
    - mw
---


<em>CAPITOLO SPONSORIZZATO ringraziamo Weed
59 Capitoli in coda, 0/5
-Schadenfreude</em>


<em>Nota traduzione: letteralmente il titolo (山雨欲来) significa nuvole di tempesta in arrivo.</em>


"Fratello Lin, sei stato troppo impulsivo!" Disse con impotenza Shibai dopo che i praticanti di arti marziali del Reame Divino Asura se ne andarono. Tuttavia sapeva che il clan Abbandonato da Dio da solo non sarebbe riuscito a proteggere Lin Ming dall'ira del nemico. Il clan Abbandonato da Dio avrebbe dovuto avere almeno la metà della forza del Reame Divino delle Sette Stelle per potersi opporre.


Nemmeno Lin Ming sapeva quante possibilità aveva di vincere. Guardò Shibai e disse:"Per quanto ne so il Reame Divino Asura non ha molti maestri entro i primi venti posti del Mandato del Cielo, vero?"


"Sì." Shibai annuì. "Ma questo solo in superficie. Nessuno sa esattamente quale sia la verità. Per essere tra i primi venti posti del Mandato del Cielo si dev'essere sull'orlo del Mare Divino Realm! Un maestro entro i primi venti posti del Mandato del Cielo potrebbe diventare un supremo esperto in futuro e potrebbe aumentare l'arsenale a disposizione del paese. Se questo tipo di persona venisse rivelato, allora rischierebbe di essere vittima di complotti ostili e trappole mentre si avventura alla ricerca di opportunità fortunate. Potrebbe essere perfino uccisa da assassini mandati dagli altri Reami Divini. A causa di questo solo le figure di alto livello del Reame Divino Asura sanno quanti guerrieri della Distruzione ci sono tra le loro fila."


"Situ Haotian è una vecchia volpe scrupolosa. Non esita ad usare tutte le sue forze per affrontare un nemico più debole. Non pensare che abbia paura perché ha accettato con riluttanza la tua scommessa. In realtà non l'avrebbe mai fatto se non fosse sicuro di avere oltre il 90% di possibilità di vincere. Raramente fa scommesse, figuriamoci per un combattimento così importante! Le origini del Reame Divino Asura potrebbero superare la tua immaginazione, ma Situ Haotian non si scoprirà. Aspetterà finché il nemico non gli mostrerà debolezza e non gli rivelerà tutti i suoi assi nella manica per poi colpire alla velocità della luce e sconfiggere l'avversario!"


"Capisco..." Lin Ming strinse i pugni. Poteva già prevedere quanto sarebbe stata difficile questa battaglia. Il solo motivo per cui Situ Haotian era stato così riluttante nell'accettare era stato perché in ogni caso il Reame Divino Asura avrebbe dovuto scoprire un po' dei suoi assi nella manica. Tutti quei guerrieri valevano moltissimo per il Reame Divino Asura, sarebbe stato difficile sopportare la perdita di uno di loro!


"Puoi attraversare la Distruzione in pace. Il mio clan Abbandonato da Dio ti darà una mano. Inoltre ho notato che hai una ferita nel tuo mare spirituale. Qui abbiamo un maestro abile nella cura delle ferite spirituali."


Il clan Abbandonato da Dio era pieno di talenti. I membri del loro clan aveva un Marchio del Sangue, il Campo di Supporto che si estendeva per una certa area e aumentava la forza di un praticante di arti marziali. Questo includeva la resistenza, le capacità di recupero, la velocità, le difese e il potere d'attacco. Era anche possibile aumentare la forza dell'anima, quella spirituale, la percezione e così via.


Mentre pensava al Campo di Supporto, Lin Ming si ricordò di Jue:"Patriarca Shibai, le devo parlare di una questione."


"Uh?" Shibai si girò.


Lin Ming raccontò la storia di Jue. Shibai ne fu sbigottito. Ovviamente sapeva di un membro del clan di nome Jue, ma non sapeva che era stata rapita.


Quando notò la risposta di Shibai, Lin Ming non poté trattenersi dal chiedere:"Patriarca Shibai, non capisco perché il clan Abbandonato da Dio si nasconde. Inoltre dato che le vostre origini superano di gran lunga quelle della maggior parte delle Terre Sacre del continente Tianyan, come mai il Grande Deserto a Nord-ovest oserebbe comunque rapire Jue? Non temono che lo scoprirete e che vi vendicherete?"


Shibai sospirò con amarezza sentendo la domanda di Lin Ming. Disse:"Non è che vogliamo nasconderci, ma che abbiamo difficoltà ad andarcene..."


"Uh?"


"Il nostro clan Abbandonato da Dio deve sopportare una maledizione. In questo regno dimensionale ci sono formazioni create dalla nostra gente per generazioni e sono capaci di indebolire il potere della maledizione. Tuttavia non ce ne sono fuori. Per i membri del nostro clan, più è alta la nostra coltivazione e più sono forti gli effetti della maledizione. Solo i praticanti di arti marziali al di sotto dello Xiantian possono uscire. Per quanto riguarda il del Nucleo, è semplicemente troppo pericoloso per loro, possono andarsene al massimo per un po' di giorni prima di dover tornare."


"Possono farlo solo eccezioni come l'Antenato Imperatore Argento, un grande guerriero dalla volontà formidabile e un corpo temprato con il fulmine. Così potrebbero contare sulla propria forza e resistere alla maledizione fuori! Questo è anche il motivo per cui le note che ha lasciato indietro sono così preziose per il mio clan."


"Allora è così..." Lin Ming capì. Non c'era da meravigliarsi che il clan Abbandonato da Dio si fosse nascosto nel suo mondo e le altre organizzazioni sembravano non temerlo. Era perché non potevano lasciare questo regno dimensionale.


.....


Tre giorni dopo, Reame Divino delle Nove Fornaci, Città Imperiale Ovest nel quartier generale di Destino...


"Vorrei tre articoli diversi di notizie riguardo ai movimenti dei quattro Reami Divini..." Un praticante di arti marziali che portava un cappello a cono di bambù posò una borsa di pietre di essenza spirituale sul bancone di Destino.


Un uomo di mezz'età dietro il bancone passò pigramente tre schede.


Mentre l'uomo le sfogliava, rimase meravigliato dopo che lesse la seconda.


"Lin Lanjian al 280esimo posto nel Mandato del Cielo si è isolato per attraversare la Distruzione e sfiderà tutti i maestri della Distruzione del Reame Divino Asura?"


Questa era una notizia scioccante!


Il clan Abbandonato da Dio, Lin Lanjian, che attraversava la Distruzione!


Lin Lanjian era noto come talento più raro che mai. Con la sua coltivazione negli stadi avanzati del del Nucleo era riuscito a rientrare nel Mandato del Cielo. Se avesse attraversato la Distruzione a che livello sarebbe arrivato?


L'uomo con il cappello a cono di bambù sussultò:"Non posso perdermi un evento incredibile come questo!"


Questa notizia passò velocemente attraverso ogni canale di informazioni. All'inizio era un segreto, poi divenne una notizia ordinaria e alla fine quasi tutti lo vennero a sapere!


La battaglia si sarebbe svolta tra tre mesi. Allo scadere del tempo, che Lin Lanjian avesse superato o no la Distruzione, il combattimento sarebbe cominciato. Inoltre sarebbe stata una lotta all'ultimo sangue!


"Lin Lanjian ha finalmente dichiarato guerra al Reame Divino Asura. È stato inseguito per tutto questo tempo, ma ora ha finalmente lanciato un contrattacco!"


"Credo che sia un po' strano. Perché il Reame Divino Asura ha accettato le richieste di Lin Lanjian? Non poteva uccidere direttamente Lin Lanjian?"


Le informazioni di Destino non menzionavano il clan Abbandonato da Dio. Questo rese perplessi molti praticanti di arti marziali.


"Ci devono essere stati dei motivi di cui non siamo a conoscenza, ma non credi che sia impossibile per Lin Lanjian vincere? Un incontro così ingiusto, che sia stato suggerito dal Reame Divino Asura? Lin Lanjian dev'essere stato costretto ad accettare. Non si arrende anche se non ha alcuna speranza. Pensaci. Anche se è conosciuto come talento numero uno del continente Tianyan, il Reame Divino Asura è troppo potente. Non c'è limite di avversari in questo scontro. Anche se Lin Lanjian è potente, è impossibile per lui combattere in continuazione una battaglia d'attrito!"


"In effetti. Come può vincere se non c'è limite al numero degli avversari?"


Ci fu sempre più trambusto, non solo i quattro Reami Divini ne avevano sentito parlare, anche le Terre Sacre, i Sect e i paesi minori circostanti.


Il talento numero uno del continente Tianyan aveva sfidato tutti i maestri della Distruzione del Reame Divino Asura. Questo grande evento aveva attirato l'attenzione dell'intero continente.


Molti praticanti di arti marziali attraversarono centinaia di chilometri per venire nel regno dimensionale dove viveva il clan Abbandonato da Dio. In quel momento il clan Abbandonato da Dio normalmente isolato aveva aperto le porte al mondo, permettendo a tutti i praticanti di arti marziali di entrare. Secondo Shibai questa battaglia naturalmente aveva bisogno di più testimoni possibile e doveva essere resa nota in tutto il continente.


Altrimenti, anche se Lin Ming avesse vinto, il più potente Reame Divino Asura potrebbe rinnegare le sue promesse.
                                


                                



