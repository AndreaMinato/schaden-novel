---
title: Capitolo 84 - Raduno di Maestri
pubDate: 2025-10-16T07:28:18.422Z
tags:
    - mw
---


Dopo pochi respiri di tempo Lin Ming comparve nel boschetto di bambù. L'occhio dell'osservatore era come quello di un falco che stava individuando la sua preda. <em>'Davvero giovane, nemmeno sedici anni. Sembra un po' ingenuo, ma se osservo con attenzione posso vedere un'aura orgogliosa e feroce. Di sicuro non è una persona comune!'


'Quella è la lancia di 820 jin, Arcobaleno Penetrante. Ieri sono andato apposta nelle Sala Armi Divine a chiedere informazioni. Ha scelto un'arma incredibilmente difficile da padroneggiare, la sua audacia è lodevole.'


'Se arriverà il giorno in cui un principe proverà a fare un colpo di stato o a ribellarsi, allora Lin Ming potrà proteggere il nostro Imperatore. Questa lancia con una sola spazzata può uccidere molte persone. Dobbiamo assolutamente conquistare il suo appoggio per sua altezza il Principe Ereditario!'</em>


Quando Lin Ming era arrivato, attrasse immediatamente gli sguardi di tutti i presenti. Alcuni erano particolarmente intensi, come se stessero imprimendo nella memoria la sua immagine.


La percezione di Lin Ming era incredibilmente acuta, notò subito l'uomo vestito di grigio che stava in un angolo nel boschetto di bambù.


L'uomo esitò leggermente, "Mi ha visto?"


La sua posizione era molto distante e ben nascosta, non avrebbe dovuto essere scoperto.
Sfortunatamente era stato visto a giudicare dallo sguardo di Lin Ming.


"Questo ragazzo, sembra quasi che abbia qualche genere di sensore. È inconcepibile. La sua forza dell'anima è più forte degli altri?" Disse l'uomo vestito di grigio. Dopo avrebbe fatto rapporto al Principe Ereditario.


Dopo essere arrivato, Lin Ming scelse un posto a sedere e stese Arcobaleno Penetrante sulle ginocchia. Chiuse gli occhi e iniziò a meditare.


Gli altri discepoli del Palazzo Marziale gli gettavano di frequente delle occhiate. Anche alcuni discepoli della Dimora Celeste temevano la forza crescente di Lin Ming.


Il regolamento del Palazzo delle Sette Arti stabiliva che, non appena un discepolo della Sala Earth entrava tra le prime 80 posizioni della Pietra di Valutazione, avrebbe potuto sfidare una volta un qualunque discepolo della Dimora Celeste. Una volta che avesse vinto, allora avrebbe sostituito quel discepolo! Il perdente sarebbe stato eliminato.


Il numero di discepoli nella Dimora Celeste era stato fissato a 72. Spesso cambiavano, alla fine di ogni competizione, era normale che ci fossero due o tre sfide.


I discepoli della Sala Earth cercavano sempre di entrare nella Dimora Celeste, la differenza per quanto riguarda il trattamento era fin troppo grande.
Una volta entrati nella Dimora Celeste si riceveva un premio extra, incluse pillole di massima qualità, 15 pietre di vera essenza e 30 ore di tempo da usare nelle sette formazioni principali.


Lin Ming avrebbe raggiunto i primi 80 posti prima o poi e avrebbe sfidato uno di loro!


Come potevano non preoccuparsi? Nessuno voleva essere espulso dalla Dimora Celeste. Non solo significava perdere una grande quantità di risorse, ma anche reputazione.


In quel momento ci fu del trambusto.


"Li Yan, Wu Weidao, Zhu Yan... sono apparsi all'improvviso tre maestri nei primi 50 posti!"


"Questa volta la competizione della Formazione Ten Thousand Killing è davvero un raduno di maestri..."


Mentre la gente discuteva, lo sguardo di Lin Ming cadde su Zhu Yan. Naturalmente insieme a lui c'era Lan Yunyue.


Lan Yunyue si fermò non appena entrò nella piazza di pietra. Si nascose in un angolo del boschetto di bambù, ovviamente non voleva incontrare Lin Ming e mettersi in una situazione imbarazzante.


Lin Ming non guardò nemmeno Lan Yunyue. I suoi occhi erano puntati su Zhu Yan.


<em>'Zhu Yan, finalmente sei apparso. Sono stato nel Palazzo delle Sette Arti per più di un mese e questa è la prima volta che ti vedo!'</em>


Anche Zhu Yan stava osservando Lin Ming. Pochi sapevano della disputa tra loro, quindi il loro scambio di sguardi non attirò l'attenzione. Inoltre anche Li Yan e Wu Weidao stavano guardando Lin Ming. Questo discepolo della nuova generazione molto probabilmente sarebbe diventato un potente rivale dopotutto, prestargli attenzione era normale.


Zhu Yan osservò Lin Ming in modo impassibile, senza alcuna espressione in superficie, come se non sapesse chi fosse Lin Ming. Lo guardò per un attimo e poi si girò.


Tuttavia Lin Ming aveva notato che nello sguardo di Zhu Yan c'era un freddo intento omicida.


La sua battaglia con lui era cominciata a causa di Lan Yunyue, ma ora non aveva più niente a che fare con lei. Lin Ming considerava Zhu Yan come un ostacolo sul suo cammino delle arti marziali che doveva superare per continuare ad andare avanti.


Ma Zhu Yan, a causa delle sue ripetute sconfitte e frustrazioni, considerava Lin Ming come una spina nel fianco da eliminare, altrimenti il suo cuore delle arti marziali ne sarebbe rimasto turbato!


All'inizio entrambi volevano solo schiacciare l'altro, così tanto da non farlo più riprendere a causa del fallimento. Ma in quel momento desideravano distruggere direttamente l'avversario, specialmente Zhu Yan, che stava già pianificando di uccidere Lin Ming.


"Guarda! Bai Jingyun e Murong Zi, anche loro sono tra i primi 50!"


"Stanno arrivando sempre più maestri. Stavolta la competizione della Formazione Ten Thousand Killing Array è pieno di draghi."


Bai jingyun e Murong Zi avevano attirato l'attenzione. Causarono trambusto ancora di più di Lin Ming.
Lin Ming aveva solo attirato degli sguardi, ma Bai Jingyun e Murong Zi avevano fatto entusiasmare i discepoli maschi, mandando il loro spirito combattivo alle stelle. Questo perché erano due donne estremamente belle.


Non c'erano molte discepole nel Palazzo delle Sette Arti. Donne di forza formidabile, temperamento superbo e aspetto divino erano ancora più rare. Ragazze come Bai Jingyun e Murong Zi erano davvero la crème de la crème.


Le due erano state soprannominate 'La coppia orgogliosa dei Sette Profound'. Si poteva dire che erano state davvero favorite da madre natura. Molti figli di grandi potenze e famiglie aristocratiche avevano sperato di baciare i loro capelli profumati, tuttavia avevano sempre fallito miseramente.


In quanto donne bellissime e orgogliose, erano anche molto superbe e non necessariamente sarebbero state disposte a sposarsi. Anche se l'avessero fatto avrebbero cercato un drago tra gli uomini. Ricchezza e reputazione non sarebbero state sufficienti; volevano anche forza e un buon carattere morale!


Zhu Yan e persone come lui non erano sufficienti. Anche dei principi non sarebbero stati all'altezza.


Dopo essere arrivate, Bai Jingyun guardò Lin Ming e poi si sedette su uno spiazzo d'erba insieme a Murong Zi. Iniziarono a discutere con riservatezza di argomenti da ragazze e non prestarono più attenzione agli altri.


Prima che la folla si tranquillizzasse, ci fu altro trambusto.


"Ling Sen! Ta Ku! Cielo! Oh cielo! Sono venuti anche loro due oggi!"


Ling Sen e Ta Ku non era più importante partecipare alla competizione nella Formazione Ten Thousand Killing. La loro posizione era stabile ed erano già al primo e al secondo posto; non potevano avanzare ulteriormente.


"Probabilmente sono venuti a guardare la competizione."


"Mmh. C'è una possibilità... questa volta sono apparsi troppi maestri. La stella nascente Lin Ming sta brillando troppo, è naturale che gli stiano dando attenzione."


Lin Ming guardò Ling Sen in silenzio. Nonostante fosse la terza volta che si incontravano. La prima volta Lin Ming non aveva sentito quanto Ling Sen fosse spaventoso e terribile. Grazie al miglioramento della sua coltivazione, sentì sempre di più la sua aura.


Nonostante la coltivazione di Ling Sen poteva essere allo stesso livello di Qin Xingxuan, Lin Ming capì che lei non poteva sconfiggerlo. Questo Ling Sen era semplicemente un assassino a sangue freddo, una bestia crudele!


Sul campo arrivarono sempre più guerrieri. Mentre la competizione stava per cominciare, erano già arrivati nove maestri dei primi cinquanta posti. Era un numero incredibilmente alto. In tutto l'anno, solo all'esame finale si sarebbe vista una scena del genere.
                                


                                



