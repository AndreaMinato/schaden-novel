---
title: Capitolo 844 – Il Giorno Prestabilito della Battaglia
pubDate: 2025-12-15T08:37:10.277Z
tags:
    - mw
---


<em>CAPITOLO SPONSORIZZATO ringraziamo Weed!
48 Capitoli in coda, 0/5
-Schadenfreude</em>


Situ Haotian si mosse e apparve all'istante dietro Situ Chuan per prenderlo al volo.


Esaminò velocemente le ferite di suo figlio con la sua percezione. Con la protezione del Guarda Cuore del Dio Demone, l'attacco di Lin Ming aveva infilzato il suo corpo, ma non era riuscito ad ucciderlo.


Anche se Situ Chuan non era capace di mostrare il vero potere del Guarda Cuore, non sarebbe dovuto finire in una situazione così miserabile. Dopotutto Lin Ming non aveva usato nemmeno vera essenza.


Il potere combattivo di uno spirito da battaglia d'argento aveva davvero superato ogni immaginazione di Situ Haotian. Questa sorta di abilità in origine sarebbe dovuta esistere solo nelle leggende. Negli antichi testi esisteva solo qualche rara descrizione minacciosa. Nessuno l'aveva mai visto prima.


Lin Ming aveva uno spirito da battaglia d'argento, una velocità straordinaria, un potere difensivo estremamente forte, delle fondamenta incredibilmente solide, molti tipi di intenti marziali di alto livello e anche una profonda comprensione dei Concetti e delle Leggi.


Situ Haotian aveva analizzato tutti gli aspetti superiori di Lin Ming. Erano quelli che conosceva, forse ce n'erano altri. Dati tutti questi fattori, Lin Ming non aveva quasi nessuna debolezza. Il suo coraggio si basava su questa versatilità. Ogni singolo aspetto era praticamente un suo punto di forza!


"Ce ne andiamo!"


Situ Haotian sollevò il figlio privo di sensi e si girò tornando nella torre del Reame Divino Asura volando. Dall'inizio alla fine Situ Yaoyue non era ancora apparsa. Era l'asso nella manica più forte dell'imperatore, preparato specialmente per Lin Ming.


"Non importa quanti vantaggi hai, voglio vedere cosa farai quando affronterai una soppressione assoluta di coltivazione contro un guerriero al settimo stadio della Distruzione. Cosa potrai fare contro Yaoyue che ha un Dantian viola ed è anche un talento al picco del livello Imperatore?"
I membri del Reame Divino Asura se ne andarono. La data prestabilita era dopo tre mesi. Era passato solo un mese finora, ne mancavano ancora due.


Per un praticante di arti marziali due mesi non erano sufficienti per un solo periodo di isolamento, era un periodo di tempo molto breve. Nessuno se ne andò dal reame dimensionale. Tutti attesero che la battaglia decisiva iniziasse.


La scena di come Lin Ming aveva sconfitto Situ Chuan con un dito era stata scioccante, ma la maggior parte dei praticanti di arti marziali non aveva cambiato idea.


Il dito di Lin Ming non conteneva vera essenza, ma aveva usato il suo spirito da battaglia d'argento. Uno spirito da battaglia d'argento era uno dei suoi assi nella manica. Non era troppo sorprendente che avesse vinto dopo averlo usato.


Il fattore chiave stava in tutti gli altri punti di forza di Lin Ming. Se fossero stati combinati tutti, che sorta di forza assoluta avrebbe potuto raggiungere?


Il Reame Divino Asura aveva un'eredità che risaliva a 10.000 anni fa, i maestri che si mostravano in pubblico includevano l'imperscrutabile Situ Luosha e probabilmente c'erano molti altri esperti nascosti. Lin Ming certamente avrebbe trovato difficile e pericolosa questa battaglia. Forse sarebbe perfino rimasto ucciso.


Anche così, nessuna delle grandi organizzazioni del continente osava ignorare Lin Ming. E se al Reame Divino Asura non fossero rimasti più esperti? E se la forza di Lin Ming avesse superato la loro più grande immaginazione?


Se avesse potuto superare questa prova, allora avrebbe avuto la possibilità di arrivare al Mare Divino Realm entro vent'anni. Una volta che l'avesse fatto, forse sarebbe diventato il più potente al mondo. Allora sarebbe riuscito a governare il mondo per 10.000 anni. In futuro avrebbe potuto perfino contendere con un intero Reame Divino con le sue sole forze!


Una persona del genere non era mai apparsa fin dai tempi dell'Imperatore Shakya. Chi non avrebbe temuto una figura del genere?


Chi avesse potuto intrattenere buoni rapporti con lui, allora avrebbe ottenuto qualche beneficio e protezione, permettendogli di prosperare per diecimila anni o più. D'altra parte, se fosse stato provocato, allora non sarebbe stato niente di che se avesse sterminato una Terra Sacra di quinto livello con un cenno!


Quindi, anche se le possibilità di vincere di Lin Ming non erano troppo grandi, nei giorni seguenti diversi praticanti di arti marziali di ogni origine vennero a porgergli visita.


La residenza di Lin Ming era affollata come un mercato. Ogni organizzazione naturalmente aveva preparato dei doni. Nonostante non fossero schifosamente ricchi come il Reame Divino della Raffinazione Sublime e portare diverse centinaia di migliaia di pietre di essenza spirituale, potevano permettersi di offrire tesori che valevano 20.000-30.000 pietre di essenza spirituale.


Visto che sapevano che Lin Ming aveva bisogno di giada di legno spirituale, piante medicinali e materiali, queste organizzazioni gli donarono per lo più questo tipo di oggetti. Abbastanza gocce d'acqua alla fine potevano riempire un secchio. Tutti i doni insieme avevano formato una piccola fortuna!


Tuttavia, da quando Lin Ming era avanzato al primo stadio della Distruzione, aveva continuato ad isolarsi in allenamento, rifiutando ogni visita. Comunque non trascurò queste persone, né le trattò freddamente. Tutti furono ricevuti personalmente dagli Anziani del clan Abbandonato da Dio e ogni dono fu accettato.


Il mondo dei praticanti di arti marziali aveva una tradizione basata sulla reciprocità. Dopo aver ricevuto questi doni, se il membro dei loro Sect avesse fatto dei grandi progressi, allora gli altri avrebbero dovuto ricambiare il dono. Tuttavia questioni del genere appartenevano al futuro. Questi tesori erano molto importanti per Lin Ming al momento e potevano essere considerati un aiuto tempestivo.


Lin Ming era seduto nella sua stanza. Diverse tavolette di giada erano di fronte a lui, tutte contenevano note di metodi di coltivazione e del Concetto di Fulmine dell'Imperatore del Fulmine delle Otto Distruzioni.


L'Imperatore del Fulmine delle Otto Distruzioni aveva un talento innato. Aveva raggiunto un livello altissimo in quanto a comprensione del Concetto di Fulmine. Lin Ming era appena in grado di capirlo al suo attuale livello.


Aveva intenzione di compensare rapidamente le sue mancanze nel Concetto di Fulmine. Ora che aveva anche un corpo spirituale del fulmine, non aveva un metodo di coltivazione corrispondente per sfruttarlo. Questo sarebbe stato uno spreco visto che non sarebbe riuscito a mostrare pienamente il potere del tuono.


Se non fosse riuscito a bilanciare i Concetti di Fulmine e Fuoco, allora le sue mosse avrebbero sempre mancato di una certa coordinazione.


Lin Ming aveva attraversato il primo stadio della Distruzione alla perfezione. Aveva raggiunto il gran successo del suo corpo spirituale e ogni sua cellula era stata temprata. Anche la sua volontà e la sua anima ora contenevano l'attributo del fulmine. Allo stesso tempo il suo spirito da battaglia era evoluto al livello argento. La sua forza era aumentata incredibilmente...


Lin Ming era ancora determinato ad affrontare la battaglia con il Reame Divino Asura con tutte le sue forze. Coloro che sottovalutavano i loro avversari spesso soffrivano un fato miserabile. Inoltre Lin Ming non sapeva nemmeno quanto fossero potenti i guerrieri del Reame Divino Asura.


"Fulmine, il potere della morte... il potere della vita..."


Sopra le mani di Lin Ming fluttuavano due sfere di fulmini. La palla nella sua mano sinistra era piena di energia selvaggia e tirannica, mentre quella nella destra sembrava estremamente tenue, come una sfera di luce color bianco latte.


Il fulmine non era solo il potere della morte, ma anche della vita.


Il cosiddetto potere della morte descriveva una saetta capace di dividere un albero torreggiante o anche uccidere un nemico. Poteva anche squarciare il vuoto sconfinato. Tuttavia era in grado anche di fare nascere forme di vita.


Nelle leggende le prime forme di vita erano nate da una saetta che aveva colpito l'antico mare. Ogni corpo umano era pieno di innumerevoli scariche elettriche. I loro nervi e pensieri erano tutti connessi da queste piccole scariche elettriche. Quando un mostro attraversava una tribolazione, sarebbe stato temprato dal potere del fulmine, rendendo più formidabile il suo corpo.


Il potere della vita e della morte erano rispettivamente il primo e il secondo livello delle Leggi del Fulmine.


Lin Ming aveva appreso delle Leggi del Fuoco nella città dell'Antica Fenice. Il primo livello era Calore Ardente, il secondo era Annientamento. Ogni grado corrispondeva ad un mondo diverso dello Specchio Divinizzante.


Lo Specchio Divinizzante aveva un totale di nove mondi, che corrispondevano ai nove livelli delle Leggi del Fuoco.


Quanti livelli c'erano nelle Leggi del Fulmine?


Senza eredità di tempi antichi, era semplicemente impossibile apprendere le leggi dietro il Concetto di Fulmine. Tuttavia dato il suo talento sconvolgente, l'Imperatore del Fulmine delle Otto Distruzioni era stato capace di comprendere i primi due Concetti. Questo da solo dimostrava che il suo talento era più che straordinario.


L'Imperatore del Fulmine delle Otto Distruzioni aveva lasciato diverse tecniche marziali. Lin Ming aveva solo due mesi, quindi era impossibile esercitarsi in tutte. Poteva solo scegliere due tecniche diverse. Erano...


"Il potere della morte – Spada del Giudizio."


Nonostante fosse un metodo di coltivazione basato sulla spada, poteva essere utilizzato anche con una lancia. Questo perché il metodo di coltivazione dell'Imperatore del Fulmine si concentrava solo sulle leggi e non sullo stile stesso. Comprendendo le Leggi, le miriadi di abilità si connettevano.


"Il potere della vita – Forma di Battaglia del Fulmine."


Usare le saette per galvanizzare e potenziare il corpo. Questo avrebbe irrobustito il corpo e aumentato il potere degli attacchi. Questa incredibilmente era una tecnica marziale di tipo supporto che poteva aumentare indirettamente la propria forza. Per usarla bisognava avere una comprensione accurata delle Leggi del Fulmine che davano luce al potere della vita e di come venivano utilizzate nel corpo.


Solo allora una persona sarebbe riuscita a sfruttare la Forma di Battaglia del Fulmine. Se uno non avesse compreso le Leggi del Fulmine e avesse fuso con imprudenza il fulmine impetuoso con i propri meridiani e organi, allora uno avrebbe solo finito per rovinare il proprio corpo.


Questi due metodi di coltivazione erano le abilità più potenti dell'Imperatore del Fulmine delle Otto Distruzioni. Naturalmente erano anche quelle più difficili da comprendere. Il motivo per cui Lin Ming osava allenarle in soli due mesi era perché aveva piena fiducia nel Germoglio del Dio Blasfemo e nella sua Anima del Tuono.


Non solo tutte le sue cellule erano state temprate dal fulmine, anche la sua volontà e la sua anima contenevano l'elemento fulmine. Inoltre, con il sostegno del Germoglio del Dio Blasfemo, la sua affinità con il fulmine era diventata ancora superiore rispetto a quella dell'Imperatore del Fulmine. Anche i giovani geni del Regno Divino non potevano essere paragonati a lui sotto questo aspetto.


Il tempo passò lentamente e la comprensione di Lin Ming delle Leggi del Fulmine migliorava.


Due mesi passarono presto. Questo periodo di tempo era semplicemente troppo breve per un praticante di arti marziali.


"Fratello Lin!" Proprio quando Lin Ming finì di allenare una nuova mossa, la trasmissione di vera essenza di Shibai risuonò nelle sue orecchie. "Domani è il giorno della grande battaglia e il Reame Divino Asura ha già costruito un'arena. È ora di uscire dall'isolamento."


"Oh, è stato troppo veloce!"


Coltivare faceva perdere la cognizione del tempo. Lin Ming pensava che fossero passati solo diversi giorni.


Dopo essersi tirato su a sedere, si sentirono degli scoppiettii dalle sue giunture, come se innumerevoli scariche elettriche stessero crepitando nel suo corpo.


"Fratello Lin, com'è andato il tuo allenamento?" Chiese frettolosamente Shibai dopo aver aperto la porta della camera. Aveva visto anche lui le tavolette di giada che l'Imperatore del Fulmine delle Otto Distruzioni aveva lasciato. Visto che non era un praticante di arti marziali di tipo fulmine non poteva coltivarle.


Lin Ming disse:"Ero a corto di tempo, così ho allenato solo due tecniche marziali."


"Che tecniche marziali?"


"La Spada del Giudizio e la Forma di Battaglia del Fulmine."


"Uh?" Shibai sussultò. anche se non aveva esaminato le tavolette di giada che l'Imperatore del Fulmine aveva lasciato, conosceva queste tecniche perché la storia del suo clan aveva un rapporto molto dettagliato riguardo ad esse. Erano tecniche marziali uniche e famose su cui l'Imperatore del Fulmine aveva contato per diventare impareggiabile al mondo! Sì, era vero che erano potenti, ma era anche vero che erano indubbiamente le più difficili da allenare!


Lin Ming era un genio, ma quanto poteva percepire in soli due mesi?


Shibai non poté non preoccuparsi un po'. Pensava che il giovane avrebbe scelto dei metodi di coltivazione dai Concetti relativamente più semplici. Finché uno avesse avuto delle fondamenta sufficientemente buone, si poteva impararle facilmente controllando il potere del fulmine. Non si sarebbe mai immaginato che l'appetito di Lin Ming sarebbe stato così grande da scegliere le due tecniche marziali più difficili fin dall'inizio.


Shibai aprì bocca con l'intenzione di dire qualcosa, ma poi non fece alcun commento. Domani era il giorno della battaglia e qualsiasi consiglio sarebbe stato inutile. Tanto valeva lasciarlo fare, così da poter ridurre un po' della pressione inutile.


"Avanti. La tua grande guerra si avvicina. Ti darò un buon posto dove potrai fare riposare la tua mente e la tua anima, così sarai pronto per la battaglia."
                                


                                



