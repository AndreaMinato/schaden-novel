---
title: Capitolo 857 – Una Dura Lotta
pubDate: 2025-12-15T08:37:10.279Z
tags:
    - mw
---


<em>CAPITOLO SPONSORIZZATO ringraziamo Weed!
37 Capitoli in coda, 0/5
da editare
-Schadenfreude</em>


Dietro Lin Ming il pitone dorato si era offuscato e le sue pupille viola stavano guardando il mare viola con un po' di paura.


"Se non puoi distruggere il mio dominio viola, allora tutte le tue mosse saranno inghiottite dal mare che seppellisce gli dei!" Situ Yaoyue sogghignava come se avesse già vinto. Il dominio viola era l'abilità di cui era più orgogliosa. "È il mio turno di attaccare!"


Situ Yaoyue sollevò la sua lancia di grado Heaven. Una luce sanguigna si levò al cielo come una colonna imponente. La luna rossa sopra il mare viola diventò ancora più brillante, come se avesse preso fuoco. L'energia divampò nel corpo di Situ Yaoyue come se fosse diventata tutt'uno con il mare dietro di sé. La sua aura era come uno tsunami impetuoso, maestoso come una grande montagna!


Sigillo della Luna Demoniaca!


La luna sanguigna calò all'improvviso per apparire dietro Situ Yaoyue. I suoi abiti danzarono nell'aria e i suoi capelli neri fluttuavano come fili di seta, facendola sembrare una dea della luna. Tuttavia questa bellissima scena non suscitò il minimo apprezzamento da parte della folla, questo a causa dell'intento omicida dominante della donna.


Situ Yaoyue attaccò. Con un impeto di energia, la luna di sangue sfrecciò verso Lin Ming. Mentre volava in avanti, sembrava tagliare il cielo lungo la sua scia. La formazione che sosteneva il picco della montagna fu tagliata come tofu, rimbombando e crepitando.


Lin Ming fece circolare al limite la sua energia. Il Germoglio del Dio Blasfemo tremò con forza mentre la Forma da Battaglia del Fulmine crepitava attorno al suo corpo.


<em>Buzz!</em>


Lin Ming colpì la luna di sangue con tutte le sue forze.


<em>Kacha!</em>


Le onde sanguigne si sollevarono oscurando il cielo. Lin Ming fu sommerso completamente da questa ondata impetuosa.


"È stato inghiottito?"


"Morirà!"


L'energia tempestosa e le onde di sangue ostacolavano la percezione degli spettatori. Non sapevano quale fosse la situazione di Lin Ming al momento.


"Perfino un'antica bestia feroce morirebbe in modo orribile se fosse sommersa da un'energia così terrificante!" Questo tipo di energia fece rabbrividire tutti i presenti nonostante fossero a decine di chilometri di distanza. Sembrava una pozza di sangue che proveniva dalle profondità dell'inferno.


Le onde di sangue gorgogliavano come prima, ma una lama bianco argento si levò al cielo.


Era lo spirito da battaglia d'argento di Lin Ming.


Lo spirito da battaglia aveva tagliato in due la luna di sangue! Una luce argentea sfrecciò dalle onde agitate. Si compresse e schizzò verso Situ Yaoyue!


<em>Puff puff!</em>


Una luce trafisse il dominio. L'intensa collisione formò un vortice di diverse chilometri. Tuttavia inevitabilmente parte di essa venne inghiottita. Quando la luce di lancia raggiunse Situ Yaoyue le rimaneva solo metà della forza. Situ Yaoyue la colpì bloccandola facilmente.


Lin Ming era distante. I suoi abiti erano stati sciolti dall'energia del sangue e grandi porzioni erano state ridotte a brandelli. Per un praticante di arti marziali, i loro abiti erano vicini alla pelle, protetti dalla vera essenza. Se fossero stati danneggiati, significava che la vera essenza protettiva di Lin Ming si era appena rotta!


"Quel ragazzo è stato sommerso dalle onde sanguigne e anche se la sua vera essenza protettiva si è rotta è rimasto illeso? Il suo potere difensivo è terrificante!"


"Non importa quanto è spaventoso, è tutto inutile contro Situ Yaoyue. Un dominio viola può proiettarsi nel mondo, fuso con le Leggi dell'Oscurità può divorare ogni cosa. Anche l'attacco di Lin Lanjian è stato indebolito del 50%!"


"Situ Yaoyue è invincibile con il suo dominio viola, e i suoi attacchi sono anche più potenti, ancora di più di quelli di Lin Lanjian! Se non potrà superare il Dominio Viola, allora perderà!"


Situ Yaoyue poteva attaccare con la luna di sangue e difendersi con il dominio viola. Senza dubbio era degna di essere chiamata il membro della giovane generazione più potente del Reame Divino Asura.


Sopra la Barca Velocità Divina, Situ Bonan stava guardando entusiasta il combattimento con i suoi occhi rossastri. "Bene, molto bene! Non l'ho vista da molti anni, ma la forza di Yaoyue ha superato le mie aspettative. Quella bestiaccia perderà sicuramente!"


Accanto a Situ Bonan, anche l'espressione rigida di Situ Haotian si era rilassata un po'. Tuttavia non poteva mettere da parte le sue preoccupazioni. Nonostante fossero in vantaggio ora, non si sarebbe potuto tranquillizzare finché non avessero ottenuto la vittoria.


.....


"Un'abilità offensiva e difensiva..."


Lin Ming fece un respiro profondo. Aveva incontrato molti avversari del genere in passato, ad esempio Mugu Buyu della fazione dei marionettisti della Valle dei Sette Misteri aveva un sistema di combattimento offensivo e difensivo. Un avversario del genere era difficile da gestire perché non aveva alcun punto debole. Per distruggere un sistema simile si poteva solo attaccare e distruggerlo usando un potere assoluto!


<em>Ho!</em>


Lin Ming attivò più che poteva la sua aura. L'energia circolò nel suo corpo e i suoi campi di forza si scatenarono!


Il campo di forza Asura e quello del Dio del Massacro furono rilasciati insieme. Il potere eruppe in ogni direzione, creando una tempesta terrificante.


Il Campo di Forza del Dio del Massacro era capace di estinguere ogni forma di vita.


Quello Asura poteva opprimere la forza e l'anima di un praticante di arti marziali.


Queste due abilità si sovrapposero e si scontrarono con forza con il Dominio del dantian viola.


<em>Chi chi chi!</em>


Situ Yaoyue sentì chiaramente che il suo dominio era stato attaccato.


I domini e i campi di forza erano tecniche rarissime. Lin Ming ne aveva due di alto livello, tuttavia in confronto al dominio viola sembravano un po' inferiori.


Quando Situ Yaoyue rilasciava il suo campo di forza, era riuscita a formare un sistema difensivo perfetto e a bloccare gli attacchi di Lin Ming. In confronto quelli di Lin Ming non sembravano portare alcun vantaggio.


In realtà non significava che i due campi di forza del giovane erano inferiori al dominio viola, anzi. Erano molto più potenti del dantian viola, ma sfortunatamente la coltivazione di Lin Ming era inferiore di molti stadi. In quanto praticante di arti marziali al picco del primo stadio della Distruzione, tutte le sue abilità, inclusa la sua Anima del Tuono, lo spirito da battaglia, le sue tecniche, sarebbero stati tutti soppressi a causa del divario di livello.


Se Lin Ming avesse affrontato un praticante di arti marziali del suo stesso livello, attivando i campi di forza del Dio del Massacro e Asura avrebbe potuto disintegrare facilmente i loro corpi. Non avrebbe avuto nemmeno bisogno di alzare un dito per ucciderli.


Questo valeva anche per la Forma da Battaglia del Fulmine. Quando la usava l'Imperatore del Fulmine delle Otto Distruzioni, con la sua vera essenza incredibilmente densa avrebbe potuto uccidere Budda e dei!


Alla fine la coltivazione era il fattore più essenziale per un coltivatore. Questo perché era correlato direttamente alla quantità di vera essenza a disposizione.


"Questo Lin Lanjian non è umano! Un campo di forza è una tecnica così rara eppure ne ha rilasciati due alla volta!" Gli spettatori notarono un campo di forza color rosso pallido attorno a Lin Ming. Quando si scontrava con il Dominio Viola, emetteva sfrigolii incessanti.


Chiunque avrebbe capito che Lin Ming aveva incontrato enormi opportunità fortunate. Era fin troppo normale che un genio avesse colto occasioni del genere. Tuttavia i praticanti di arti marziali gelosi dei suoi tesori ora dovettero riconsiderare se fossero davvero degni di ottenerle. Anche un dignitoso Reame Divino Asura con la sua eredità millenaria era stato messo alle strette da Lin Ming. Le altre organizzazioni naturalmente non avrebbero osato puntare agli averi del giovane.


"Questo tipo non ha nessuna debolezza. Fin dai tempi antichi, gli eroi che primeggiavano su un solo aspetto potevano proclamarsi un talento di livello Imperatore. E quelli che eccellevano sotto diversi punti di vista sarebbero diventati i più potenti al mondo! E questo Lin Lanjian è eccellente sotto ogni aspetto! Non posso immaginare quale livello raggiungerà in futuro!"


"Futuro? Credi ancora che avrà un futuro? Non importa quanto eccelle perché sta affrontando Situ Yaoyue che ha un dantian viola e una coltivazione al settimo stadio della Distruzione, è anche un talento al picco del livello imperatore che potrebbe diventare una dei guerrieri più potenti al mondo! Una volta che morirà tutto ciò che ha fatto diventerà solo un sogno fugace."


.....


"Interessante! Anche tu hai un campo di forza e più di uno!" Disse con calma Situ Yaoyue, in realtà però era sbigottita. Era ben lontana dal poter essere paragonata a Lin Ming. Era solo nella media in quanto a volontà, non era ancora riuscita a comprendere il suo spirito da battaglia.


Lo spirito da battaglia di Lin Ming invece aveva già superato quello di un supremo esperto al Mare Divino Realm. In quanto a velocità, resistenza e fondamenta, c'era ancora meno da dire. Ora doveva per forza ricorrere al Dominio Viola di cui era così orgogliosa. anche così Lin Ming aveva attivato inaspettatamente due campi di forza e il loro livello era superiore perfino al suo!


Di fronte a questo talento impareggiabile che come punto debole aveva solo la sua coltivazione inferiore, Situ Yaoyue si sentì sotto pressione.


Strinse la sua lunga lancia disegnando una luna crescente a mezz'aria. Disse impassibile:"Anche se non potrà sconfiggere la tua via marziale oggi, ti ucciderò comunque e ti userò come trampolino di lancio nella mia strada per diventare Imperatrice!"


Lin Ming ridacchiò:"Sembra che tu creda di aver già vinto."


"Le parole sono inutili. Dimostrerò che è la verità!"


"Allora fa la tua mossa. Fammi vedere quanto è difficile rompere il tuo Dominio Viola!"


L'aura di Lin Ming aumentò ulteriormente, diventando sconfinata e maestosa. La collisione dei campi di forza divenne ancora più intensa, come se il cielo stesso stesse per collassare!


Situ Yaoyue si sollevò, una ricca energia di sangue vorticava attorno a lei. Alzò la lancia e la luce sanguinosa trafisse il cielo. La luna demoniaca apparì di nuovo dietro di lei.


"Sepoltura del Cielo!"


Le Leggi dell'Oscurità fuse nell'Arte della Grande Alabarda Sanguina e combinate con la via del massacro di Situ Yaoyue. Con un cenno della sua lancia, una vasta oscurità sconfinata coprì il cielo.


Questo era il potenziale della vera Sepoltura del Cielo!


Le pupille di Lin Ming si rimpicciolirono. Naturalmente non si sarebbe trattenuto di fronte ad un nemico così potente. Sollevò la lancia. Il Germoglio del Dio Blasfemo ululò e una quantità di energia di fuoco si riversò nella lancia.


<em>Peng!</em>


Lo spazio attorno alla punta della lancia di Lin Ming sembrò rompersi come vetro. Il potere dello spazio imperversò, fondendosi con le fiamme della lancia. Si scatenò una tempesta di spazio e le raffiche alimentarono il fuoco. Questi due potesi eruttarono creando una fiamma demoniaca che bruciò il vuoto!


"Sepoltura del Cielo!"


Lin Ming e Situ Yaoyue avevano usato la stessa mossa. Tuttavia erano stati trasformati. Combinando i Concetti con cui eccellevano, erano diventati completamente diversi.


La Sepoltura del Cielo di Lin Ming usava il Concetto di Spazio per rompere il vuoto, devastando il cielo e quella di Situ Yaoyue utilizzava il Concetto di Oscurità per divorare il cielo. Entrambi erano diversi, ma il loro potere era formidabile in un modo simile!


"Spaccati!"


Lin Ming divenne tutt'uno con la sua lancia. Come un arcobaleno infuocato, la luce di lancia squarciò il Dominio Viola, insieme al Mare che seppellisce gli dei!


Le due lance sfrecciarono nel vuoto come meteore prima di impattare. L'arena di 100 chilometri sotto di loro alla fine collassò, trasformandosi in un'enorme valanga.


La montagna era stata distrutta completamente dalle onde d'urto!


"Mm?"


L'espressione di Situ Yaoyue cambiò drasticamente. Il suo dantian viola era stato fatto a pezzi?!


"Leggi dell'Oscurità, Tempesta dell'Annientamento!"


<em>Bang bang bang!</em>


Innumerevoli ondate di energia si scatenarono dal Mare Viola, tutte attaccarono la luce di lancia di Lin Ming. Entrambi si scontrarono, provocando un'esplosione terrificante. Il suo Dominio Viola quasi crollò.


<em>Puff!</em>


Lin Ming fu scagliato all'indietro dalle onde d'urto esplosive. Una luce di lancia si piegò attorno a lui come una frusta per poi colpire la sua schiena. La sua vera essenza riuscì a parare solo una piccola porzione dell'impatto prima di rompersi! Gli abiti sulla schiena di Lin Ming furono fatti a pezzi e sputò una boccata di sangue!


In quel momento si sentì come se la sua spina dorsale si stesse per rompere. Fortunatamente l'Armatura dell'Imperatore Demoniaca era riuscita a controbilanciare gran parte dell'impatto. Insieme alla Porta della Chiusura che aveva temprato la sua spina dorsale, riuscì a sopportare il colpo senza subire gravi ferite.


<em>Ho!</em>


Vedendo che il suo attacco era riuscito, l'espressione cupa di Situ Yaoyue si rilassò un po'. Era ben consapevole di quanto era potente il suo attacco. Anche un colpo di striscio avrebbe ucciso all'istante un praticante di arti marziali al sesto stadio della Distruzione! Anche se Lin Ming fosse riuscito a difendersi, sarebbe comunque rimasto gravemente ferito!


Tuttavia non fece in tempo a sorridere che si irrigidì. Vide una tempesta spaziale che portava una luce azzurra puntare verso di lei. Conteneva il potere di uno spirito da battaglia d'argento e puntava al suo petto.


Era troppo rapido. Inoltre Situ Yaoyue aveva esaurito la sua vera essenza dopo quei due colpi consecutivi e non era riuscita a radunare altra energia. Non aveva altra scelta se non resistere all'attacco!


Questo colpo avrebbe potuto infilzare il suo petto!


<em>Peng!</em>


Durante questo momento critico, il Guarda Cuore del Dio Demone nascosto nel petto di Situ Yaoyue brillò e deviò la luce azzurra verso la sua clavicola.


La vera essenza protettiva non riuscì a fermarla nemmeno un po'. Il sangue schizzò. Situ Yaoyue tossì mentre l'abito che ricopriva la sua spalla fu strappato, mostrando la sua carne squarciata e il sangue fresco!


Ansimò pesantemente, il suo seno bianco si sollevava e si abbassava. Visto che i suoi abiti erano stati lacerati, il guarda cuore era stato rivelato completamente, delle rune misteriose stavano vorticando su di esso.


Che tipo di attacco terrificante era questo? Dopo aver distrutto il suo dominio viola, aveva anche attraversato quella terrificante tempesta spaziale e anche solo un briciolo di luce era riuscito a ferire gravemente Situ Yaoyue!


Se non fosse stato per il Guarda Cuore, allora anche se quel colpo non sarebbe stato fatale, avrebbe comunque ridotto della metà la sua forza combattiva. Allora si poteva immaginare quale sarebbe stato il risultato dello scontro!


"Situ Yaoyue è stata ferita!"


"Quel colpo di lancia di prima era troppo terrificante. Non si è sciolto nemmeno dopo aver superato quella terrificante tempesta. È questa la potenza di uno spirito da battaglia d'argento?"


Nessuno si aspettava che Situ Yaoyue, che era stata in vantaggio per tutto il tempo, sarebbe stata ferita all'improvviso. Questo perché la sua coltivazione al settimo stadio della Distruzione eil suo dantian viola erano troppo spaventosi, quasi nessuno credeva che Lin Ming avrebbe vinto. Fin dall'inizio Lin Ming era stato in svantaggio. Ora però la sua lancia era riuscita a ferire Situ Yaoyue! Anche se il Guarda Cuore del Dio Demone l'aveva protetta, era rimasta comunque gravemente ferita.


In realtà il motivo per cui Lin Ming ci era riuscito non era solo per lo spirito da battaglia d'argento che non sarebbe riuscito a compensare la differenza di vera essenza, ma anche per l'attributo dell'eternità che possedeva la sua vera essenza. Cresceva in continuazione, dandole una tenacia superiore ad ogni altro tipo di vera essenza al suo livello.
                                


                                



