---
title: Capitolo 858 – Gabbia di Oscurità
pubDate: 2025-12-15T08:37:10.279Z
tags:
    - mw
---


<em>CAPITOLO SPONSORIZZATO ringraziamo Weed!
36 Capitoli in coda, 0/5
da editare
-Schadenfreude</em>


"Yaoyue!"


Quando Situ Yaoxi vide la ferita di Situ Yaoyue, si addolorò. Situ Yaoyue era un talento che si vedeva una volta ogni mille anni. Era la loro speranza più grande per la generazione successiva! Inoltre era una discendente diretta del clan Situ, non come Situ Luosha che proveniva dal clan dell'Antico Falco Misterioso che era collegato a loro solo tramite il cognome.


Non era un'esagerazione dire che il valore di Situ Yaoyue superasse di gran lunga due o tre supremi esperti al Mare Divino Realm. Per Situ Yaoxi era linfa vitale.


"Quella bestiaccia ha davvero osato ferire Yaoyue! Una volta che cadrà nelle mie mani gli strapperò le ossa e gli farò a pezzi i tendini!"


Situ Yaoxi tremava di rabbia mentre continuava a maledire Lin Ming. Era il solo modo per sfogare la sua rabbia.


Era anche molto nervosa. Una volta che Situ Yaoyue avesse perso, le conseguenze sarebbero state disastrose!


"No, è impossibile, assolutamente impossibile! Dopo che il Dominio Viola si rompe, può essere rilasciato nuovamente, mentre quella bestiaccia di Lin Lanjian deve aver pagato a caro prezzo questa mossa, le sue ferite devono essere più gravi di quelle di Yaoyue!" Si confortò Situ Yaoxi. Poi fissò Lin Ming. Nonostante il Dominio Viola fosse stato rotto, la tempesta di vera essenza aveva indebolito l'attacco del giovane e, con l'aggiunta della protezione del Guarda Cuore del Dio Demone, aveva ridotto la sua letalità.


Invece Lin Ming aveva dovuto resistere a tutto l'attacco di Situ Yaoyue! Nonostante fossero rimasti entrambi feriti, le loro condizioni erano diverse.


Situ Yaoyue sperava che avrebbe visto Lin Ming ricoperto di ferite e sull'orlo della morte. Tuttavia si irrigidì quando lo scorse. Il colorito del suo viso lentamente divenne rosso come il fegato di un maiale.


Vide Lin Ming tossire una boccata di sangue e poi rialzarsi tra i detriti di una montagna. Strinse la lancia e la inclinò verso terra.


L'energia tornò a divampare nel suo corpo. I campi di forza del Dio del Massacro e Asura ritornarono nuovamente!


<em>Bang!</em>


I campi di forza si diffusero con forza in ogni direzione. Non si erano indeboliti rispetto a prima!


Situ Yaoxi strinse i denti e imprecò:"Lin Lanjian, maledetta bestiaccia!"


.....


Lin Ming sentì un dolore bruciante alla schiena. Fortunatamente aveva l'Armatura dell'Imperatore Demoniaco a proteggere il suo corpo, altrimenti l'attacco avrebbe spaccato i suoi organi.


La forza di Situ Yaoyue aveva superato le sue aspettative. Fece circolare il potere della Porta del Riposo, permettendo all'energia di scorrere attraverso i suoi meridiani. Percepì una piacevole sensazione di fresco, che rivitalizzò i suoi meridiani danneggiati e dandogli più conforto.


Quando i praticanti di arti marziali attorno videro Lin Ming rilasciare di nuovo i suoi campi di forza, rimasero tutti sbigottiti. Era gravemente ferito al punto da sputare sangue, come poteva la sua aura essere ancora così potente?


"È resistito all'attacco di Situ Yaoyue e sta ancora bene..."


"La sua aura non è diminuita affatto. Il suo corpo è fatto da metallo misterioso o cosa?"


"È semplicemente una bestia feroce in forma umana!"


Situ Yaoyue guardò Lin Ming con una luce dignitosa nei suoi occhi rossi. Il potere difensivo del giovane superava di gran lunga il suo.


Resistenza, velocità superiori e non c'era nemmeno bisogno di menzionare lo spirito da battaglia. Situ Yaoyue aveva scoperto che a parte la coltivazione non superava Lin Ming sotto nessun aspetto.


Il giovane si asciugò il sangue dagli angoli della bocca. Guardò il pettorale sinistro di Situ Yaoyue in cui c'era uno specchio metallico che brillava con luce nera.


"Il Guarda Cuore del Dio Demone..."


Questa era la battaglia finale più importante e Situ Yaoyue era anche il membro della giovane generazione più eccezionale del Reame Divino Asura. Era ragionevole che Situ Haotian le avesse dato il Guarda Cuore del Dio Demone.


Questo specchio lungo un piede non poteva essere sottovalutato perché in termini di abilità difensiva superava perfino il resto dell'armatura!


Il Guarda Cuore del Dio Demone doveva essere attivato dal Concetto di Oscurità per mostrare il suo punto di forza ed era anche il Concetto in cui eccelleva Situ Yaoyue.


<em>'Sarà un po' difficile.'</em> pensò Lin Ming. Quella mossa di prima era stato quasi il suo più potente attacco, ma poteva solo ferire Situ Yaoyue. Non era sufficiente a vincere.


Situ Yaoyue aveva evocato la sua vera essenza per tamponare la sua ferita. Visto che il suo abito era stato lacerato, la pelle bianca della parte destra del suo torace era stata rivelata. Situ Yaoyue fece un cenno noncurante e condensò un velo nero sulla sua spalla.


"Lin Lanjian, se non fosse stato per il Guarda Cuore del Dio Demone avrei rischiato di perdere. Non credere che ti ridarò l'occasione per rifarlo!"


Lo sguardo di Situ Yaoyue divenne gelido e il suo intento omicida si intensificò.


Era incredula di essere stata spinta fino a questo punto da un mero giovane al primo stadio della Distruzione.


Situ Yaoyue gridò, il suo Dominio Viola si attivò ancora una volta!


In quel momento un impetuoso Concetto di Oscurità si sollevò come un'onda anomala che scorreva in ogni direzione. Il viola del mare inondò tutto lo spazio nel raggio di cento chilometri!


"Questo..."


I praticanti di arti marziali a decine di chilometri di distanza impallidirono quando furono circondati dal mare viola. Anche se erano stati influenzati solo poco da questo attacco, avevano il fiato sospeso e il loro cuore iniziò a battere con pesantezza. Non ebbero altra scelta se non ritirarsi nuovamente!


Era ovvio che il potere e la maestà del Dominio Viola fossero aumentati!


"Questo è il Concetto di Oscurità! Un'oscurità che ricopriva cento chilometri di raggio! Situ Yaoyue era arrivata al livello di un supremo esperto al Mare Divino Realm in quanto a Leggi dell'Oscurità!"


Non solo Situ Yaoyue aveva il Dominio Viola, ma aveva anche compreso molto del Concetto di Spazio!


Un talento al picco del livello Imperatore aveva sempre un aspetto in cui eccelleva, ma nemmeno le sue altre qualità erano male. Mentre Situ Yaoyue era ordinaria in quanto a forza, velocità, forza dell'anima e vitalità, c'era ancora un aspetto in cui superava tutti gli altri praticanti di arti marziali del suo livello. La sua comprensione in quanto a Concetti e Leggi. Era arrivata ad un altissimo livello.


Il principe ereditario delle Nove Fornaci Yang Yun era sopra la sua carrozza divina, guardava la battaglia da lontano. Non era sorpreso che il Reame Divino Asura mandasse Situ Yaoyue durante la loro ultima battaglia.


Non era affatto strano che un Reame Divino crescesse con cautela un talento di prima classe nella speranza che diventasse come il Sommo Divino Imperatore delle Nove Fornaci.


Disse tra sé e sé:"Un dantian viola che capita una volta ogni millennio, questo dominio viola non può essere considerato niente di che. Solo se diversi tipi di variazioni di dantian, corpi divini e stirpi si raduneranno insieme potrebbero dare inizio all'era dorata che desidero..."


.....


Situ Yaoyue inclinò la sua lancia e si precipitò in avanti, la sua figura scompariva tra le innumerevoli ombre nere.


"Situ Yaoyue vuole competere in velocità?"


Quando i giovani del pubblico la videro svanire, rimasero tutti sbigottiti.


In termini di sola velocità, se Lin Ming avesse aperto la Porta dello Stupore e avesse usato il Roc Dorato che Squarcia il Vuoto, sarebbe stato considerato il guerriero dalla velocità più alta al di sotto del Mare Divino Realm. Nessuno poteva sfidarlo sotto questo aspetto. Situ Yaoyue era forte, ma non stava facendo un errore?


"Mm? C'è qualcosa di strano! Dopo che il Dominio Viola si è fuso con il Concetto di Oscurità, sembra che lo spazio sia diventato appiccicoso!"


Proprio come il Concetto di Fuoco che aveva nove livelli, anche il Concetto di Oscurità aveva più di una sola Legge. La prima legge era il divoramento di vera essenza, la seconda rendeva viscoso lo spazio!


L'oscurità era simile al caos. Una volta che l'oscurità si inspessiva a sufficienza, anche lo spazio sarebbe diventato viscoso. Questa proprietà avrebbe rallentato ogni movimento. La tecnica ricordò vividamente a Lin Ming di quando era stato nella Gabbia del re nella Pagoda di Polaris e aveva attraversato la Gabbia del Caos.


<em>Ho!</em>


Cento chilometri di oscurità piombarono su di lui, erano inevitabili!


Lin Ming si sentì come se fosse caduto in una palude nera. Il suo respiro era ostacolato e anche muoversi consumava più vera essenza. Inoltre la sua velocità era ridotta a meno del 30% del solito. Anche i suoi attacchi erano stati indeboliti di molto a causa della riduzione di velocità.


"Che misterioso Concetto di Oscurità!"


Il Concetto di Oscurità superava i cinque elementi, poteva rivaleggiare con quello di Spazio, di Tempo, di Annientamento e di Eternità.


Quindi naturalmente aveva i suoi vantaggi!


La comprensione del Concetto di Oscurità di Lin Ming era quasi nulla. L'Imperatore Demoniaco aveva un'ottima comprensione del Concetto di Oscurità e bisognava usarlo per attivare l'Armatura dell'Imperatore Demoniaca. Sfortunatamente i frammenti dell'anima dell'Imperatore Demoniaco che Lin Ming aveva inghiottito erano incompleti e non avevano queste informazioni.


"Lin Lanjian, ora che sei entrato nel mio Dominio Viola e nella mia Gabbia dell'Oscurità, l'esito è già deciso!"


La Gabbia dell'Oscurità poteva contenere la velocità d'attacco e di movimento di Lin Ming. Situ Yaoyue poteva usare questo metodo per entrare in vantaggio e attaccare Lin Ming.


"Sigillo della Luna Demoniaca!"


La luna demoniaca uscì fuori dalla lancia di Situ Yaoyue, sfrecciando nel vuoto!


Lin Ming era appena caduto nella Gabbia dell'Oscurità e non era ancora riuscito a determinare le caratteristiche delle Leggi dell'Oscurità. In quel momento vide la luna cremisi scattare verso di lui!


Il vuoto si spaccò. Il fischio risuonò nelle sue orecchie.


Le pupille di Lin Ming si rimpicciolirono. Aprì la Porta dello Stupore.


Roc Dorato che Squarcia il Vuoto!


Solcò lo spazio. Normalmente avrebbe superato facilmente 10 chilometri con un solo passo, ma ora poteva solo attraversare diverse centinaia di piedi alla volta.


Il Sigillo della Luna Demoniaca lo inseguiva!


"Oh no!"


Nonostante si fosse preparato a questa evenienza, Lin Ming non avrebbe mai pensato che la Gabbia dell'Oscurità sarebbe riuscita a limitare i suoi movimenti fino a questo punto.


Inoltre più velocemente si muoveva e maggiore diventava la resistenza.


La luna cremisi sfrecciava verso di lui. Durante questo momento critico, Lin Ming gridò. L'armatura della Forma da Battaglia del Fulmine esplose all'improvviso, condensando una spada divina!


Questa era la seconda tecnica marziale con cui l'Imperatore del Fulmine delle Otto Distruzioni era diventato impareggiabile al mondo.


Spada del Giudizio!


Ora che la usava Lin Ming, nonostante fosse di molto inferiore a quella dell'Imperatore del Fulmine, poteva comunque fare a pezzi una montagna!


"Tagliati!" Gridò Lin Ming. Fece un affondo e squarciò il cielo sconfinato!


Avrebbe fatto a pezzi il Sigillo della Luna Demoniaca insieme alla Gabbia dell'Oscurità!


<em>Bang!</em>


La spada del fulmine si scontrò con il Sigillo della Luna Demoniaca. Risuonò uno scoppio accompagnato da un raggio brillante. Un'energia impetuosa eruppe in ogni direzione. Il Sigillo della Luna Demoniaca si era rotto, ma nonostante la Gabbia dell'Oscurità fosse stata tagliata, si era rigenerata immediatamente!


"Ahahahah! Smettila di sprecare energie! Come puoi tagliare l'oscurità? È impossibile rompere la mia gabbia!" Disse lentamente Situ Yaoyue quando notò che il colpo di Lin Ming non era andato a segno. In questo campo di forza dove la Gabbia dell'Oscurità e il Dominio Viola si sovrapponevano, era lei a farla da padrona! Controllava ogni cosa qui!


"Capisco. Allora è così. L'oscurità è invisibile e intangibile, immune ad ogni attacco fisico..."


Lin Ming era entrato in svantaggio semplicemente perché non aveva capito la natura dell'attacco, ma ora aveva capito.


Guardò Situ Yaoyue e disse con calma:"Dato che dici che la tua Gabbia dell'Oscurità non può essere rotta, allora ti farò vedere come la spaccherò."
                                


                                



