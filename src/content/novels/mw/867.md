---
title: Capitolo 867 – Il Miracolo delle Leggi del Tempo
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
27 Capitoli in coda, 0/5
da editare
-Schadenfreude</em>


"Allora è così, il sangue dell'antico demone gigante. Sembra che il Divino Imperatore Haotian ha ottenuto molte opportunità fortunate nel regno dimensionale dei demoni giganti..." Il vecchio Zao Hua non ci badò. Il Reame Divino Asura aveva un regno dimensionale che conteneva molti segreti della razza degli antichi demoni giganti. Non era sorprendente che avesse ottenuto qualche opportunità fortunata.


"Senior, non deve preoccuparsi di questo, pensi invece a come bloccherà il mio secondo attacco!" Gridò Situ Haotian. La sua voce conteneva un'energia metallica, sembrava che le sue parole risuonassero da una grossa campana sonora e assordante.


Dopo aver completato la sua trasformazione era pieno di fiducia in sé stesso!


Il vecchio Zao Hua sorrise lievemente:"Sembra che dovrò davvero lavorare oggi. Davvero, non è sempre un bene che i giovani continuino ad essere così testardi..."


Mentre parlava, il vecchio Zao Hua si alzò lentamente dal bue verde senza il minimo sconcerto.


Tutti i praticanti di arti marziali attorno pensarono che ci fosse qualcosa di strano:"Uh? La voce del vecchio Zao Hua è cambiata?"


"Sì... è cambiata. Non sembra vecchia come prima."


Mentre erano tutti confusi, accadde una scena completamente inaspettata. Quando il vecchio Zao Hua scese dal suo bue verde, il suo corpo iniziò a crescere all'improvviso. La sua schiena non era più curva e i suoi capelli bianchi erano diventati neri, ricadevano sulle sue spalle come una cascata di inchiostro. Il suo corpo era diventato quello di un giovane di 20-30 anni. Il suo sguardo spento era tornato limpido, le sue sopracciglia si raddrizzarono, erano inclinate verso le tempie.


In pochi secondi il vecchio Zao Hua era tornato un giovane dai lineamenti scolpiti. Portava ancora il suo lungo abito blu, ma il bastone da passeggio di pesco non c'era più, si era trasformato in una spada. Questa lama era lunga quattro piedi e brillava come argento lucidato. L'impugnatura era fatta di giada e la lama era piena di incisioni.


Era un vero artefatto di livello Saint!


Nessuno l'aveva visto brandire questa spada. Sembrava che non avesse mai portato un bastone da passeggio, ma una spada d'argento!


Questo cambiamento improvviso scioccò tutti quanti!


Dopo aver attraversato la Distruzione il corpo di un praticante di arti marziali sarebbe rinato. Il solo modo per recuperare la giovinezza era ottenere un potere sovrannaturale che sfidava la volontà del cielo. Tuttavia questo aspetto giovane sarebbe stato solo una facciata. La durata della vita non sarebbe cambiata e il fuoco vitale avrebbe continuato ad indebolirsi col tempo.


Invece mantenere un aspetto giovane avrebbe diminuito la coltivazione di un praticante di arti marziali. Non ne valeva la pena. Quindi a meno che non fosse una donna che dava valore alla sua bellezza e a cui importava solo del suo aspetto, un normale praticante di arti marziali non avrebbe sprecato i frutti del suo duro lavoro in questo modo.


E ora il vecchio Zao Hua aveva recuperato la giovinezza nel bel mezzo della battaglia. Tutti i presenti potevano vedere chiaramente il suo fuoco vitale vasto e sconfinato.


"Cosa... com'è possibile?!" Situ Haotian spalancò gli occhi. Aveva appena finito di trasformare il suo corpo e aveva creduto con grande arroganza di essere imbattibile. Tuttavia, quando sentì il fuoco vitale vibrante del vecchio Zao Hua, tutto il suo momento era svanito all'istante!


Il divario era troppo grande!


Il vecchio Zao Hua sorrise lievemente e disse a bassa voce:"In presenza delle Leggi niente è impossibile a meno che non desideri violare le Leggi stesse. E... invertire il flusso del tempo è solo un aspetto delle Leggi del Tempo, non è considerato troppo avanzato. Il solo motivo per cui sono riuscito a vivere per così tanto tempo è anche a causa della mia comprensione delle Leggi del Tempo. Nonostante non sia la via ortodossa, non è un problema per me usare il mio ultimo respiro per resistere per altri 4.000-5.000 anni."


"4.500-5.000 anni?!"


Queste parole fecero quasi vomitare sangue a Situ Haotian. Nemmeno Situ Haotian stesso sapeva se avrebbe potuto vivere per altri 4.000-5.000 anni. Poteva solo deridere sé stesso per aver pensato che il suo fuoco vitale fosse più potente di quello del vecchio Zao Hua. Ora sembrava che non sarebbe nemmeno vissuto a lungo quanto lui!


Situ Haotian voleva picchiare la faccia sulla sua alabarda.


<em>'Non è considerato troppo avanzato' e 'usare il mio ultimo respiro per resistere'...</em>


Un potere delle Leggi di cui non aveva mai sentito parlare prima, la possibilità di invertire il flusso del tempo e recuperare la propria forza combattiva, questa tecnica innaturale non era considerata troppo avanzata dal vecchio Zao Hua!


Che tipo di mostro anormale era il vecchio Zao Hua? E sarebbe riuscito a vivere per altri 4.000-5.000 anni...?


Allora come poteva essere considerato Situ Haotian? Un pagliaccio? Peggiore di un maiale o di un cane?


Tutti i presenti avevano sentito le parole del vecchio Zao Hua e rimasero sbigottiti.


Le Leggi del Tempo erano davvero così anormali!


Fin dai tempi antichi, nel dominio delle Leggi, si diceva che lo spazio fosse il re e il tempo l'Imperatore. Nonostante fosse una visione parziale, era sufficiente a spiegare quanto era terrificante la potenza di questi due tipi di Concetti e Leggi.


Visto che però questi due concetti erano misteriosi ed elusivi, c'erano pochissime persone capaci di comprendere questo tipo di Leggi. E anche se l'avessero fatto, avrebbero avuto solo una conoscenza superficiale. Sarebbe stato estremamente difficile per loro migliorare.


Specialmente le Leggi del Tempo che erano ancora più misteriose delle Leggi dello Spazio. Fin dai tempi antichi c'erano state ben poche eredità lasciate in seguito. Nessuno si immaginava che sotto il controllo del vecchio Zao Hua, le Leggi del Tempo avrebbero mostrato un potere così spaventoso.


"È un miracolo..." Mormorò tra sé e sé Lin Ming. Le Leggi del Tempo avevano l'abilità sovrannaturale e inarrestabile di fare declinare qualsiasi cosa. Questa era la cosiddetta entropia che i Concetti dei cinque elementi principali non potevano ottenere. Visto che il coltivatore sfidava la volontà del cielo, la durata della sua vita sarebbe stata decisa per lo più dalla sua coltivazione. Anche se esistevano materiali celesti capaci di estendere la durata della vita di un praticante di arti marziali, questo avrebbe solo svelato solo il loro potenziale vitale, non era un modo di estendere la propria vita che sfidava le leggi della natura.


Il solo modo per estenderla davvero era andare contro la volontà del cielo e avanzare lungo la strada delle arti marziali. Ora però sembrava che le Leggi del Tempo potessero ottenere un effetto simile fino ad un certo punto!


<em>'Questioni del genere susciterebbero la gelosia di molti maestri al Mare Divino Realm, ma che peccato, se non sono talentuosi sotto questo aspetto, allora non importa quanto diventeranno gelosi!'</em>


Mentre Lin Ming pensava questo, il vecchio Zao Hua aveva già alzato la sua spada d'argento. L'espressione di Situ Haotian era solenne. Di fronte ad un vecchio Zao Huo al picco delle sue condizioni sentiva una pressione terrificante. Questo avversario potrebbe perfino superare il Sommo Divino Imperatore delle Nove Fornaci!


"Una spada. Vediamo se potrai resistere." Disse gentilmente il vecchio Zao Hua, come se fosse un dio che stesse mettendo alla prova un mortale.


Quando finì di parlare, menò un fendente verso il basso.


<em>Ca!</em>


Con un tonfo, lo spazio collassò come se fosse fragile ghiaccio.


Un'energia di spada d'argento apparì nella forma di una luna crescente perfetta.


No... non era solo energia di spada, era un frammento dello spazio condensato!


Il vecchio Zao Hua aveva usato lo spazio stesso come arma. Riversando il suo potere sovrannaturale nel suo attacco, era diventato un colpo sconvolgente!


Le pupille di Situ Haotian si rimpicciolirono mentre riversava tutta la sua energia nell'alabarda. Stava affrontando qualcuno che probabilmente era il guerriero più potente al mondo o un'esistenza simile!


Se non avesse potuto resistere, allora sarebbe morto proprio qui!


"Oh!"


Gridò Situ Haotian. L'immagine di un enorme demone gigante alto centinaia di piedi apparì dietro di lui. Questo fantasma brandiva un'alabarda divina e la calò verso il basso insieme a Situ Haotian.


<em>Bang!</em>


In quel momento il mondo sembrò perdere tutto il suo colore. Una terrificante corona di energia inghiottì tutte le stelle nel cielo, cambiando il paesaggio.


Situ Haotian aveva perso la sua alabarda. Tutti i meridiani delle sue braccia si strapparono e vomitò una grossa boccata di sangue. Sfrecciò all'indietro come una meteora per poi schiantarsi nel picco di una montagna.


<em>Rumble rumble rumble!</em>


Enormi rocce caddero sollevando nuvole di polvere e fumo. Durante quella collisione era collassata metà dell'enorme montagna.


Quando tutti guardarono dov'era finito, rimasero senza parole. Se solo la caduta di Situ Haotian aveva devastato la vetta, quanto doveva essere stata terrificante la vera collisione di energia?
                                


                                



