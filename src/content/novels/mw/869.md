---
title: Capitolo 869 – Il nuovo Mandato del Cielo
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
25 Capitoli in coda, 0/5
-Schadenfreude</em>


Le notizie della vittoria di Lin Ming su Situ Yaoyue si diffusero a gran velocità nella regione centrale . Un giovane al picco del primo stadio della Distruzione aveva sconfitto una maestra al settimo stadio della Distruzione con un Dantian Viola. Questa notizia era così scioccante da poter essere descritta come esplosiva.


Nessuno aveva pensato che Lin Ming sarebbe riuscito a sopravvivere, né credevano che il Reame Divino Asura sarebbe stato sconfitto da Lin Ming.


Chiunque avrebbe capito quanto era brillante il futuro del giovane. Forse avrebbe dominato il mondo per 10.000 anni.


Tre giorni dopo, fu rilasciata una nuova versione del Mandato del Cielo.


Dopo averla aperta, il primo nome sulla prima pagina era scritto con inchiostro rosso.


Lin Lanjian!


Finora il suo nome era stato scritto tre volte con l'inchiostro rosso che indicava che era l'uomo del momento. Dal 200esimo posto circa al primo, questa sorta di velocità faceva rabbrividire!


E sul retro della pagina c'era scritta la valutazione di Lin Ming.


"Il talento più raro che il continente Tianyan abbia mai visto negli ultimi 100.000 anni. Il suo talento supera quello dell'Imperatore demoniaco e dell'Imperatore del Fulmine delle Otto Distruzione, supera lievemente perfino quello dell'Imperatore Shakya. Con il suo primo stadio della Distruzione è diventato il più potente coltivatore al di sotto del Mare Divino Realm."


Il nuovo Mandato del Cielo arrivò anche nelle mani di Lin Ming. "Destino ritiene che il mio talento superi quello dell'Imperatore Demoniaco, dell'Imperatore del Fulmine e dell'Imperatore Shakya. Da come ne parla sembra che l'Imperatore Shakya superasse perfino i primi due. Anche Destino ha usato la parola lievemente..."


"L'Imperatore Shakya era solo al settimo stadio della Distruzione. Con quella coltivazione ha fuso insieme sette intenti marziali diversi e ha superato il vuoto. Il suo talento supera quello dell'Imperatore del Fulmine. Mi chiedo come si potrebbe fondere intenti marziali insieme?" Lin Ming non vedeva l'ora di ottenere il Campo di Forza del Grande Imperatore. Solo fondendolo insieme ai campi di forza Asura e del Dio del Massacro sarebbero riusciti a formare l'intento marziale demoniaco!


Quello completo sarebbe riuscito ad uccidere coltivatori al Mare Divino Realm!


"Sfortunatamente non sono ancora abbastanza forte e tornare nel Sacro Continente dei Demoni non sarebbe un bene. Ho un faida di sangue con il maestro della Steppa. Se entrassi nella Strada dell'Imperatore attirerei sicuramente la sua attenzione."


Dopo che il nuovo Mandato del Cielo raggiunse il regno dimensionale, si seppe subito in giro. Lin Ming iniziò a ricevere sempre più inviti a banchetti, tuttavia, indipendentemente dall'occasione, il vecchio con la maschera l'avrebbe sempre seguito come un'ombra per proteggerlo.


Nell'attuale banchetto c'erano figure al livello di principi o discendenti di Terre Sacre. I peggiori erano i figli e i potenziali successori dei Principi di primo rango dei Reami Divini. Ogni membro della giovane generazione aveva un guerriero al Mare Divino Realm di supporto, altrimenti non avrebbe avuto i requisiti per partecipare ad un banchetto del genere.


"Fratello Lin, congratulazioni per essere diventato il più potente nello stadio della Distruzione. Dopo che raggiungerà il Mare Divino Realm diventerà sicuramente il guerriero più potente al mondo!"


"Ahah, il fratello Bai sottovaluta troppo il fratello Lin. Credo che il fratello Lin non avrà nemmeno bisogno di arrivare al Mare Divino Realm prima di farlo!"


A questo banchetto, Lin Ming indubbiamente era la figura più importante e tutti i principi dei Reami Divini erano diventati personaggi secondari. Non era troppo strano. Dato che un Divino Imperatore poteva vivere per diverse migliaia di anni, c'erano fin troppi principi. Forse nemmeno i loro padri sapevano quanti figli avevano.


"Fratello Lin, hai lavorato così duramente per ingannarmi, hmm!" Disse un giovane dai vestiti bianchi alzando una coppa di vino, la sua voce aveva un tono pungente. Questo giovane era Li Yifeng. Quando Lin Ming aveva attraversato la Distruzione, la sua maschera di legno spirituale si era rotta a causa delle esplosioni di energia e allora Li Yifeng lo aveva visto. Allora l'aveva fissato stordito e la giovane domestica accanto a lui era rimasta a bocca aperta. Nonostante sapessero che Lin Ming era un talento straordinario, non si sarebbero mai immaginati che sarebbe arrivato a questo punto.


Dopodiché Lin Ming era andato in isolamento e Li Yifeng non aveva più avuto l'occasione di vederlo. Era stato solo oggi che era riuscito ad avere il tempo di parlargli.


"Fratello Li, per favore tieni segreta la mia identità." Lin Ming sapeva di non poter nascondere la verità da Li Yifeng. Anche se non avesse visto il suo viso, avrebbe potuto intuirlo dopo aver visto le sue mosse e la sua arma.


Quando Lin Ming era diventato nemico del Reame Divino Asura, aveva ordinato a Moguang di controllare il Leviatano Gigante e portare la sua famiglia e i suoi amici nelle profondità del mare. Anche così non era ancora completamente sollevato.


"Naturalmente! Non dirò nemmeno una parola." Li Yifeng si diede un colpo al petto. Non aveva comunque motivo di tradirlo, non c'era nessun beneficio nel fare qualcosa di così disonorevole.


"Io... nemmeno io dirò nulla." Di fronte a Lin Ming la giovane domestica iniziò a balbettare. Era ovvio che in quel momento si sentisse estremamente nervosa. Non aveva più nemmeno un briciolo dell'atteggiamento arrogante che mostrava. Il motivo per cui era stata così impudente prima era perché sottovalutava qualsiasi coltivatore al di fuori della regione centrale e le sue origini erano piuttosto illustri. Di fronte a qualcuno come Lin Ming però non c'era nessun paragone.


"Vi ringrazio." Lin Ming sorrise lievemente. Il Mare del Sud era vasto e sconfinato; sarebbe estremamente difficile per il Reame Divino Asura trovare la sua famiglia. E anche se l'avessero fatto, non avrebbero necessariamente nulla di irrazionale. Dopotutto coloro che percorrevano la strada delle arti marziali erano destinati ad essere soli, avevano un concetto di famiglia meno intenso. Per quanto riguardava le donne e le amanti, c'era ancora meno attaccamento. Il Reame Divino Asura non avrebbe mai pensato di poter costringere Lin Ming a suicidarsi dopo aver catturato Mu Qianyu.


"Fratello Lin, il vecchio Zao Hua sta per lasciare il regno dimensionale. Vorrebbe vederti prima di farlo." Disse Shibai.


"Oh? Va bene."


Lin Ming provava un po' di sospetti nei confronti del vecchio Zao Hua, che aveva una forza impareggiabile. Naturalmente, anche se il mondo intero sapesse del suo segreto, non gli sarebbe importato.


"Piccolo amico Lin Lanjian, è bello rivederti." Il vecchio Zao Hua era stato ospitato dal clan Abbandonato da Dio come onorabile ospite. Stava ancora indossando abiti blu, il suo aspetto sembrava un po' appassito.


"Senior Zao Hua, ricorderò per sempre la sua gentilezza. Per favore accetti il mio inchino." Proprio quando stava per inchinarsi, Lin Ming fu fermato dal vecchio.


"Ahah, potrei non permettermi il dono del piccolo amico Lin. Sono troppo vecchio per questo."


Era estremamente umile al punto che nemmeno Lin Ming poteva accettarlo. Dato il suo grado di anzianità e la sua reputazione era naturale che i membri della giovane generazione si inchinassero di fronte a lui.


"So che hai un po' di interesse nelle Leggi dello Spazio e del Tempo. Ho diverse tavolette di giada qui, posso dartele in prestito per darci un'occhiata e restituirmele in futuro."


Il vecchio Zao Hua parlava con noncuranza, ma Lin Ming ne fu sconvolto. Si poteva immaginare il valore di questo tipo di eredità praticamente estinta nel continente Tianyan e il vecchio Zao Hua gliele stava prestando?


Bisognava sapere che un normale praticante di arti marziali o un clan sarebbe stato estremamente cauto con le sue antiche tecniche per timore che gli altri le studiassero e li superassero. Il vecchio Zao Hua non era il suo maestro, non erano nemmeno amici. Non c'era motivo per lui di dargli in prestito tavolette così preziose.


Il vecchio Zao Hua non diede spiegazioni. Fece un cenno e sei tavolette di giada volarono nelle mani di Lin Ming. "Piccolo amico Lin, in realtà le Leggi del Tempo non sono così sconvolgenti come potresti immaginare. In effetti possono estendere la tua vita per un po' e mi hanno permesso di resistere un po' di più, ma in realtà ho usato un metodo diverso per vivere più a lungo..."


"Mm?" Le parole contraddittorie del vecchio Zao Hua lasciarono perplesso Lin Ming.


Il vecchio Zao Hua sorrise:"Posso cambiare la velocità con cui scorre il tempo. Ad esempio quando entro in isolamento posso rallentare il tempo ad un decimo del suo normale ritmo, quindi quell'anno in cui mi isolo è equivalente a 10 anni passati fuori. Se mi isolassi per poche decine di anni, allora passerebbero diverse centinaia di anni nel mondo. Quindi mentre il mondo crede che io abbia 8.000 anni, in realtà è falso. Per quanot riguarda il mio debole fuoco vitale, è un'illusione creata da una tecnica arcana. Lo scopo di essa è prolungare la mia vita..."


Il vecchio Zao Hua rise di sé stesso e disse:"Ho una certa età eppure non posso ignorare la vecchiaia e la morte! Ci sono fin troppi segreti nella strada delle arti marziali. Ciò che ho esplorato ed esplorerò sarà solo la punta del più piccolo cieberg. Quando morirò, inevitabilmente proverò amarezza... quindi ho provato molti metodi per estendere la durata della mia vita per vivere più a lungo. Anche se non contassi l'alterazione del flusso del tempo, ho usato fin troppe tecniche per allungarla. Anche così potrò vivere solo fino a 10.000 anni. Questa è la durata della vita di un coltivatore nel Mare Divino Realm.


Durante la spiegazione, Lin Ming si rese conto che cambiare il flusso del tempo non sarebbe stata considerato un allungamento della propria vita. Aveva la stessa durata della vita che aveva sempre avuto, solo che l'aveva rimandata.


Per quanto riguardava sfidare il cielo, il solo modo per farlo era coltivare. Tutti gli altri metodi erano solo strade che non conducevano a nulla.


La vita era sempre riluttante a spegnersi. Qualunque creatura intelligente o priva di coscienza aveva questo istinto. E per un praticante di arti marziali valeva ancora di più. Non avevano nemmeno raggiunto la fine della strada delle arti marziali, come potevano essere disposti a rinunciare a metà strada?


"Piccolo amico Lin, hai un futuro eccellente, desta davvero invidia. Apprezzalo bene. La vita è corta e non importa quanto è splendida la giovinezza, alla fine ti aspetta la vecchiaia. Se sprecherai i tuoi anni migliori diventerà molto più difficile fare progressi quando invecchierai!" Il vecchio Zao Hua sospirò profondamente e scosse la testa.


"Grazie per i suoi consigli Senior." Disse rispettosamente Lin Ming.


"Sono ben lontano dal poteri guidare, dovresti aver capito queste verità. Solo che non le hai sperimentate personalmente e per questo non le comprendi al meglio. Beh, ora mi congederò. Ci incontreremo nuovamente."


Il vecchio Zao Hua fluttuò via mentre parlava. Lin Ming lo guardò svanire in lontananza e si inchinò profondamente.


Il giorno dopo Lin Ming fu invitato ad altri banchetti, tuttavia non partecipò più. Nonostante farsi amico queste organizzazioni avesse i suoi vantaggi, in confronto alla forza erano solo costumi mortali.


Ed era proprio il momento giusto. Quel giorno il pagamento del Reame Divino Asura arrivò. Aggiunto a tutti gli altri doni che Lin Ming aveva ricevuto, il valore totale ammontava a 14 milioni di pietre di essenza spirituale.


Bisognava dire che perfino un principe come Li Yifeng aveva una ricchezza di diverse decine di migliaia di pietre di essenza spirituale. Per quanto riguarda figli di principi di primo rango, non avrebbero avuto nemmeno 10.000 pietre di essenza spirituale.


Quando il Reame Divino Asura aveva posto una taglia di 300.000 pietre di essenza spirituale per Lin Ming era stata già sufficiente a tentare un maestro del Mandato del Cielo. Quindi si poteva immaginare il valore di 14 milioni di pietre di essenza spirituale. Questa era una cifra astronomica che nemmeno una Terra Sacra ordinaria si sarebbe potuta permettere.


Lin Ming era pronto ad usare il suo capitale per aprire la quarta delle Otto Porte Nascoste: la Porta della Ferita!


Era molto importante, localizzata nei pugni, poteva aumentare il potere d'attacco di un praticante di arti marziali.


Con l'aumento di forza della Porta della Ferita, Lin Ming stimava che la sua forza sarebbe arrivata ad un milione e diverse centinaia di migliaia di jin. Poteva avvicinarsi a due milioni! Allora sarebbe riuscito a mostrare la piena potenza della Grande Alabarda Sanguigna!


Lin Ming fece un piano. Quella notte andò nella stanza di isolamento del clan Abbandonato da Dio. Lì, sotto la protezione di molte formazioni, rilasciò la Fornace Universale del Sole. Tutti i tesori celesti e le enormi quantità di giada di legno spirituale si radunarono in grosse pile nella stanza. Brillavano con gloria, la loro radiosità illuminava il cielo!


Sarebbe stato tutto deciso in un tentativo!
                                


                                



