---
title: Capitolo 87 - Spazzare Via Tutti
pubDate: 2025-10-16T07:28:18.423Z
tags:
    - mw
---


"Mi chiedo quanto possa durare Lin Ming." Fuori dalla Formazione Ten Thousand Killing tutti stavano puntando gli occhi sul ragazzo. Anche i discepoli della Dimora Celeste tra i primi 70, che erano sull'altare con Lin Ming furono ignorati.


"Rimarrà per almeno quattro bastoncini di incenso di tempo, forse anche metà del quinto. Zhang Cang era durato fino a tre bastoncini e mezzo di tempo.
Dato che Lin Ming lo ha sconfitto, potrà sicuramente avanzare tra i primi 100.
Non sarebbe impossibile se raggiungesse perfino i primi 90 o 80 posti!"


"Avanzare tra i primi 100 non è un problema, ma arrivare tra i primi 80 non è facile. Sono posti altamente competitivi, se arrivi a quel punto puoi sfidare un discepolo della Dimora Celeste!"


"Se ci riuscisse sarebbe innaturale, uno in grado di entrare nella Dimora Celeste dopo solo un mese..."


"Ci sono state persone capaci di farlo, ma avevano più di 20 anni. E prima non erano riuscite ad entrare nel Palazzo delle Sette Arti. Per un quindicenne avanzare tra i primi 100 alla sua seconda competizione, per quanto ne so non è accaduto negli ultimi cento anni!"


"Mmmh, negli ultimi dieci anni solo Qin Xingxuan ne è stata capace, ma è diventata direttamente discepola principale... è proprio ad un altro livello..."


...


Bruciò un bastoncino di incenso, due, poi tre...


Mentre si accese il quarto bastoncino di incenso, il volto di Lin Ming si arrossò.


"Mmmh, c'è qualcosa di strano Sorella Jingyun. Sembra che Lin Ming non durerà a lungo. Sta cominciando a bruciare il quarto bastoncino di incenso, se continua così riuscirà a stento ad arrivare tra i primi 100." Murong Zi aveva un'ottima vista. Poteva vedere vedere chiaramente il ragazzo attraverso la luce della formazione. Il respiro di Lin Ming era lievemente irregolare; quello era il segno di quando si aveva consumato troppa vera essenza.


Bai Jingyun si accigliò. Pensava che Lin Ming sarebbe durato finché non fosse bruciato il quinto bastoncino di incenso, ma a quanto pare non era così sicuro. Forse il quarto bastoncino sarebbe stato il suo limite.


"Lin Ming si è indebolito, potrebbe essere stato troppo imprudente ed essere stato ferito all'inizio?"


Ad ogni ferita si combatteva consumando più forza e più energia, perdere sangue sarebbe stato fatale. Con un errore del genere si rischiava non solo di non migliorare la propria posizione, ma anche di scendere e le risorse ricevute ogni mese sarebbero diminuite. I praticanti di arti marziali che entravano nella Formazione Ten Thousand Killing sarebbero stati molto attenti ad evitarlo.


"Anche non ricevere una ferita così presto è un tipo di forza Sorellona, credo che questo Lin Ming non sia così bravo come pensavi." Murong Zi si mordicchiò le labbra, non era convinta della forza di Lin Ming. Fin da piccola era sempre stata lodata in quanto bambina prodigio, ora che era spuntato qualcuno più giovane di lei di due anni, naturalmente dubitava di lui.


"Oh? Non così bravo? Bene, bene allora, se la forza di Lin Ming è davvero così scarsa e può solo combattere per quattro bastoncini di incenso di tempo, allora cara sorellina, quanto sei riuscita a durare alla tua seconda competizione del Palazzo delle Sette Arti?"


Murong Zi rimase senza parole. Quando era appena entrata nel Palazzo delle Sette Arti non era riuscita a superare i primi 150 e nella sua seconda competizione non aveva raggiunto i primi 140; i suoi risultati erano stati inferiori a quelli di Lin Ming. Si girò a guardare la Pietra di Valutazione, fingendo di non sentire.


In realtà i migliori progressi dei discepoli del Palazzo Marziale avvenivano alla fine dell'anno scolastico.
In questo periodo si sarebbero diplomati molti studenti e se ne sarebbero andati. I primi posti naturalmente si sarebbero svuotati e sarebbero stati occupati dai nuovi discepoli.


Per questo più un discepolo rimaneva nel Palazzo delle Sette Arti e più saliva di posizione.


Vedendo Murong Zi comportarsi in modo così immaturo, Bai Jinyun sorrise e non insistette ulteriormente. Anche se Lin Ming poteva resistere solo per quattro bastoncini di incenso di tempo e arrivare tra i primi 100, sarebbe stato comunque un risultato di cui essere fieri! Nel Palazzo delle Sette Arti il numero dei geni mostruosi che erano stati capaci di farlo potevano essere contati sulle dita di una mano!


...


"Fratellone, non sembra che questo Lin Ming possa durare ancora a lungo."
Ta Ku disse a Ling Sen mentre si sfregava il mento.


"Mmh, ma anche quattro bastoncini di incenso è un risultato sbalorditivo.


"Eheh naturalmente. Usa la lancia e, non solo, una lancia pesante. Ha diversi metodi d'attacco. La sua arma avrà uno stile di combattimento maestoso.
Tuttavia la persona comune non oserebbe utilizzarlo, perché consumerebbe troppa forza.
Ecco perché perfino i generali più forti troverebbero impossibile uccidere decine di migliaia di persone. Nella Formazione Ten Thousand Killing, anche usando la lancia, si prova comunque a temporeggiare per recuperare le proprie forze. I nemici emergono incessantemente e ogni volta sono sempre più forti."
Ta Ku usava il bastone. Un bastone e una lancia sono diversi, ma avevano metodi simili. Naturalmente sapeva i vantaggi e gli svantaggi di un'arma del genere.


"Aspettiamo e vediamo quanto può durare."


...


Nella Formazione Ten Thousand Killing, la lancia di Lin Ming fece volare all'indietro un uomo armato di spada. Il suo volto era fradicio di sangue,
"Ah, sembra che abbia esagerato ad uccidere!"


Lin Ming guardò un cavaliere che si stava avvicinando. Il cavaliere dall'armatura nera afferrò una lunga alabarda ed era su un cavallo da guerra corazzato, il suo volto rivelava un'espressione solenne.


Un praticante di arti marziali allo stadio Forgia delle Ossa!


Lin Ming spazzava con la sua lancia come un pazzo. Poter uccidere il nemico in una mossa era incredibilmente efficiente, ma il ragazzo riusciva ad ucciderne molti!


Ecco perché, al terzo bastoncino di incenso, stavano apparendo già dei praticanti di arti marziali al Forgia delle Ossa!


Superavano la coltivazione di Lin Ming di due livelli!


Lin Ming si era scontrato un po' di volte con il cavaliere. Era forte e si muoveva agilmente sul suo cavallo corazzato. Quando si scagliava su di lui Lin Ming non riusciva ad andare in vantaggio.


I talenti del Palazzo delle Sette Arti generalmente potevano combattere avversari di un livello sopra di loro. Per esempio Zhang Cang poteva scontrarsi con uno al Quarto Stadio della Trasformazione del Corpo.


Questo cavaliere nero era agli inizi dello stadio Forgia delle Ossa e Lin Ming era alla pari. Con così tanti nemici attorno, Lin Ming non poteva avvantaggiarsi del fatto che fosse un fantasma illusorio. Le loro menti inflessibili e i loro metodi di attacco rigidi avevano molti punti deboli, ma in quel momento circondato da così tanti nemici che emergevano uno dopo l'altro Lin Ming correva un grave rischio!


<em>Bang!</em>


Non appena Lin Ming e il cavaliere nero si scambiarono colpi, nonostante le proprietà elastiche della lancia attutissero le vibrazioni, il ragazzo sentiva comunque le mani un po' intorpidite.


Il cavallo si impennò verso Lin Ming, ma lui era già balzato all'indietro facendo due capriole a mezz'aria.


"Roar!" Una bestia feroce di secondo livello attaccò Lin Ming mentre doveva ancora atterrare. Due zampe con artigli affilati come coltelli si avvicinarono al petto di Lin Ming.


Il ragazzo strinse la sua lancia e usò gli 820 jin di peso per bilanciarsi a mezz'aria. Fece un respiro profondo e sferrò un pugno verso la bestia feroce!


"Pugno Spacca Ossa!"


<em>Poh!</em> Il corpo della creatura esplose. Si era formato un buco gigantesco sulla sua schiena da dove erano esplosi la carne colante, il sangue e gli organi interni.


Ucciso con un solo pugno!


Lin Ming si scagliò contro il gruppo di bestie feroci. Prima di riprendere respiro aveva ucciso tutte i mostri vicino a lui!
                                


                                



