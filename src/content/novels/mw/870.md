---
title: Capitolo 870 – Pillola delle Miriadi di Spiriti
pubDate: 2025-12-15T08:37:10.281Z
tags:
    - mw
---


<em>CAPITOLO SPONSORIZZATO ringraziamo Weed!
24 Capitoli in coda, 0/5
-Schadenfreude</em>


Erano passati diversi mesi dalla battaglia devastante tra Lin Ming e Situ Yaoyue. Duanmu Qun aveva lasciato il suo marchio di trasmissione nel clan Abbandonato da Dio e se n'era andato. Yang Yun, Li Yifeng, i discepoli delle terre sacre, i successori di primo rango e tutti gli altri se n'erano andati uno dopo l'altro.


Tuttavia il momento di Lin Ming era troppo grande. Quando una figura importante se ne andava, ne arrivava un'altra meno illustre. Anche se Lin Ming aveva già rifiutato di ricevere visitatori per molto tempo, c'erano ancora molti rappresentanti di piccole organizzazioni che entravano e uscivano dal regno dimensionale. Non importava che non potessero vedere Lin Ming, per loro era sufficiente venire ricevuti da un membro del clan Abbandonato da Dio.


In ogni caso non dovevano consegnare personalmente i doni a Lin Ming. Avevano solo bisogno di passarli a lui tramite il clan Abbandonato da Dio. Secondo i costumi del continente Tianyan, tutti i doni sarebbero stati annotati nel registro. Nessuno si aspettava di poter fare amicizia con Lin Ming in questo modo, volevano solo esprimere un atteggiamento amichevole.


Dopo diversi mesi, nonostante i doni ricevuti dalle organizzazione più piccole fossero relativamente inferiori individualmente, erano tantissimi. Dato che ogni clan mandava 8.000-10.000 pietre di essenza spirituale, diverse centinaia di questi doni ammontavano a due o tre milioni di pietre di essenza spirituale. Shibai aveva venduto o scambiato tutti questi doni per materiali celesti, accumulando un'enorme quantità di erbe medicinali.


Quando pensò al valore di questi oggetti, il patriarca rimase senza parole. Che tipo di fisico aveva Lin Ming? Era un pozzo senza fondo. Queste risorse erano sufficienti per raggiungere il Mare Divino Realm. Naturalmente questo se uno avesse avuto un talento sufficiente.


Tutto questo per attraversare il secondo stadio della Distruzione?


Shibai non sapeva che Lin Ming stava aprendo la Porta della Ferita, credeva solo che stesse per attraversare un'altra Distruzione. Secondo lui, dato che Lin Ming aveva consumato una quantità di risorse sconvolgente per il primo stadio della Distruzione, avrebbe dovuto fare lo stesso, se non di più per quello successivo.


.....


Nella camera di isolamento, la Fornace Universale stava vorticando attorno alla Fiamma Brucia Stelle. Lin Ming lanciò un'erba medicinale all'interno. Un momento dopo il materiale si sciolse nel fuoco formando una bolla verde veronese che fu avvolta da vera essenza e volò fuori dalla fornace.


Facendo pressione, una scia di fuoco sfrecciò fuori e il liquido verde si disperse lasciando dietro della lieve essenza di pianta che fu raffinata da Lin Ming.


Successo. Questo era il 920esimo ingrediente.


Lin Ming sospirò e non perse tempo ad asciugarsi il sudore dalla fronte. Aveva usato una bottiglia di giada di legno spirituale per mettere da parte questa essenza di energia.


Al momento stava creando una medicina speciale dal nome Pillola delle Miriadi di Spiriti!


Un normale alchimista non avrebbe mai scelto di creare un medicinale del genere perché il processo di raffinazione era estremamente tedioso e difficile e il consumo di forza dell'anima era immenso! Non solo, richiedeva un'enorme quantità di giada di legno spirituale, oggetti di valore non inferiore alle piante spirituali. I costi e gli sprechi della Pillola delle Miriadi di Spiriti erano eccessivi.


Tuttavia la situazione attuale di Lin Ming era speciale. Con un'enorme pila di erbe medicinali di fronte a lui, questo era il momento migliore per raffinare la Pillola delle Miriadi di Spiriti. Per quanto riguardava l'enorme quantità di giada di legno spirituale, semplicemente non doveva preoccuparsene. Le varie organizzazioni del continente Tianyan gli avevano mandato così tanta giada di legno spirituale da formare una piccola collina e c'erano ancora più tesori scolpiti con lo stesso materiale.


<em>Oh!</em>


Un'altra erba medicinale fu colpita da una lingua di fuoco per poi diventare essenza di pianta.


Questo processo richiedeva una grande quantità di cautela e concentrazione. La minima fluttuazione di forza dell'anima poteva ridurre in cenere l'erba medicinale.


Si era accumulata già una grande quantità di polvere ai piedi di Lin Ming. Proveniva dalle erbe medicinali che aveva usato per allenarsi. Anche l'alchimista più potente poteva fare facilmente un errore, l'alchimia richiedeva un'enorme quantità di forza dell'anima.


Le tecniche di Lin Ming non potevano essere considerate le migliori, non aveva molta esperienza, però aveva ereditato i ricordi dell'alchimista del Regno Divino, incluse tutte le abilità e le sue esperienze. Erano tutte cose che non potevano essere insegnate. Dopo che aveva ereditato questi ricordi, era riuscito ad integrarli con i suoi, rendendo veloci i suoi progressi con l'alchimia.


E il fattore più importante era la comprensione di Lin Ming dei Concetti e delle Leggi del Fuoco. Grazie anche alla Fiamma Brucia Stelle, poteva controllare il fuoco facendogli cambiare forma o perfino dividendolo diverse volte. Questo era qualcosa che un normale alchimista non sarebbe riuscito a fare.


"La prossima!"


Con il sostegno della Porta del Riposo, il suo ritmo di recupero era diventato anormale. Dopo aver trascorso molto tempo a spendere vera essenza, non aveva ancora mostrato segni di esaurimento, invece era la sua forza dell'anima che aveva iniziato a scarseggiare.


La Porta del Riposo poteva ripristinare la forza fisica e la vera essenza, aumentando anche il ritmo con cui uno recuperava le energie, ma non poteva fare nulla per il consumo di vera essenza.


<em>Chi!</em>


Un'erba medicinale che costava diverse migliaia di pietre di essenza spirituale fu ridotta in cenere nel palmo di Lin Ming.


"La mia forza dell'anima è al limite, sarà difficile continuare." Lin Ming non si fermò a causa di questo fallimento. Continuò a raffinare per un po' di tempo, ma ad un certo punto i suoi successi diminuirono sempre di più. Alla fine smise di raffinare erbe medicinali. Tappò la bottiglia di giada di legno spirituale e interruppe la formazione della Pillola delle Miriadi di Spiriti, invece prese le erbe medicinali di livello più basso dal suo anello spaziale e iniziò ad allenarsi con esse.


Una volta che ormai aveva quasi esaurito la sua forza dell'anima, Lin Ming fallì praticamente ogni tentativo di raffinare. Pile di cenere si accumularono a terra. Lin Ming sentì un forte mal di testa e poi si accasciò a terra privo di sensi.


L'alchimia era un'ottima tecnica per temprare la forza mentale e la forza dell'anima. Ogni volta che si esaurivano le forze, lo spirito sarebbe diventato più formidabile di prima. Questo era il motivo per cui la maggior parte dei praticanti di arti marziali sceglieva di apprendere una tecnica secondaria.


Mentre stava dormendo, nonostante fosse privo di sensi, la Tattica dell'Anima Tirannica stava ancora circolando, rivitalizzando il suo spirito.


Entrò in uno stato di sonno profondo e si riposò per diversi giorni.


Dopo chissà quanto tempo, si destò pieno di energia. La sua mente era estremamente limpida. Prese la giada di legno spirituale e tornò a raffinare erbe medicinali. Una volta che esaurì la sua forza dell'anima si riaddormentò.


Questo processo continuò più e più volte. Passarono così sei mesi.


Jin dopo jin di giada di legno superiore fu raffinata e poi combinata con l'essenza di pianta di 1000-2000 erbe medicinali, fondendosi dopo essere state riposte nella bottiglia di giada di legno spirituale. In quel momento il processo della Pillola delle Miriadi di Spiriti era completo all'80%.


La sua forza dell'anima aveva anche fatto dei notevoli progressi negli ultimi sei mesi. All'inizio riusciva solo a praticare l'alchimia per tre giorni prima di addormentarsi, ma ora poteva resistere per cinque giorni. Dopo aver attraversato la Distruzione, il potenziale della sua anima fu messo a frutto e stava continuando ad aumentare.


Nonostante la forza dell'anima non potesse influenzare direttamente la forza di un praticante di arti marziali, in realtà era uno dei fattori principali che limitavano lo stadio che un praticante di arti marziali poteva raggiungere. Senza una forza dell'anima sufficientemente potente non si poteva controllare troppa vera essenza. Se la forza dell'anima di un guerriero al del Nucleo fosse stata combinata con il corpo di un maestro al Mare Divino Realm, il suo corpo probabilmente sarebbe esploso a causa dell'energia priva di controllo.


Durante questo processo in cui usava un'enorme quantità di vera essenza, Lin Ming si stava avvicinando rapidamente al secondo stadio della Distruzione. Era ragionevole. Le fondamenta di Lin Ming erano fin troppo stabili, permettendogli di raggiungere il picco del primo stadio della Distruzione non appena avanzato di livello. Adesso era ad un solo passo dall'arrivare al secondo.


Attraversare il secondo stadio della Distruzione era molto più facile che aprire la Porta della Ferita. Questo perché ora poteva immagazzinare energia nel suo corpo, facendola scoppiare ovunque per distruggersi. Non sarebbe stato difficile come prima, quindi Lin Ming non era affatto preoccupato.


Passarono diversi altri mesi. Lin Ming era rimasto in isolamento per quasi un anno!


Il clan Abbandonato da Dio alla fine si era calmato. Per quanto riguardava Situ Yaoyue, secondo l'accordo, era stata ospitata nella Grande Sala del Cuore del Regno e non poteva mettere piede fuori da lì.


Sembrava che fosse per impedire Situ Yaoyue di scappare. Tuttavia Situ Yaoyue era solo un praticante di arti marziali allo stadio della Distruzione. Non avrebbe potuto fare nulla contro le formazioni del clan Abbandonato da Dio.


No, questa regola era principalmente per proteggere Situ Yaoyue. Se fosse morta qui, allora le conseguenze sarebbero state disastrose.


Nonostante la Grande Sala del Cuore del Regno fosse riconosciuta come la pietra angola di questo mondo, il Reame Divino Asura aveva comunque mandato dei guerrieri al Mare Divino Realm per proteggerla costantemente.


Dato che questo guardiano doveva stare nella stessa stanza con Situ Yaoyue e accompagnarla in ogni momento, era meglio che fosse una donna. Inoltre doveva essere una persona degna di fiducia e quindi sarebbe dovuta essere una diretta discendente del clan Situ. A parte la malvagia e sinistra Situ Yaoxi, che probabilmente avrebbe causato problemi nel clan Abbandonato da Dio, l'unica altra scelta era la cugina più giovane di Situ Haotian: Situ Qingzhao.


Situ Qingzhao aveva 2000 anni, solo metà dell'età di Situ Yaozi. Inoltre, a causa del suo amore per la bellezza, era stata disposta a consumare un po' della sua coltivazione per mantenere il suo aspetto giovane, quindi sembrava la sorella maggiore di Situ Yaoyue.


"Yaoyue, sei troppo dura con te stessa. Se continui ad esaurire le forze danneggerai la tua anima e rischieresti di lasciare ferite nascoste nel tuo mare spirituale." Non poté trattenersi dal dire Situ Qingzhao quando vide che sua nipote stava coltivando con dedizione. Sembrava perfino che si torturasse da sola.


"Zietta Qingzhao, non devi provare a persuadermi. Anche se rimanessero delle ferite, avrei comunque dei modi per eliminarle dopo che arriverò al Mare Divino Realm. Lo scontro con Lin Lanjian è stata la mia più grande umiliazione e devo avere assolutamente una rivincita. È davvero un genio impareggiabile. Ora che sono stata sconfitta, mi ha superato e non posso più raggiungerlo, finirò per essere seminata. La sola possibilità che ho è di avanzare al Mare Divino Realm! Non appena lo farò devo sfidarlo di nuovo! Questa è la mia ultima occasione!"


Nonostante Situ Yaoyue fosse arrogante, non era così illusa da pensare di poter fronteggiare Lin Ming in futuro. Tuttavia quella battaglia all'ultimo sangue era stata l'umiliazione più grande che avesse mai subìto, doveva vendicarsi.


Era stata picchiata a terra pubblicamente come un chiodo di fronte agli eroi del mondo, imprimendole una vergogna indimenticabile. Poi il Divino Imperatore Haotian si era fatto avanti per lei, ma anche lui era stato messo alle strette dal vecchio Zao Hua. Il Reame Divino Asura era stato costretto a pagare oltre 10 milioni di pietre di essenza spirituale per lei, infliggendole ancora più tormento.


Se avesse voluto sconfiggere Lin Ming, aveva una sola possibilità: avanzare al Mare Divino Realm mentre Lin Ming era ancora nello stadio della Distruzione!


Il vecchio Zao Hua gli aveva dato tre anni di tempo. Questo perché aveva previsto che Lin Ming avrebbe potuto affrontare o almeno sopravvivere agli attacchi di un esperto al Mare Divino Realm debole.


Questo significava che il tempo che le rimaneva... non era molto!


Mentre Situ Yaoyue stava coltivando con impegno, nella camera di isolamento, Lin Ming era arrivato all'ultimo stadio della raffinazione della Pillola delle Miriadi di Spiriti!


Raffinare il medicinale era stato un compito davvero laborioso con molte fasi e richiedeva un'enorme quantità di erbe medicinali. Anche se Lin Ming aveva alte capacità di rigenerazione, aveva comunque avuto bisogno di un intero anno per completarla.


Naturalmente aveva fatto progressi incredibile nell'ultimo anno. Dopo aver consumato più e più volte la sua energia, era già pronto ad avanzare al secondo stadio della Distruzione. Allo stesso tempo aveva costruito delle fondamenta solide per la sua forza dell'anima per quando sarebbe dovuto avanzare al Mare Divino Realm.


Lin Ming prese con cautela la piccola bottiglia di giada di legno spirituale che conteneva l'essenza di pianta di migliaia di erbe medicinali e poi la gettò gentilmente nella Fornace Universale del Sole...
                                


                                



