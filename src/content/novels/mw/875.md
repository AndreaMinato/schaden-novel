---
title: Capitolo 875 – Secondo Stadio della Distruzione
pubDate: 2025-12-15T08:37:10.282Z
tags:
    - mw
---


<em>Capitolo regolare,
20 Capitoli in coda, 0/5
-Schadenfreude</em>


Data la forza di Lin Ming, era ben lontano dal potersi proteggere se fosse entrato nel Tempio delle Meraviglie, ma se avesse ottenuto la protezione del vecchio Zao Hua, allora perfino una persona come il Sommo Divino Imperatore delle Nove Fornaci non sarebbe riuscito a toccarlo.


Lin Ming aveva un rapporto superficiale con il vecchio Zao Hua e non aveva un motivo particolare per fidarsi di lui, ma pensandoci il vecchio era come una gru selvatica che volava per il mondo senza appartenere ad una organizzazione, non c'era conflitto di interessi, né aveva motivo per ferirlo. Inoltre c'era pochissimo che poteva interessarlo in questo mondo. E anche se avesse avuto intenzione di pianificare qualcosa, avrebbe potuto rapire Lin Ming dal regno dimensionale con la forza e Shibai non sarebbe riuscito ad intervenire. Non ci sarebbe stato bisogno di aspettare fino ad oggi.


"Fratello Lin, cos'hai intenzione di fare?" Chiese Shibai.


"Qualunque cosa succeda, prima devo avanzare al secondo stadio della Distruzione. Manca solo un mese all'entrata nel Tempio delle Meraviglie. Aumentare la propria forza è il metodo più sicuro per proteggersi. Se avesse attraversato il secondo stadio della Distruzione allora non aveva idea di quanto sarebbe diventato potente allora.


Nonostante fosse impossibile contendere con figure come Situ Haotian, credeva di essere abbastanza potente da poter sfuggire da Situ Yaoxi o Situ Bonan.


"Avanzare al secondo stadio della Distruzione? Ottimo!" Shibai sussultò, ma non era troppo sorpreso. Lin Ming era giunto al picco del primo stadio della Distruzione un anno fa e dopo che era passato così tanto tempo non era strano fare altri progressi.


Due giorni dopo Lin Ming entrò di nuovo in isolamento. Dopo aver aperto la Porta del Riposo, la sua forza fisica e il suo stato mentale erano al picco delle loro condizioni. Era quasi garantito che sarebbe riuscito a superare il secondo stadio della Distruzione.


Quando aveva attraversato il primo stadio della Distruzione aveva usato il suo dantian per disintegrare il corpo, per questo non era stato affatto facile.
Ora però avrebbe usato tutta la vera essenza nel suo corpo per decomporre l'organismo. Questo era un processo molto più semplice e Lin Ming aveva anche un'ampia quantità di fulmine color rosso dorato nel Germoglio del Dio Blasfemo.


Nella camera di isolamento, strati di formazioni coprivano la piattaforma centrale. Lin Ming entrò nella formazione centrale e poi circolò tutta l'energia nel suo corpo e divise i suoi 360 punti di agopuntura in 72.


Questi 72 punti coprivano tutto il suo corpo. Poi Lin Ming assorbì vera essenza a tutta forza. Così il suo dantian esplose!


Il fulmine color oro rosso si riversò dal Germoglio del Dio Blasfemo. Combinato con l'energia in tutto il suo organismo, devastò tutto il suo organismo. I meridiani si ruppero e una pioggia di sangue schizzò nell'aria. Lin Ming si ridusse in una foschia di sangue piena di energia Origin incredibilmente pura.


Normalmente se il corpo di una persona fosse esploso in questo modo allora non sarebbe stata più morta di così. Tuttavia le leggi miracolose impedivano che accadesse. Questo poteva essere definito il Dao del cielo e la strada delle arti marziali era il solo percorso con cui si poteva esplorare il Dao del cielo. Quando un praticante di arti marziali coltivava, stava conquistando il Dao del cielo e poteva essere considerata una sfida nei confronti della volontà del cielo.


Lungo la via delle arti marziali c'erano leggi sconosciute che avrebbero protetto un umano durante questi momenti cruciali. Quando stava per attraversare la Distruzione, il suo corpo si sarebbe disintegrato completamente e l'energia si sarebbe fusa in ogni loro cellula. Poi tutto questa scomposizione sarebbe stata racchiusa in una piccola area, formando un rifugio per l'anima. Questo liquido primordiale era simile a quello amniotico che circondava un bambino nel ventre della madre, permettendo al praticante di arti marziali di mantenere il suo fuoco vitale.


Ricca energia Origin si sarebbe fusa in questo liquido primordiale, temprando tutte le cellule con l'energia ed espellendo le impurità. Queste cellule poi avrebbero iniziato a riformare un corpo spirituale.


Il livello del corpo spirituale sarebbe dipeso da come un praticante di arti marziali disintegrava il suo corpo e quanto era pura l'energia con cui temprava le cellule.


In questo liquido primordiale, la coscienza di Lin Ming rimase incredibilmente vigile. Era come se avesse assunto una forma liquida. Nuotava nel mare di energia e poteva esaminare ogni cellula del suo corpo mentre venivano temprate.


.....


Presto passò un mese. Erano arrivati i risultati delle indagini sul Tempio delle Meraviglie. I quattro Reami Divini avevano unito le forze e avevano mandato trenta marionette nel Tempio delle Meraviglie, solo due erano tornate: una del Reame Divino della Raffinazione Sublime e una da quello delle Nove Fornaci. Questo perché erano le più potenti. Per ottenere le informazioni più complete, il Reame Divino delle Nove Fornaci aveva mandato perfino una marionetta al Mare Divino Realm.


Perfino il Reame Divino delle Nove Fornaci aveva una sola marionetta del genere. Aveva consumato un'enorme quantità di materiali celesti per congelare il fuoco vitale dell'esperto e ora era il momento migliore per usarlo.


"Tutti coloro che sono al di sotto del Mare Divino Realm moriranno se entreranno. E i combattenti al Mare Divino Realm rischieranno di morire, ma molto probabilmente potranno tornare vivi."


I risultati dell'indagine furono estremamente soddisfacenti. Bisognava dire che il Tempio delle Meraviglie era un posto che fluttuava sopra il Mare dei Miracoli. Non sarebbe stato strano che tutti coloro che vi entravano sarebbero morti.


Tuttavia, con la protezione di un guerriero del Mare Divino Realm, allora i più straordinari discepoli dei quattro Reami Divini sarebbero riusciti ad entrarci e a fare esperienza. Senza menzionare le enormi opportunità nel Tempio delle Meraviglie, anche se i giovani discepoli non sarebbero riusciti ad ottenere tesori, solo entrarci ed espandere i propri orizzonti sarebbe stato estremamente vantaggioso per la loro crescita futura.


.....


Clan Abbandonato da Dio, regno dimensionale.


Nella camera di isolamento, Lin Ming si svegliò lentamente. Giaceva nudo a terra. Dopo che il suo corpo era stato distrutto e si era formato, dava la sensazione di essere risorto.


Aveva superato con successo il secondo stadio della Distruzione.


Dall'esterno Lin Ming non aveva un'aura dominante. Era nascosta in lui, facendolo sembrare un giovane elegante che amava leggere libri e recitare poesie.


Lin Ming allungò la mano e innumerevoli scariche elettriche viola si formarono in aria. Queste saette erano sottili e lunghe e si radunavano insieme come fili di seta formando del tessuto viola. Dopo un momento questo materiale si avvolse attorno al corpo di Lin Ming e formò un abito.


Questo abito coprì tutti i muscoli ben delineati del giovane, facendolo sembrare un giovane studente. Tuttavia gli occhi di Lin Ming brillavano come se contenessero dei fulmini all'interno. Queste scintille in realtà erano il potere del tuono che era penetrato nelle profondità di ogni cellula di Lin Ming, quasi incidendo le Leggi del Fulmine nel suo corpo.


In termini di coltivazione, nonostante fosse appena entrato nel secondo stadio della Distruzione, Lin Ming aveva già raggiunto il gran successo nel secondo stadio. Nonostante non fosse ancora al picco di questo livello, non poteva essere considerato troppo lontano dal terzo stadio della Distruzione. Questa era la superiorità derivata da delle fondamenta incredibilmente solide. Una volta che si avanzava, era facile raggiungere lo stadio seguente.


Ad ogni passo che faceva, Lin Ming poteva sentire che ogni suo respiro conteneva una lieve fragranza. Anche i suoi fluidi corporei come la saliva e il sudore avevano un odore aromatico e fresco. Questo perché dopo che il suo corpo spirituale era rinato, non solo non c'erano impurità nel suo organismo, ma ogni suo movimento era capace di dirigere l'energia origin nel suo corpo, inondandolo di energia pura.


I mortali amavano descrivere il profumo di una fata inviolata, il loro corpo non avrebbe avuto l'odore del vino e della carne del mondo mortale. Il motivo di questo era perché mangiavano rari fiori e frutti spirituali ogni giorno e bevevano la rugiada fresca delle montagne. Solo in questo modo potevano garantire che i loro corpi non venissero macchiati dalle impurità.


Lin Ming però non doveva fare niente di tutto questo. Poteva mangiare riso e carne come un comune mortale e visto che possedeva un corpo spirituale, naturalmente avrebbe eliminato ogni impurità dal suo corpo raffinando energia pura.


Questo era anche il motivo per cui si diceva che gli stadi della Distruzione venivano definiti rinascite.


"Fratello Lin, la lettera del vecchio Zao Hua è arrivata. Arriverà nella Prefettura del Porto tra tre giorni e ti attenderà lì." Quando vide Lin Ming lasciare il suo isolamento, lo sguardo di Shibai si illuminò per un momento. Sarebbe stato solo strano per qualcuno come Lin Ming fallire.


"Va bene." La Prefettura del Porto era una città localizzata nel Reame Divino della Raffinazione Sublime. Era vicino alla Palude Nera delle 8000 chilometri e non era troppo lontano dal Tempio delle Meraviglie.


"Fratello Lin, ti porterò personalmente lì, ma dopo dipenderà tutto dalle tue abilità. Devi essere molto cauto. Nonostante tu sia avanzato al secondo livello della Distruzione, c'è ancora un grande divario tra te e un esperto al Mare Divino Realm."


Disse Shibai. Non sapeva che Lin Ming aveva aperto la Porta della Ferita, quindi era impossibile per lui valutare correttamente la forza combattiva del giovane.


"Allora dovrò disturbarla." Lin Ming non rifiutò l'offerta.


Tre giorni dopo, in una residenza nella Prefettura del Porto arrivò una Barca Velocità Divina da cui scesero un giovane e una donna. Questi due sembravano avere circa 20-30 anni, ma in realtà avevano praticati le arti marziali da più di sessanta anni. Il loro aspetto era giovane solo perché avevano attraversato la Distruzione molto presto.


Queste due persone erano gli Ascetici nascosti del Reame Divino delle Nove Fornaci e alcuni dei giovani più sbalorditivi della loro generazione. Il giovane si chiamava Yang Mu e la sua coltivazione era al settimo stadio della Distruzione. Tuttavia non aveva una variazione nel dantian, quindi era un po' inferiore a Situ Yaoyue sotto questo aspetto. Comunque la sua comprensione delle Leggi superava la sua e aveva anche compreso uno spirito da battaglia elementare.


La donna si chiamava Qin Yu. Non faceva parte della famiglia reale delle Nove Fornaci, era una discepola dal cognome differente. Nonostante la sua coltivazione fosse solo al sesto stadio della Distruzione, guardando più attentamente il suo dantian si poteva vedere ogni sorta di strano fenomeno al suo interno. Sembrava che ci fosse uno spazio nel suo dantian e che la sua vera essenza si stesse condensando. Questo era il segno che stava iniziando ad entrare nel Mare Divino Realm!


Dopo che un praticante di arti marziali arrivava allo stadio Houtian, era il momento in cui si iniziava ad allenare il dantian. Durante questa fase la propria vera essenza sarebbe stata fuori controllo, così le riserve di vera essenza sarebbero state estremamente limitate.


Una volta che la vera essenza si condensava in un ciclone, allora avrebbe recuperato l'ordine. La quantità di vera essenza sarebbe aumentata e sarebbe anche diventata più facile da controllare.


E dopo essere arrivati allo stadio della Sfera d'Energia, la vera essenza si sarebbe solidificata in un nucleo. Durante questo periodo la quantità di vera essenza totale sarebbe aumentata di diverse volte.


Al Mare Divino Realm il corpo sarebbe stato immerso in vera essenza, senza poterne immagazzinare altra. E a questo punto innumerevoli miliardi di anni fa, gli innumerevoli esperti che avevano forgiato le fondamenta delle arti marziali avevano sviluppato una nuova via. Formare una dimensione in miniatura nel dantian e, dopo che la vera essenza si liquefaceva, immagazzinarvi vera essenza!


L'ampiezza di questa dimensione dipendeva dalle fondamenta e dalla forza di un praticante di arti marziali; poteva essere piccolo o grande. Quando un guerriero all'ottavo stadio della Distruzione raggiungeva finalmente gli stadi avanzati del Mare Divino Realm, quella piccola dimensione sarebbe stata estremamente vasta. La vera essenza liquida si sarebbe agitata come le onde del mare. Da questo originava il suo nome Mare Divino!


<em>Nota Traduzione: Mare Divino significa Mare Divino.</em>


E ora questa donna di nome Qin Yu aveva creato una dimensione rudimentale nel suo dantian, metà della sua vera essenza si era liquefatta. Questo era il segno che era ad un passo dal Mare Divino Realm!


Una volta arrivati a questa fase, allora si sarebbe riusciti ad avanzare al Mare Divino Realm entro due o tre anni a meno che non fossero accaduti incidenti.


Questa Qin Yu era già destinata a diventare una guerriera al Mare Divino Realm.
                                


                                



