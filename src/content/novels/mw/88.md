---
title: Capitolo 88 - Ultimo colpo
pubDate: 2025-10-16T07:28:18.423Z
tags:
    - mw
---


"Oh!" La lancia viola scuro si curvò. Una bestia feroce di 800 jin fu tagliata in due e scagliata via. Lo sterno di un praticante di arti marziali crollò e i suoi organi interni scoppiarono sul posto.


Tuttavia i nemici erano troppi e i loro attacchi erano brutali. Tra di essi c'erano anche praticanti di arti marziali astuti che apparivano e svanivano come fantasmi. Mentre attaccava, Lin Ming era stato ferito altre due volte. Una spada gli aveva trafitto lo stomaco!


Se non avesse raggiunto lo Stadio delle Viscere, il colpo gli avrebbe già fatto perdere la maggior parte delle forze!


"Troppa pressione!" Lin Ming era ricoperto di sangue. Tra il sangue dei nemici c'era anche il suo. La sua lancia era diventata cremisi.
Tuttavia l'asta era stata sottoposta ad un trattamento per evitare che scivolasse di mano quando era bagnata, poteva ancora stringere la lancia senza problemi.


Dopo aver massacrato cinque nemici, ne apparvero immediatamente altri cinque, ognuno con una coltivazione allo stadio Forgia delle Ossa!


...


"Sembra che stia andando sempre peggio. Non credo che andrà oltre il quarto bastoncino di incenso di tempo." Dissero alcuni discepoli.


Lin Ming aveva appena tossito; ovviamente era ferito.


In mezzo al gruppo di nemici, era stato in grado di continuare, ma una volta ferito, le sue capacità combattive sarebbero calate e non sarebbe stato lontano dalla morte.


"Ha già deluso le aspettative, ma dovrebbe comunque avanzare tra i primi 100."


"Mmmh. Dopotutto è un nuovo discepolo; sembra che quattro bastoncini di incenso di tempo siano il suo limite."


Le persone discutevano con meno trepidazione rispetto a prima. Quando un uomo creava ripetutamente miracoli, i suoi risultati sarebbero stati dati per scontati.


E se non fosse stato capace di farlo, anche se fosse riuscito ad ottenere un risultato superiore a quello degli altri, probabilmente sarebbe stato denigrato per questo.


Per esempio, se Ling Sen fosse sceso di posizione avrebbe perso molto prestigio. Anche se fosse rimasto uno dei migliori nel Palazzo delle Sette Arti, la sua aura brillante sarebbe scomparsa e le persone avrebbero sparlato alle spalle, dicendo 'Questo Ling Sen non è poi un granché' e altre assurdità del genere.


Il bastoncino di incenso bruciò lentamente e quando l'ultima debole scintilla si trasformò in cenere, si accese il quinto bastoncino di incenso.


Ne erano bruciati quattro!


In quel momento nella Formazione Ten Thousand Killing Lin Ming aveva già subito dodici ferite, tre delle quali agli organi interni. Fortunatamente aveva già raggiunto la Perfezione nel primo strato della 'Formula True Primal Chaos' ed era capace di respirare come un serpente, altrimenti avrebbe già perso le forze da tempo.


"Muori!"


Lin Ming spazzò la gamba del praticante di arti marziali, poi avanzò e colpì il nemico. Per risparmiare vera essenza non usò il 'Pugno Spacca Ossa'.
Nonostante tutto, investì il petto dell'avversario con un pugno di 4000 jin, facendo arrestare il suo cuore. L'uomo crollò a terra, colto da spasmi violenti.


Allo stesso tempo ci fu un ruggito mostruoso. Un gigantesco fantasma apparì nel mondo della Formazione Ten Thousand Killing. Lin Ming si girò a guardare e a cento piedi di distanza c'era un mostro simile ad un orso alto più di dieci piedi. Il suo corpo era coperto da folto pelo nero e, a giudicare dal suo corpo enorme, probabilmente pesava più di molte migliaia di jin!


"Bestia feroce di terzo livello!"


Lin Ming sussultò. Nonostante questo orso nero gigante fosse un tipo di bestia feroce debole, era comunque di terzo livello.
Questo significava che era uguale ad un praticante di arti marziali che aveva raggiunto un Gran Successo nel Forgia delle Ossa!


Contro questo mostro Lin Ming non poteva fare nulla. Non solo, visto che era apparsa una creatura del genere, dopo sarebbero comparsi solo avversari ancora più pericolosi!


Lin Ming sapeva bene che non gli rimaneva molto tempo!


Si girò di nuovo e vide il cavaliere nero con cui si era scontrato per molte volte. Sollevò la lancia e si precipitò su di lui!


Vera essenza si condensò in tutto il suo corpo. Lin Ming sembrava un cavallo che galoppava a tutta velocità. Mentre correva tutte le cellule del suo corpo iniziarono a respirare all'unisono, la vera essenza del ragazzo cominciò a vibrare.


A causa di questa intensità, tutti i muscoli di Lin Ming si gonfiarono. Il suo braccio si era inspessito di molti pollici. I suoi vestiti cominciarono a lacerarsi e caddero a brandelli.
Il corpo di Lin Ming sembrava una stella cadente!


L'uomo con l'armatura nera sollevò la sua alabarda e menò un fendente verso il basso. Di fronte all'arma, Lin Ming non schivò. Nell'attimo di secondo in cui scendeva la lama e radunò la sua vera essenza nei piedi. L'intensità delle vibrazioni disintegrarono la terra sotto di lui; ad ogni suo passo le rocce si frantumavano e saltavano in aria. Aveva raggiunto l'apice della sua velocità e lo aveva sorpassato! Insieme alla lunga lancia, era come una freccia che volava verso il cavaliere corazzato!


"Pah!"


Lin Ming arrivò di colpo di fronte al cavaliere prima che la sua alabarda calasse su di lui e affondò la lancia in avanti!


"Drago del fiume si addentra nei mari!"


La lancia trafisse il collo del cavallo, trapassò la sua armatura e continuò dritta attraverso il petto del cavaliere nero!


A causa delle incredibili vibrazioni, la corazza del nemico si ruppe come carta sottile. La punta di ferro venato aveva perforato completamente il suo tronco.
L'arma trasmise le vibrazioni nel suo corpo, facendolo tremare. Il cavaliere iniziò a sanguinare dalla testa e poi morì in modo orribile. Il colpo aveva già liquefatto i suoi organi interni!


Tuttavia con quell'ultimo colpo Lin Ming aveva esaurito tutta la sua vera essenza. Anche i suoi muscoli non riuscirono più a sopportare l'intensità della vibrazione e subirono enormi danni. Era difficile perfino muoversi, mentre le bestie feroci si precipitarono su di lui. A questo punto la battaglia era finita!


...


Nella Formazione Ten Thousand Killing Array Lin Ming tossì. Il suo volto impallidì e fu sbalzato via.


Sull'altare c'erano solo tre persone rimaste. La forza dei partecipanti di questa competizione era molto maggiore rispetto a quella dello scorso mese.


"Solo un po' più di quattro bastoncini di incenso di tempo, un po' meglio di quanto pensassi. Qual è la sua posizione?" Murong Zi disse con un sorriso e una risata.


"Gu Yu all'89esima posizione non ha finito. Questo Lin Ming è stato eliminato prima di lui. Il suo risultato non dovrebbe andare oltre alla 90esima posizione."


"Mmmh, questo risultato non dovrebbe essere troppo diverso..."


Le persone stavano discutendo animatamente e iniziarono a concentrarsi sulla Pietra di Valutazione. Zhu Yan era in mezzo alla folla e stava fissando la classifica con un'espressione incupita, ignorando i commenti degli altri.


Anche gli osservatori mandati dai principi avevano lo sguardo fisso sulla Pietra. Alcuni avevano già preparato il talismano di trasmissione del suono.


La maggior parte delle persone stava guardando la fila che andava dalla 90esima posizione 100esima.
Ma in quel momento ci fu un'oscillazione nella sesta fila della Pietra di Valutazione.
Questo semplice cambiamento era destinato a rimanere scritto nella storia del Palazzo delle Sette Arti e perfino in quella del regno di Fortuna Celeste.


Lin Ming, 62.
                                


                                



