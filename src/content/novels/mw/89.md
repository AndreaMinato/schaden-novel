---
title: Capitolo 89 - Risultato stravolgente
pubDate: 2025-10-16T07:28:18.423Z
tags:
    - mw
---


"62!?"


"Oh cielo!"


Questi due semplici caratteri di Lin Ming (林铭) inseriti nella fila di nomi erano così stupefacenti!


62!


Nella sua seconda valutazione era salito tra i primi 72! Lin Ming poteva entrare nella Dimora Celeste!


Poteva farlo a soli 15 anni, con un mese nel Palazzo delle Sette Arti e agli inizi del Terzo Stadio della Trasformazione del Corpo!


Negli ultimi cento anni c'erano stati tre discepoli in grado di arrivare tra i primi cento nella loro seconda valutazione, ma non c'era mai stato nessuno capace di creare un record del genere!


Tutti i discepoli presenti e gli osservatori mandati dai principi fissarono con gli occhi spalancati la Pietra di Valutazione. Murong Zi si coprì la bocca, incredula. Gli osservatori erano così scioccati che si erano scordati di riferire i risultati attraverso talismani di trasmissione del suono.


Stravolgente!


Questo era un genio mostruoso che sorpassava Ling Sen, Ta Ku e Zhang Guangyu!


"No... è impossibile! È riuscito ad avanzare in solo quattro bastoncini di incenso di tempo, dovrebbe essere appena dopo i primi cento, com'è potuto salire così in alto!?"
Dissero alcuni praticanti della Dimora Celeste. 


"C'è stato un errore nella valutazione finale?"


"Com'è possibile? È una formazione magica iscritta da un maestro Xiantian."


"Anche un maestro Xiantian potrebbe commettere un errore..." Alcuni non erano convinti. Nessuno voleva essere cacciato via dalla Dimora Celeste.


"Ma state zitti, è impossibile. Quel Lin Ming è riuscito ad entrare tra i primi 72 in quattro bastoncini di tempo perché la sua velocità nell'uccidere è superiore rispetto ai praticanti di arti marziali al suo livello!"


Intervenne il responsabile della formazione Ten Thousand Killing. Questa persona si era diplomata nel Palazzo delle Sette Arti ed era avanzata allo stadio Circolazione. E non era solo un responsabile, ma anche un istruttore.


<em>Molto più rapido degli altri al suo livello?</em>


Quanto gli astanti sentirono questa valutazione, l'aria diventò quasi soffocante. Nella Formazione Ten Thousand Killing i nemici erano così tanti da oscurare il cielo.
Sarebbero arrivate ondate su ondate di avversari, ognuno più forte del precedente. La formazione non dava pause, chiunque avrebbe provato a temporeggiare per cercare di recuperare vera essenza. Per questo chiunque entrasse nella Formazione Ten Thousand Killing avrebbe ucciso allo stesso ritmo e la loro posizione finale poteva essere intuita in base al tempo in cui rimanevano.


Se Lin Ming avesse ucciso ad una rapidità simile, allora senza dubbio avrebbe consumato la sua forza più velocemente e sarebbe morto prima!


Era fin troppo anormale!


Murong Zi si stava ancora coprendo la bocca, senza parole. Un momento dopo si girò verso Bai Jingyun e disse: "Sorellona Jingyun, avevi ragione... questo Lin Ming è praticamente un animale da fattoria, che genere di cibo gli hanno dato da mangiare mentre cresceva..."


Sapeva bene cosa voleva dire raggiungere questa posizione. Oltre i primi 62 c'erano circa una decina di studenti che si sarebbero diplomati alla fine dell'anno. Anche se Lin Ming fosse rimasto nella stessa posizione sarebbe andato tra i primi 50!


Ma come poteva rimanere nella stessa posizione? Potrebbe anche entrare tra i primi 30 entro la fine dell'anno e diventare un suo rivale!


Bai Jingyun sbuffò e poi sorrise: "Ragazzina, modera il linguaggio.
Sei solo invidiosa."


"Umpf, perché dovrei invidiarlo? Devo solo mettermi un po' a fare sul serio e poi vedremo se mi sorpasserà!" Murong Zi sollevò i suoi piccoli pugni. Prima d'ora non si era impegnata molto, nella prova del Sogno all'esame di ingresso il suo risultato era stato un disastro. Solo affrontando un rischio dopo l'altro era riuscita ad oltrepassare ogni ostacolo.


...


...


"Dannazione! Sbrigati e riferiscilo subito a sua altezza il Principe Ereditario! Maledetto me, questo risultato mi ha stordito!"
Il capo degli osservatori scoppiò come una castagna sul fuoco!


"Sì, sì, faremo immediatamente rapporto." Un piccoletto che era stato picchiato sulla testa sussurrò in fretta l'informazione, poi accese il talismano di trasmissione del suono nelle sue mani...


Nel frattempo anche i seguaci del Decimo Principe avevano bruciato il loro talismano di trasmissione del suono. Il loro capo guardava i quattro uomini del Principe Ereditario nel boschetto di bambù con un sorriso sinistro.


"Che branco di idioti. Stanno ancora cercando di lottare. Il tempo è dalla nostra parte, sua Altezza vincerà. Che genere di spazzatura può offrire il Principe Ereditario? Per questo Lin Ming, sua Altezza ha già preparato dei metodi di grado Human e tesori di massima qualità!"


...


In quel momento il Principe Ereditario Yang Lin era nel Palazzo Orientale.
Stava giocando a scacchi con il suo mentore, il Signor Muyi.


"Ahah, a cosa sta pensando sua altezza? Quella mossa era sbagliata." Muyi sorrise mentre muoveva un pezzo e ne prese un altro.
Per Yang Lin la sezione sinistra in basso del tavolo da gioco era già diventata una causa persa.


Il principe sorrise mentre scuoteva la testa. "Maestro, non ho mai vinto contro di lei. Che perda prima o dopo non fa grande differenza."


"Ahah anche se crede che la sua forza sia inferiore non può scoraggiarsi. Gli scacchi sono come un campo da battaglia, uno che muore combattendo rimarrà comunque un eroe, ma se si arrende per poi venire catturato e ucciso, è solo una vergogna."


"Ciò che dice il maestro è saggio."


Anche se era un Principe Ereditario, Yang Lin non provava alcuna superiorità nei confronti di Muyi. Nel regno di Fortuna Celeste un maestro nel bel mezzo dello stadio Houtian era qualcuno a cui perfino l'imperatore doveva portare rispetto. In più durante questo periodo Muyi era la persona più importante su cui Yang Lin contava.


"Mi dica, a cosa sta pensando?" Muyi chiese mentre metteva via la tavola da gioco.


Yang Lin disse: "Ho recato visita a mio padre, l'imperatore, oggi. La sua salute sembra essere peggiorata..."


"Mmh..." Muyi rifletté in silenzio. Sapeva che se Yang Lin era preoccupato, era per il passaggio del trono a causa delle condizioni di salute del vecchio imperatore. Non aveva troppe forze dalla sua parte e ora doveva considerare il potere dei suoi nemici.
Il Decimo Principe, il Principe delle Nuvole, era ambizioso; probabilmente non si sarebbe accontentato di rimanere solo un principe.
Per quanto riguarda l'influenza che aveva a corte, i suoi sostenitori o anche la forza individuale, Yang Lin era molto inferiore al Principe delle Nuvole. Una volta iniziata la battaglia, avrebbe rischiato di non uscirne da vincitore.


Nelle contese per il trono si poteva ben immaginare quale sarebbe stato l'esito in caso di sconfitta. Yang Lin era già il Principe Ereditario; non aveva altra scelta se non lottare, altrimenti sarebbe morto! Quindi in questi giorni Yang Lin si era scoraggiato e non aveva osato mostrare le sue intenzioni.


Muyi disse: "Sua altezza. Ho appena detto che gli scacchi sono come un campo di battaglia. Non può perdere il suo spirito combattivo.
Sua altezza, se si inquieta, allora anche i suoi sottoposti diventeranno nervosi. I suoi sottoposti hanno già deciso di seguire sua altezza e hanno affidato le loro vite e anche quelle dei loro cari. Se sua altezza perderà, allora il Principe delle Nuvole non mostrerà alcuna pietà ed eliminerà tutti i suoi nemici. Quando arriverà il momento..."


Muyi non aggiunse altro, ma tutti i cambi di trono in passato erano stati spesso accompagnati da massacri e fiumi di sangue. In quel momento cose come gli affetti e le amicizie non sarebbero stati altri che uno scherzo.
                                


                                



