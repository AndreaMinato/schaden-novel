---
title: Capitolo 890 – Antico Diavolo
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
6 Capitoli in coda, 0/5
-Schadenfreude</em>


Per mantenere la qualità della loro stirpe, le famiglie reali dei quattro Reami Divini dovevano avere un enorme numero di talenti e un numero corrispondente di eredi. Anche se la loro stirpe era sbalorditiva, avrebbero dovuto selezionare i migliori geni nella giovane generazione.


E l'abilità dell'umanità di moltiplicarsi era spaventosa. I quattro Reami Divini avevano una storia di oltre 10.000 anni e il numero di discendenti reali era aumentato esponenzialmente. Ad ogni generazione sarebbero stati scelti i talenti più sbalorditivi e tutti quelli dal talento ordinario sarebbero stati eliminati, diventando nient'altro che sacrifici per gli altri.


Nonostante sapesse già di queste questione e capisse profondamente quanto potevano essere brutali le battaglie dietro un harem, Lin Ming rimase comunque scioccato dalle parole di Yang Yun.


"Posso immaginare e capire quanto dev'essere stata tragica la tua infanzia perché anche io ero scontento in gioventù, ma ha davvero intenzione di rivalersi sul mondo solo per questo?"


"Rivalersi sul mondo?" Yang Yun ridacchiò:"Perché lo farei? Non solo non lo farò, ma creerò una nuova epoca d'oro! Desidero stabilire la mia eredità gloriosa e far sì che il mio nome sia registrato in eterno negli annali della storia! Probabilmente ha già sentito parlare di questo prima, ma il continente Tianyan è in un mondo maledetto che è stato sigillato. Romperò la maledizione sul continente Tianyan e gli farò recuperare la maestà che aveva 100.000 anni fa!"


Mentre ne parlava, dagli occhi di Yang Yun trapelò un po' di follia. Lin Ming ne fu sbigottito. Non si sarebbe mai immaginato che sarebbe stato questo l'obiettivo di Yang Yun. Quelli con un sogno e la perseveranza, l'intelligenza e la capacità di realizzarlo erano gli avversari più terrificanti. Non avevano punti deboli e non potevano essere confusi; avevano uno scopo definito che avrebbero perseguito con tutte le loro forze.


"Se è vero, allora perché vuoi uccidermi? Non mi sembra di essere un ostacolo per il tuo sogno."


"Vero, non lo sei. In effetti non invidio la tua forza. Solo quando nascono innumerevoli talenti si potrà realizzare il mio sogno di inaugurare una nuova era! Ma prima avrò bisogno del tuo corpo. C'è un'antica anima in me che desidera possederti. Sei semplicemente troppo straordinario. Coltivazione del corpo e dell'essenza, il tuo corpo ha un corpo spirituale temprato al 100% e una forza anormale. È il corpo più adatto per questo spirito. In origine volevo accettarti come mio sottoposto e allenarti, ma sfortunatamente... non hai accettato. Ora sei cresciuto fin troppo velocemente. Non ho altra scelta se non iniziare il mio piano prima del tempo, altrimenti non sarei più riuscito a controllarti in futuro."


Quando finì di parlare, lo spazio dietro Yang Yun si deformò e il fantasma di un diavolo enorme iniziò ad apparire lentamente. Oscurò il cielo, la sua risata antica e profonda riecheggiò per tutto il mondo.


Lin Ming strizzò gli occhi e vide tutto ciò che stava accadendo dietro Yang Yun. Alla fine capì che c'era un'antica anima nel suo corpo e ciò che intendeva il principe ereditario con aver venduto ogni cosa che aveva si riferiva al patto che aveva fatto con questo spirito. Il motivo per cui Yang Yun era riuscito ad ottenere una forza del genere era grazie a questa anima antica!


Uno spirito che era sopravvissuto per 100.000 anni... che fosse un'esistenza del Mare dei Miracoli?


Lin Ming cercò di pensare ad una soluzione, ma in quel momento gli occhi placidi e raffinati di Yang Yun si iniettarono di sangue. Ruggì come una bestia feroce e il suo abito bianco si strappò, il suo viso diventò disgustosamente feroce!


Era ovvio che Yang Yun era già diventato tutt'uno con l'antico diavolo nel suo corpo. Con la sua forza combinata con quel diavolo, la sua forza combattiva aveva raggiunto un livello inimmaginabile per Lin Ming!


"Mortale! Diventare il mio corpo sarà un onore per te!"


Roarr!


La velocità di Yang Yun era arrivata ad un livello incredibile. Si trasformò in un turbinio. Nonostante sembrasse ancora fermo, i suoi artigli avevano già raggiunto Lin Ming!


Le pupille di Lin Ming si contrassero. Usò il Roc Dorato che Squarcia il Vuoto e si ritirò all'indietro. Di fronte ad un nemico così potente, era semplicemente impossibile opporsi. La sua unica possibilità era scappare via! Doveva approfittarsi della sua comprensione del Concetto di Spazio insieme alla sua velocità anormale per fuggire il più lontano possibile.


<em>Woosh!</em>


Un solo passo lo spostò per una decina di chilometri di distanza. Lin Ming aprì la Porta dello Stupore, raggiungendo il picco della sua velocità.


Tuttavia, proprio quando emerse dallo spazio distorto, sentì un intento omicida impetuoso avvolgerlo da dietro. Quando si guardò indietro, fu scioccato nello scoprire che Yang Yun era vicino, i suoi artigli gelidi si stavano di nuovo sporgendo verso di lui!


Questa velocità non richiedeva alcuna comprensione dei Concetti o delle Leggi, era semplicemente forza bruta. Era riuscito ad inseguirlo in questo modo nonostante Lin Ming avesse aperto la Porta dello Stupore e avesse usato il Roc Dorato che Squarcia il Vuoto, una rapidità del genere era terrificante!


<em>Ho!</em>


Vedendo che era impossibile schivare il colpo d'artiglio, Lin Ming gridò e aprì la Porta del Dolore. La Forza del Dio Blasfemo circolò fino al limite mentre due milioni di jin si scatenarono dal suo corpo. Il potere del fulmine e del fuoco ululò mentre la Grande Alabarda Sanguigna si precipitò verso il basso!


<em>Peng!</em>


La Grande Alabarda Sanguigna impattò violentemente contro il fantasma dell'artiglio di Yang Yun. Lin Ming sentì una forza selvaggia investirlo facendolo volare all'indietro come una foglia caduta in una tempesta. Non poteva controllare il suo corpo mentre l'energia folle ed impetuosa lo travolgeva. La sua vitalità ribollì nel suo corpo e molti dei suoi corpi iniziarono a rompersi!


Non importava quanto fosse formidabile il suo corpo, non era capace di sopportare l'attacco terrificante di Yang Yun!


"Dammi il tuo corpo!!!"


Yang Yun allungò il suo artiglio. Lin Ming si morse la punta della lingua e il marchio di fuoco tra le sue sopracciglia si accese. Il fantasma di una fenice apparì dietro il giovane mentre bruciava tutte e 100 le gocce del sangue dell'Antica Fenice!


<em>Hoo!</em>


Il grido della fenice risuonò nel mondo. In quel momento sembrava che un sole infuocato fosse nato in Lin Ming. L'artiglio demoniaco di Yang Yun si avvicinò, sembrò prendere fuoco, sfrigolando mentre veniva sciolto dalle fiamme della fenice!


Quel breve intervallo fece guadagnare un po' di tempo prezioso a Lin Ming. Sollevò la Grande Alabarda Sanguigna, il potere del fuoco e del fulmine si intrecciarono sulla lama!


"Arcobaleno Penetrante!"


Ruggì Lin Ming, la Fiamma Brucia Stelle e il Fulmine del Nono Cielo del Germoglio del Dio Blasfemo furono rilasciati senza riserva, causando una potente esplosione!


<em>Bang!</em>


L'artiglio demoniaco si ruppe mentre Yang Yun sorrise sinistramente. Lin Ming era ben lontano dal poter essere il suo avversario, ma l'Antico Diavolo era solo sotto forma di anima, finché non avesse avuto un vero corpo, avrebbe temuto il fulmine. Quando gli antichi mostri dovevano attraversare la tribolazione celeste, i loro spiriti avrebbero avuto difficoltà a sopravvivere. In una tempesta, un solo fulmine avrebbe disperso infiniti fantasmi, nessuno di essi avrebbe osato apparire. Questo perché temevano le saette.


Inoltre l'attacco di Lin Ming non conteneva un fulmine ordinario, ma quello di grado Heaven di massimo livello dell'Anima del Tuono!


Non solo, ma l'Antico Diavolo nel corpo di Yang Yun era una forma di energia Yin, ma la fenice ardente prodotta dal sangue dell'Antica Fenice era piena di fiamme Yang. Era la nemesi di ogni energia Yin!


Con entrambe queste forze combinate, l'artiglio demoniaco di Yang Yun fu spaccato!


"Fulmine Divino dei Nove Cieli, Fiamma Brucia Stelle e hai anche il Fisico dell'Antica Fenice! Quello era il fisico più potente del continente Tianyan di 100.000 anni fa ed era alla pari con il Fisico del Kirin Viola Elettrico! Se potessi ottenere il tuo fisico di puro Yang allora sarebbe un ottimo aiuto per guarire la mia anima in deterioramento. Sei davvero il più grande dono che il cielo mi abbia mai offerto!"


'Yang Yun' rideva sonoramente e in modo sinistro. Anche se era in svantaggio in termini di tipo di energia, aveva ferito Lin Ming rimanendo illeso. La differenza di forza era semplicemente troppo vasta! La forza di Yang Yun si avvicinava già a quella del vecchio Zao Hua, e ora che l'Antico Diavolo lo stava possedendo, non era più debole di una figura di massimo livello come l'Imperatore del Fulmine delle Otto Distruzioni. In altre parole era il guerriero più potente al mondo!


"Resistere è futile. Unisciti a me, fatti assimilare da me, diventa tutt'uno con me, trasformati nelle fondamenta per portare un'era dorata eterna!" Yang Yun era già caduto nella depravazione. Dopo essere stato posseduto dall’Antico Diavolo aveva già perso ogni razionalità!


Lin Ming non scappò. Dopo aver assistito alla velocità terrificante di Yang Yun, sapeva che fuggire era inutile, avrebbe soltanto indebolito il suo slancio. Nonostante il divario tra loro fosse insormontabile, non sarebbe rimasto con le mani in mano a farsi catturare. Non rinunciò alle sue speranze o alla sua volontà. Dato che l’Antico Diavolo voleva prendere il suo corpo, allora era impossibile evitare una battaglia di anime e volontà. In termini di forza combattiva, Lin Ming non poteva rivaleggiare con lui, ma se questo Antico Diavolo avesse provato ad impossessarsi del suo corpo, allora avrebbe avuto un’occasione per sopravvivere!


Come poteva arrendersi se c’era ancora un briciolo di speranza?!


Dopo aver bruciato il sangue dell’Antica Fenice, la forza di Lin Ming era arrivata al picco, ma questo stato non poteva continuare per sempre. Poteva bruciarlo tutto per un breve momento prima che svanisse l’effetto. Durante questo periodo di tempo doveva usare la sua forza combattiva e ferire l’antica anima, così da dargli più possibilità di sopravvivere.


“Formazione da Battaglia del Fulmine!”


<em>Ca!</em>


Il potere del fulmine si agitò, radunandosi completamente in Lin Ming. Questa energia si legò al suo corpo formando un’armatura da guerra con delle scaglie viola. Era potente e maestosa come un dio del fulmine!


Questa era una tecnica creata dall’Imperatore del Fulmine delle Otto Distruzioni. Era capace di potenziare grandemente il potere difensivo e la forza. Ora che Lin Ming era arrivato al secondo stadio della Distruzione e aveva anche aperto la Porta della Ferita, la sua Formazione da Battaglia del Fulmine aveva raggiunto un nuovo livello. Nonostante non potesse mostrare una potenza sovrastante come quella dell’Imperatore del Fulmine delle Otto Distruzioni, era comunque capace di mostrare un po’ del suo valore.


“Eheh, è vero che sono solo un’anima, ma credi che il tuo misero potere del fulmine possa davvero ferirmi? E credi che se mi ferirai potrai contare sul tuo spirito da battaglia d’argento per affrontarmi quando possederò il tuo corpo, divorandomi? Ahah… scordatelo ragazzo, ho un’esperienza migliaia di volte superiore alla tua. Come posso non aver capito ogni singolo tuo intento? Ogni resistenza sarà insignificante. Sei destinato a diventare il mio corpo!”


Yang Yun rise selvaggiamente. In quel momento non era rimasta nessuna traccia del suo spirito, era degenerato in una personificazione di quel crudele Antico Diavolo.


Lin Ming era un uomo determinato e dalla volontà salda. Nonostante questo si avvilì quando sentì le parole dell’Antico Diavolo, iniziò a provare disperazione. Era vero… aveva dovuto usare tutte le sue risorse contro Situ Yaoyue, il suo avversario sapeva ogni sua mossa. Inoltre doveva affrontare un vecchio mostro dei tempi antichi che aveva pianificato da tempo tutto questo. Era possibile che la comparsa del Tempio delle Meraviglie fosse parte dei suoi piani, come poteva non aver pensato ad ogni eventualità?


Quest’angoscia si insinuò nella sua anima come un rampicante, estendendosi per tutto il suo corpo come un malanno. Il suo spirito combattivo diminuì precipitosamente. Sembrava che pensasse che ogni resistenza fosse inutile.


Forse era meglio lasciarsi catturare e possedere.


Questa sensazione avvilente che gli faceva venire voglia di arrendersi ed aspettare il suo destino lo fece sussultare.


Questo era… incanto demoniaco!


Una forza spirituale che confondeva e influenzava la mente di un avversario, facendogli perdere tutte le forze. Anche se aveva compreso uno spirito da battaglia d’argento, Lin Ming era quasi caduto sotto questo inganno. Il diavolo, sia per esperienza che per astuzia superava di gran lunga l’immaginazione del giovane.


Lin Ming si morse con forza la lingua, usando il dolore per sfuggire a questo incanto demoniaco, ma in quel momento Yang Yun aveva già fatto la sua mossa.


Come poteva perdersi un’opportunità del genere?!


L’artiglio demoniaco si sporse in avanti!
                                


                                



