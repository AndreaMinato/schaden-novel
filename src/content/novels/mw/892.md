---
title: Capitolo 892 – Causare la propria distruzione
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
4 Capitoli in coda, 0/5
-Schadenfreude</em>


"Muori per me!"


Quando l'Antico Diavolo si precipitò nel corpo di Lin Ming, si manifestò. Il suo corpo era ricoperto di spine come un'antica bestia feroce. Si avventò sul mare spirituale del giovane con una velocità inimmaginabile!


Ad ogni passo che faceva, scuoteva il mondo. Uno slancio così terrificante faceva sembrare piccoli e impotenti.


"È davvero uno spirito da battaglia d'argento di livello superiore al mio!" Lin Ming sussultò, le sue pupille si rimpicciolirono. Tenne la presa sul suo mare spirituale, aspettando la tempesta in arrivo. Questa era la battaglia finale che stava aspettando, la lotta per impossessarsi del suo corpo!


"Ragazzo, muori!"


L'Antico Diavolo si lanciò nell'aria facendo un attacco letale. Questo slancio era stato accumulato per così tanto tempo che questo attacco era capace di devastare il mondo!


Tuttavia, proprio quando stava sfrecciando nell'aria, l'Antico Diavolo sentì un'enorme forza risucchiante che trascinò il suo corpo. Era misteriosa ed enorme, sembrava che non avrebbe potuto opporvi resistenza!


In confronto a quest'aura spaventosa, l'Antico Diavolo non era nient'altro che una piccola formica di fronte ad un drago, non poteva lottare!


"Cosa?!"


L'Antico Diavolo era scioccato. Si girò per vedere che c'era un titanico vortice nero. Questo mulinello ricopriva l'intero mondo della volontà, pareva ci fosse una porta dietro di esso che conduceva ad ogni mistero del Grande Dao!


Il vortice nero girava ad una velocità estremamente lenta, tuttavia sembrava capace di distruggere ogni leggi e principio. Di fronte ad esso ogni potere era insignificante, come se uno stesse affrontando l'universo sconfinato stesso.


"Questo... questo è..."


L'Antico Diavolo spalancò gli occhi. Prima di avere il tempo di pensare, il suo corpo appena balzato iniziò a volare verso il vortice.


"Ahhhh!"


L'Antico Diavolo ruggì nel panico, spaventato, cercava di liberarsi della forza traente, ma sembrava che la sua forza incredibile non fosse nemmeno un soffio di vento contro un enorme albero!


"Ahhh, spaccati per me!"


Gli occhi dell'Antico Diavolo divennero rossi e divise la sua anima a metà. Una accelerò verso il vortice nero, mentre l'altra provò a fuggire disperatamente usando il contraccolpo dell'esplosione. In quel momento poteva solo rinunciare a parte del suo spirito per preservare il resto. Questa era la sua anima divina. Se ne avesse perso una sezione, non sarebbe mai riuscita a recuperarla.


Il dolore straziante causato dallo strappo dell'anima lo fece impazzire, ma ciò che lo rese ancora più folle era che non riuscì comunque a sfuggire alla suzione del vortice nero. Non solo il mulinello inghiottì la sua anima, ma anche tutta la sua volontà e lo spazio, bloccando ogni via di fuga.


"Nooo!"


L'Antico Diavolo emise un grido furioso. Alla fine il suo corpo fu inghiottito lentamente nel vortice nero, come un filo di fumo in un mare sconfinato, nemmeno degno di essere menzionato. Dopo aver inghiottito quest'anima, il vortice nero circolò lentamente con il suo ritmo come se non fosse accaduto nulla...


Dall'inizio alla fine, Lin Ming, che stava difendendo con ostinazione il suo mare spirituale, non era stato mosso minimamente. Aveva intenzione di lottare fino alla fine e si era perfino preparato a suicidarsi in quell'Antico Diavolo, ma ora era rimasto fermo, sbalordito.


Fissò stordito mentre l'Antico Diavolo ruggiva come un cane rabbioso e si precipitava verso di lui. Poi aveva anche assistito a come era stato risucchiato dal vortice nero.


Quel vortice nero era il Cubo Magico.


Lin Ming deglutì. Quando lo aveva visto nel mondo della volontà, era rimasto senza parole.


Si sentì come se fosse accaduto tutto in un sogno. Il Cubo Magico sembrava contenere le Fonti delle Leggi del Grande Dao. Tuttavia era incapace di capire i suoi segreti al suo attuale livello.


Un oggetto del genere stava davvero nel suo corpo?


Lin Ming si ricordò di quando la sacerdotessa della Terra Sacra Verdant Feather aveva attivato i poteri sovrannaturali del Cubo Magico, facendo disintegrare 10.000 supremi esperti del Regno Divino e risucchiando tutte le loro anime nel Cubo Magico!


Quei supremi esperti non erano comuni seguaci. Erano guerrieri da ogni parte dell'universo reclutati da Tian Mingzi. L'Imperatore Demoniaco era uno di loro. Nonostante non potesse essere considerato una figura di massimo livello nel Regno Divino, l'Imperatore Demoniaco era comunque un membro d'élite sbalorditivo della sua era. Anche se non poteva essere paragonato ad una figura di grandissimo livello come fata Feng, non doveva essere troppo lontano da lei.


Inoltre l'Imperatore Demoniaco non era nemmeno il più potente del gruppo. E quei potenti guerrieri erano stati comunque inghiottiti dal Cubo Magico, tutte le loro anime erano state divorate senza che ne rimanesse nessuna.


Nonostante Lin Ming non sapesse a che livello fosse questo diavolo che voleva impossessarsi del suo corpo, non importava quanto fosse sbalorditivo, non dovrebbe aver raggiunto il livello dell'Imperatore Demoniaco. Anche un'ipotesi del genere era un'enorme sopravvalutazione.


Lin Ming rifletté su tutto questo molto velocemente, poi si riprese. Doveva rompere la gabbia dell'oscurità il più rapidamente possibile!


.....


"Ahhhhh!"


Nel mondo reale, Yang Yun emise un grido miserabile. Due terzi dell'anima dell'Antico Diavolo erano stati persi nel corpo di Lin Ming senza che ne rimanesse un briciolo!


Inoltre dopo che la sua anima era stata inghiottita da quel misterioso vortice nero, il suo marchio spirituale era stato cancellato immediatamente, diventando solo ricordi. In quel momento l'Antico Diavolo era impazzito a causa del dolore straziante!


Lin Ming riaprì gli occhi.


Dopo che il nemico aveva perso il controllo della gabbia dell'oscurità, divenne incredibilmente fragile. Lin Ming ruggì, tirò fuori la Grande Alabarda Sanguina e strappò la gabbia dell'oscurità!


<em>Ka ka ka!</em>


L'oscurità condensata che si era materializzata iniziò a crepitare come uno specchio rotto. Lin Ming sfrecciò fuori come un lampo!


Si morse la punta della lingua senza esitare, sputando un po' della sua essenza di sangue. Durante questo momento critico non poteva farsi problemi a spenderla. Dopotutto la sua forza vitale e quella del sangue erano vivide e potenti, aveva anche un'enorme quantità di materiali celesti con sé. Poteva recuperare l'essenza di sangue persa in seguito. Se fosse morto però allora avrebbe perso tutto.


Fulmine Divino dei Nove Cieli!


Fiamma Brucia Stelle!


Otto Porte Nascoste!


Forza del Dio Blasfemo!


La luce iniziò a brillare tra le sopracciglia di Lin Ming mentre bruciava l'ultimo goccio di sangue dell'Antica Fenice nel suo corpo. Ruggì e usando tutte le sue forze scatenò il potere del thunderfire sulla Grande Alabarda Sanguigna, causando una violenta esplosione. Arcobaleno Penetrante!


La luce della Grande Alabarda Sanguigna attraversò dieci chilometri. Un bagliore accecante illuminò il regno dimensionale per migliaia di chilometri, impetuoso e splendente!


L'Antico Diavolo che controllava il corpo di Yang Yun era in pessime condizioni. anche se la coltivazione di Yang Yun era agli inizi del Mare Divino Realm e aveva anche attraversato gli otto stadi della Distruzione, non poteva comunque resistervi. Era impossibile bloccare la potenza della Grande Alabarda Sanguigna con il suo corpo mortale!


La vera essenza protettiva di un praticante di arti marziali era estremamente fragile!


Durante questo momento cruciale, l'anima di Yang Yun sfrecciò dal suo mare spirituale e cercò di recuperare il controllo del suo corpo. Però, visto che due terzi dell'anima dell'Antico Diavolo erano stati squarciati via e il loro marchio spirituale era stato cancellato dal Cubo Magico, aveva perso ogni controllo e razionalità. L'anima di Yang Yun era comunque inferiore al grande potere dell'Antico Diavolo, sarebbe stato difficile ottenere nuovamente il controllo del suo corpo!


"Dannazione!"


Gridò Yang Yun. Quando vide la Grande Alabarda Sanguigna precipitare su di lui, bruciò con decisione parte della fonte del suo spirito assumendo il controllo della maggior parte del suo corpo e richiamando metà della sua energia.


Non c'era tempo di tirare fuori un'arma dal suo anello spaziale. L'artiglio di Yang Yun si scontrò con l'arma di Lin Ming!


Yang Yun non era come l'Antico Diavolo che aveva sempre usato i suoi artigli e aveva un'energia potente che poteva contendere con la Grande Alabarda Sanguigna. Lui usava di più la spada. Nonostante avesse studiato alcune tecniche dall'Antico Diavolo, in una condizione del genere come poteva resistere al colpo di Lin Ming?


"Ahh!"


Yang Yun ruggì e la sua mano destra scoppiò. Vomitò una grande boccata di sangue mentre il suo corpo veniva scagliato all'indietro come un sacco rotto!


Aveva perso la sua mano destra in un solo scambio!


Lo sguardo di Lin Ming brillò con luce feroce. In quel momento i suoi occhi erano già iniettati di sangue per la furia. Ora che il suo attacco aveva avuto successo, come poteva fermarsi?! Attivò il Roc Dorato che Squarcia il Vuoto e andò di fronte al nemico, la sua alabarda si avventò di nuovo su di lui!


Legge dell'Annientamento, Catena di Stelle!


<em>Bang!</em>


Lo spazio attorno a Lin Ming si ruppe, riducendosi in innumerevoli frammenti di spazio che sfrecciarono verso Yang Yun come una nuvola!


Il braccio destro di Yang Yun era un moncherino di carne ed ossa da cui colava sangue. Quando vide l'alabarda di Lin Ming, rise:"Bene! Molto bene! Lin Lanjian hai davvero il destino di un Imperatore Impareggiabile! Nemmeno ora sei morto! Allora lascia che affronti la tua alabarda!"


Yang Yun usò la sua mano sinistra per estrarre una spada. Mise avanti la spada, inclinandola mentre menava un fendente verso la luce d'alabarda!


<em>Bang!</em>


Una violenta esplosione fece impallidire il mondo e collassare le montagne. Yang Yun e Lin Ming volarono all'indietro. Yang Yun era ricoperto di ferite e la vitalità del sangue di Lin Ming era danneggiata, rendendogli difficile rimanere in piedi. Gli effetti della combustione del sangue dell'Antica Fenice erano finiti e l'essenza di sangue bruciata aveva perso la sua efficacia. Nonostante avesse aperto la Porta del Riposo, non poteva comunque sopportare un tale consumo di energia.


Yang Yun però era in condizioni ancora peggiori di Lin Ming. Non solo era stato gravemente ferito durante il suo attacco precedente, ma l'Antico Diavolo nella sua mente si stava dimenando come un pazzo, impedendogli di controllare il suo corpo.


"Yang Yun, lo ricorderò!"


Disse Lin Ming, poi si girò e fuggì a tutta velocità. Aveva esaurito la maggior parte delle sue forze. Nonostante Yang Yun fosse in pessime condizioni, una volta che l'Antico Diavolo si fosse ripreso, Lin Ming sarebbe morto se fosse rimasto. L'Antico Diavolo ora sapeva che possedeva un mistico oggetto che poteva divorare le anime. Non si sarebbe di nuovo lanciato su una trappola cercando di fare qualcosa di così stupido da impossessarsi del suo corpo.


Se avessero combattuto, sarebbe stato Lin Ming a morire.


Inoltre non aveva idea di dove fosse quello strano giovane demoniaco. Se fosse apparso all'improvviso Lin Ming non avrebbe potuto resistergli!


Nonostante desiderasse davvero cogliere questa opportunità per uccidere Yang Yun, Lin Ming non aveva altra scelta che rinunciare a questa idea irrealistica e scappare!


Con il ritmo con cui la sua forza aumentava, non c'era bisogno di assumersi un rischio del genere. Era meglio fuggire in questo Tempio delle Meraviglie e poi contare sulle opportunità fortunate che aveva trovato qui, cercare un posto sicuro e poi attraversare altri due o tre stadi della Distruzione, nascondendosi per tre anni!


Allora, una volta che fosse uscito dal suo isolamento avrebbe potuto ridere con sdegno di fronte al mondo intero!


Dopo aver aperto la Porta dello Stupore, Lin Ming sfrecciò come una meteora nell'orizzonte distante. Per quanto riguardava Yang Yun, date le sue gravi ferite e la mancanza di controllo del suo corpo, gli era impossibile inseguirlo.


"Alla fine abbiamo fallito!" Yang Yun strinse i denti mentre vedeva svanire Lin Ming.


Yang Yun osservò l'Antico Diavolo nel suo mare spirituale che si dimenava come un pazzo. Gli rimaneva solo un terzo della sua forza. Yang Yun pensò all'improvviso di poterlo divorare, ma dopo un momento d'esitazione rinunciò all'idea.


Primo non aveva la certezza di poterlo fare e secondo, per affrontare questa nemesi avrebbe avuto bisogno di un aiutante.
                                


                                



