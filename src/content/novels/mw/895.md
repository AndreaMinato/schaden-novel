---
title: Capitolo 895 – Il terzo Concetto di Fulmine
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
6 Capitoli in coda (+5 di Andrea), 0/5
-Schadenfreude</em>


Dopo aver attraversato il terzo stadio della distruzione, Lin Ming non aveva intenzione di partire immediatamente. Invece sarebbe andato in isolamento per un po'. Una volta che questo periodo critico fosse passato, sarebbe uscito dal suo rifugio.


Lin Ming continuò a prendere pillole, materiali celesti e assorbì pietre di essenza spirituale di massimo livello. La sua coltivazione era aumentata di molto e ora aveva bisogno di consolidare pienamente tutti i suoi progressi, altrimenti ci sarebbero stati degli effetti negativi. Si poteva perfino cadere in preda ad un'ossessione.


Inoltre la velocità dei progressi di Lin Ming era stata troppo elevata e il suo corpo spirituale conteneva troppa energia. Aveva difficoltà a controllare così tanta vera essenza con la sua forza dell'anima.


In realtà la forza dell'anima del giovane era formidabile e praticava anche l'alchimia e la tattica dell'Anima Tirannica per aiutare a temprarla, ma nonostante questo era stato troppo rapido.


Dopo aver superato gli stadi avanzati della Sfera d'Energia, aveva superato due stadi della Distruzione in meno di un anno!


Coltivare lentamente in isolamento era un processo noioso e tedioso. Il ritmo di crescita sarebbe rallentato. Cercare di progredire troppo in una sola volta era semplicemente impossibile. Lin Ming si preparò a trascorrere un periodo di tempo a percepire i concetti e a fondere le Leggi nel suo essere.


Era un peccato che il Cubo Magico che non si fosse aperto nonostante avesse assorbito due terzi dell'anima dell'Antico Diavolo. Sembrava che il Cubo Magico avesse proprio bisogno di essenza di sangue.


La scorsa volta che Lin Ming lo aveva aperto aveva usato l'essenza di sangue di un guerriero al Mare Divino Realm. Se avesse potuto uccidere un esperto di livello simile e riaprirlo sarebbe stato molto interessato nell'assorbire i frammenti spirituali dell'Antico Diavolo. Ogni frammento era un terzo delle dimensioni dell'anima originale ed era molto più grande della maggior parte dei frammenti spirituali nel Cubo Magico. Inoltre l'Antico Diavolo era abile nell'uso dei Concetti di Oscurità e di Tempo. Se Lin Ming avesse potuto ottenere ricordi riguardo a questi due Concetti, avrebbe potuto risparmiare molto tempo e sforzi durante la sua meditazione.


"Il guerriero al Mare Divino Realm più facile da uccidere per me dovrebbe essere quell'Anziano Sun. Ho impiantato un marchio spirituale nel suo corpo e posso percepire la sua posizione approssimativa, dovrebbe aver lasciato il Tempio delle Meraviglie ormai. Tuttavia nonostante possa essere arrivato al terzo stadio della Distruzione e la mia forza sia aumentata, sconfiggerlo sarebbe facile, ma ucciderlo no. Inoltre se Yang Yun aveva già controllato la situazione, avrà ordinato all'intero continente di darmi la caccia. Quell'Anziano Sun non è un idiota. Dovrebbe aver detto a Yang Yun del marchio di tracciamento per cercare rifugio da lui. Se andassi ad ucciderlo sarebbe come entrare in una trappola."


Lin Ming scosse la testa, rinunciando a quell'idea. Dato lo stesso ragionamento, avrebbe dovuto escludere anche Situ Yaoxi e Situ Bonan, che aveva una forza simile all'Anziano Sun. Nonostante volesse vendicarsi di loro per ciò che avevano fatto, non avrebbe potuto farlo in quel momento.


C'era ancora un supremo esperto al Mare Divino Realm che era ostile nei confronti di Lin Ming o, era più accurato dire che non era un guerriero di questo stadio, ma fosse un Imperatore Demoniaco dello stesso livello. Era... il Maestro della Steppa del Massacro!


Il Maestro della Steppa apparteneva alla razza dei demoni giganti e il suo sistema di coltivazione era differente da quello dell'umanità. Quando un demone gigante era negli stadi del Generale Demoniaco e del Re Demoniaco, il suo fisico sarebbe stato molto migliore di quello umano. Potevano contenere molta più energia, quindi la loro forza superava i praticanti di arti marziali umani dello stesso grado.


Prima che un umano arrivasse al Mare Divino Realm, avrebbe dovuto attraversare cinque o sei stadi della Distruzione, riformando e temprando il corpo spirituale. In quel momento il divario tra gli umani e i demoni giganti si sarebbe appianato. E se un umano poteva attraversare sette stadi della Distruzione prima di raggiungere il Mare Divino Realm, la sua forza avrebbe perfino superato gli Imperatori Demoniaci della razza dei demoni giganti. Non c'era bisogno nemmeno di menzionare un maestro all'ottavo stadio della Distruzione. Nei dischi di formazione dell'Imperatore della Guerra delle Otto Distruzioni che aveva visto Lin Ming, quell'esperto era stato capace di combattere contro diversi guerrieri quasi Imperatori prima di avanzare nel Mare Divino Realm, uccidendo all'istante tutti loro con facilità. Data la sua forza, l'Imperatore del Fulmine delle Otto Distruzione poteva perfino affrontare un vero Imperatore Demoniaco in un combattimento frontale.


Quindi Lin Ming non era troppo preoccupato della forza del Maestro della Steppa, aveva stimato che fosse equivalente ad un guerriero al Mare Divino Realm negli stadi intermedi che aveva superato il sesto stadio della Distruzione. La differenza non era troppo grande.


Naturalmente era impossibile per Lin Ming uccidere il Maestro della Steppa del Massacro.


Tuttavia c'era ancora la Strada dell'Imperatore.


Al momento era sufficientemente forte da attraversarla. Una volta che l'avesse completata e avesse ottenuto il più potente campo di forza dell'intento marziale demoniaco, il campo di forza del Grande Imperatore, la sua forza sarebbe aumentata drasticamente. Allora avrebbe potuto ucciderlo!


Se avesse potuto farlo e usare il suo sangue per riaprire il Cubo Magico e ottenere i ricordi dell'Antico Diavolo, avrebbe saputo tutti i punti deboli e di forza del nemico. Le sue conoscenza non sarebbero state inferiore all'Antico Diavolo stesso, come si suol dire, conosci il tuo nemico e sarai imbattibile!


Lin Ming aveva pianificato tutto questo per aumentare la sua forza il più velocemente possibile!


Prese una delle tavolette di giada che aveva lasciato Jiang Ziji e iniziò a meditare sui Concetti di Fulmine.


Il primo livello del Concetto di Fulmine era il potere della morte. Il secondo era quello della vita.


Non c'era bisogno di parlare del potere della morte. Il fulmine poteva incenerire un uomo, annientare foreste e sterminare ogni forma di vita.


Tuttavia il potere della vita poteva temprare il corpo e l'anima. Si diceva che in passato nel mondo fosse nata la vita quando il fulmine aveva colpito gli sconfinati oceani.


Questi due Concetti erano stati compresi dalle eredità dell'Imperatore del Fulmine delle Otto Distruzioni. Naturalmente l'esperto aveva contato sul suo talento e sul suo genio per comprendere questi due Concetti, conducendo ad inevitabili difetti nella sua comprensione. Nonostante avesse dovuto compensare queste parti mancanti, Lin Ming non era stato troppo ansioso al riguardo.


Ciò che desiderava comprendere di più era il terzo livello del Concetto di Fulmine - Velocità Estrema!


Metallo, legno, acqua, fuoco, terra, vento e fulmine. Tra questi sette tipi di energia, il vento era rinomato per la sua velocità. Anche il famigerato Roc Dorato che Squarcia il Vuoto conteneva Leggi del Vento.


Tuttavia non era il più rapido. Questo onore apparteneva al fulmine!


Il potere del tuono poteva superare diverse centinaia di migliaia in un batter d'occhio. Anche se il Sacro Continente dei Demoni e il continente Tianyan erano così lontani, un fulmine avrebbe avuto bisogno solo di un bastoncino di incenso di tempo per passare da un posto all'altro. Questo ero era il massimo della velocità al mondo!


Naturalmente era impossibile per un praticante di arti marziali raggiungere questi livelli. Poteva solo comprendere i Concetti e le Leggi, fonderli nei suoi movimenti fino a raggiungere una velocità simile a quella di un lampo.


Dopo aver aperto la Porta dello stupore, quanto sarebbe diventato veloce se avesse usato il Roc Dorato che Squarcia il Vuoto fondendoci il Concetto di Fulmine? Era difficile da immaginare!


"Uh? 'Mistica Ombra del Fulmine'... questa è una tecnica di movimento di tipo fulmine che posso allenare senza avere la stirpe del Kirin Viola Elettrico!"


La Mistica Ombra del Fulmine non era propriamente una tecnica di movimento, ma una tecnica di supporto. Dopo aver radunato vari tipi di fulmini divini, un praticante di arti marziali poteva trasformarli in numerose scie di luce, condensandole in dodici simboli vitali. Questi simboli potevano diventare saette che si fondevano nel corpo, aumentando significativamente la velocità di un praticante di arti marziali.


"Questa Mistica Ombra del Fulmine mi si addice. Se fosse una tecnica di movimento non potrei usarla insieme al Roc Dorato che Squarcia il Vuoto. Con questi dodici simboli del fulmine, potrò usare il Roc Dorato che Squarcia il Vuoto e accelerare con il supporto di questi simboli."


Lin Ming posò la tavoletta di giada della Mistica Ombra del Fulmine tra le sue sopracciglia e iniziò a memorizzare ogni parola, percependo con cautela i Concetti e le Leggi all'interno. Desiderare di comprendere un nuovo Concetto attraverso la meditazione era estremamente difficile, figuriamoci il terzo Concetto del Fulmine, la difficoltà sarebbe stata di gran lunga superiore ai primi due Concetti. Anche se Lin Ming aveva il supporto del Germoglio del Dio Blasfemo, sarebbe stato incredibilmente difficile per lui.


Si immerse nel suo intento marziale etereo, dimenticando il passaggio del tempo.


Un giorno, due giorni, tre giorni...


Così passarono sette giorni. Ogni volta che Lin Ming si sentiva stanco, avrebbe sentito una sensazione di freschezza provenire dal parabraccio Saint, che ripuliva i suoi pensieri. Si sentì perfino come se il suo spirito fosse stato depurato. Spesso avrebbe ricevuto un lampo di ispirazione e avrebbe ottenuto nuovi indizi per approfondire le proprie intuizioni.


Sette giorni, dieci giorni, quindici giorni... Lin Ming continuò a rimanere nel suo stato meditativo. Anche dopo aver percepito la tavoletta di giada per così tanto tempo, non solo i suoi pensieri erano confusi, ma la sua percezione era diventata ancora più acuta e il suo flusso di pensieri era accelerato.


Questo era stato l'effetto del parabraccio Saint. Nonostante questo artefatto non avesse un potere offensivo o difensivo, era un vero tesoro divino in grado di aumentare la percezione.


Dopo che arrivò il ventesimo giorno, Lin Ming iniziò ad avere qualche intuizione nel Concetto di Fulmine della Velocità Estrema.


Solo venti giorni per arrivare a questo punto, questo ritmo sarebbe stato sufficiente a scioccare e ad inorridire i geni del Regno Divino. Il motivo per cui Lin Ming era stato capace di farlo era stato in parte per il parabraccio Saint, ma sopratutto grazie al Germoglio del Dio Blasfemo nel suo corpo.


Il Germoglio del Dio Blasfemo che poteva controllare tutto il potere del fulmine e del fuoco, insieme al suo corpo temprato completamente dalle saette, gli davano un grande aiuto nel comprendere ogni tipo di Leggi del Fulmine!


Al momento Lin Ming non era diverso da un figlio del fulmine.


Nel ventunesimo giorno il giorno aprì gli occhi. Un lampo brillò nell'oscurità dei suoi occhi. Sollevò l'indice e dal Germoglio del Dio Blasfemo uscirono il Fulmine Divino del Drago dei Fiumi Viola, il Fulmine Demoniaco Nemesi del Sangue, Luce Illusoria e il Fulmine dei Nove Cieli si precipitarono all'esterno. I diversi tipi di fulmini si radunarono sul suo dito e iniziarono a formare dei fili di vari colori, dal viola, al rosso e all'oro violastro.


Lin Ming si concentrò. Un piccolo filo di fulmine rosso dorato si precipitò fuori dal Germoglio del Dio Blasfemo. Era la saetta del Dominio del Fulmine dei Nove Cieli. Questo potere era una forza trainante da cui Lin Ming aveva dipeso per attraversare la Distruzione. Dopo aver attraversato il terzo stadio della Distruzione, il giovane lo aveva tirato fuori visto che era rimasta ancora qualche scintilla.


Cinque differenti tipi di fulmini si radunarono nelle sue mani. Formarono all'istante diverse centinaia di sigilli. Visto che i suoi movimenti erano troppo veloci, le sue mani e le sue dita si intrecciarono formando un turbinio, come delle ombre che si sovrapponevano l'una con l'altra, misteriose e appariscenti.


Diverse centinaia di fulmini vorticarono violentemente, condensandosi in misteriosi simboli nel cielo. Era un processo un po' simile all'iscrizione. Con la sua forza, farlo era fin troppo facile.


"Simbolo della fuga del fulmine, formazione!"


<em>Shua!</em>


I simboli del fulmini che contenevano molti colori iniziarono ad apparire a mezz'aria, brillando al punto da diventare accecanti.


Dopo che questo fulmine si era condensato in simboli, in realtà si ridusse in qualcosa che assochilometriva a metallo colorato. Quando prese queste rune, Lin Ming se sentì piuttosto pesanti. Questo perché la sua energia aveva raggiunto uno stato altamente condensato e la sua natura in origine era uguale alla massa.


"Ricevi!"


Lin Ming ondeggiò la mano destra e un simbolo affondò nella sua gamba destra, scomparendo senza lasciare traccia. Quando esaminò il suo corpo, poteva sentire che questo simbolo si era da tempo trasformato in energia delle Leggi, fondendosi con il suo organismo.


Questa era la forma più primitiva dei simboli. In futuro Lin Ming avrebbe potuto radunare più tipi di fulmini divini per migliorarli, permettendo alla sua velocità di aumentare.


Per quanto riguardava il Concetto di Velocità Estrema, aveva appena toccato il confine. Ci sarebbe voluto molto tempo per comprenderlo o perfino raggiungere la perfezione.


Tuttavia questo rese solo più entusiasta. Non temeva di intraprendere un percorso difficile, aveva solo paura di non poter avanzare più. Fortunatamente la Mistica Ombra del Fulmine lasciava molto spazio per i miglioramenti. In futuro la velocità di Lin Ming sarebbe aumentata sempre di più. Dopo aver compreso pienamente il Concetto della Velocità Estrema e aver raggiunto la perfezione, non avrebbe nemmeno avuto bisogno di usare una tecnica segreta per arrivare a questa velocità, viaggiando migliaia di chilometri in un secondo.
                                


                                



