---
title: Capitolo 90 - Principe delle Nuvole
pubDate: 2025-10-16T07:28:18.423Z
tags:
    - mw
---


Muyi scosse lentamente la testa. Ad essere sinceri Yang Lin era fin troppo buono; il suo temperamento non era adatto ad essere un capo di stato. Nonostante delle storie antiche parlassero di molti imperatori generosi, la loro benevolenza era solo un aspetto del loro carattere. Avrebbero mostrato un certo atteggiamento nei confronti degli ufficiali, un altro di fronte alla gente comune e un altro ancora davanti ai loro nemici. Non sarebbero stati troppo clementi quando si trattava di uccidere. Quelli che erano troppo gentili o passivi non erano adatti a governare.


Yang Lin disse: "Sembra che ci sia un talento che sta partecipando alla competizione del Palazzo delle Sette Arti.
Ho mandato Zishan e gli altri per cercare di farlo passare dalla mia parte, ma... Non ho alcuna speranza. Mio fratello è stato in molti campi di battaglia per diversi anni. Ha catturato aristocratici di molti paesi vicini e acquisito un'enorme quantità di ricchezze, gioielli, donne bellissime e metodi di coltivazione... specialmente rari manuali che sono particolarmente allettanti per i praticanti di arti marziali. Non credo di poter offrire qualcosa di paragonabile."


Se un sovrano volesse convincere dei talenti a passare dalla sua parte, avrebbe dovuto offrire qualcosa. Per questo la ricchezza di un principe era un importante requisito, altrimenti se non potesse dare alcuna risorsa chi morirebbe per lui?


"Oh? Un talento? Chi?" Muyi aveva un lieve presentimento.


"Lin Ming, 15 anni. Questa volta potrebbe entrare tra i primi 100 nel Palazzo delle Sette Arti."


"Lin Ming?" Muyi sorrise. "Sua altezza può restare tranquilla, Lin Ming non passerà dalla parte del Decimo Principe."


"Oh? Perché dice questo?"


"Lin e io siamo amici. In più le sue origini sono un po' misteriose; ha un maestro formidabile a sostenerlo. È andato nel Palazzo delle Sette Arti solo per fare un po' di esperienza ed esercizio. Anche se il Principe Ereditario offrisse dei buoni metodi di coltivazione, non attirerebbe l'attenzione di Lin Ming. In più... sua altezza ricorda di quando un mese fa le ho chiesto di aiutare a salvare un amico? Era all'inizio dell'autunno ed era anche lo stesso giorno dell'esame di ingresso del Palazzo delle Sette Arti. Era stato messo sotto accusa e ha rischiato di finire in prigione..."


"Cosa... sta... Maestro, intende dire che era Lin Ming?"
Yang Lin era perspicace, capì immediatamente cosa voleva dire Muyi.


"Ahah sì, era Lin Ming. Nonostante non abbia parlato molto con fratello Lin, posso dirti che mi sembra una persona molto virtuosa e giusta. Nonostante l'aiuto di sua altezza non sia stato così grande, Lin Ming dovrebbe ricordare questa gentilezza.
Sebbene Sua Altezza potrebbe anche non riuscire a trarlo dalla sua parte, sicuramente non diventerà un sottoposto del Principe delle Nuvole e non si opporrà a Sua Altezza."


"Questa, questa è davvero una piacevole sorpresa."


Il Principe Ereditario rivelò un'espressione contenta. Nonostante la salute dell'imperatore stesse peggiorando di anno in anno, sotto la cura di preziose medicine e il trattamento dei dottori, non sarebbe un problema vivere ancora cinque anni o anche sette o otto in più. Un tempo del genere era abbastanza per fare crescere un talento.


Nonostante ci fossero molti praticanti di arti marziali allo stadio Circolazione nel regno di Fortuna Celeste, la maggior parte era nel Palazzo delle Sette Arti. Agli altri erano stati dati dei titoli dal governo e appartenevano alle forze militari.


Quelli che potevano essere schierati dai principi erano sempre meno, perché pochi volevano intromettersi in una situazione così agitata. Una volta che si scommetteva sul cavallo sbagliato la situazione sarebbe stata irrimediabile!


Dalla parte di Yang Lin, senza contare Muyi, c'era solo un praticante di arti marziali allo stadio Circolazione di oltre cinquant'anni. Ma nel Palazzo delle Sette Arti c'era Ling Sen, la cui coltivazione era già al picco del Quarto Stadio della Trasformazione del Corpo e che aveva una forza combattiva capace di rivaleggiare con uno allo stadio Circolazione!


Con un po' di anni anche lui potrebbe raggiungere quello stadio!


Questo Lin Ming poteva diventare il prossimo Ling Sen!


Lin Ming era un raro talento che sarebbe apparso solo ogni qualche decennio. Se avesse deciso di schierarsi, il potere e l'influenza che otterrebbe aumenterebbe ulteriormente.


Perciò questa competizione per Lin Ming, nonostante sembrasse di poco significato, in realtà era molto importante!


In quel momento si accese una luce rossa di fronte a Yang Lin.


Oro puro! Un messaggio urgente dal talismano!


"Sua Altezza, sono arrivati i risultati di Lin Ming. 62esima posizione!"


"Cosa!?" Yang Lin si alzò sul posto. <em>62!!</em>


Sapeva cosa voleva dire ottenere una posizione del genere! Perfino Ling Sen aveva raggiunto dei risultati inferiori ai suoi!


Ling Sen era già un'esistenza anormale. Con la sua coltivazione al picco del Quarto Stadio della Trasformazione del Corpo, era in grado di raggiungere la forza dello stadio Circolazione e questo Lin Ming era ancora più anormale!


Mandò immediatamente un altro messaggio con il talismano.
Nonostante sapesse che era impossibile per Zishan e gli altri commettere un errore del genere, doveva avere un'ulteriore conferma.


"Com'è?" Il suono del talismano trasmetteva il messaggio direttamente nella mente del ricevente. Muyi non aveva sentito nulla.


Yang Lin fece un respiro profondo e disse: "Maestro, Lin Ming è arrivato 62esimo."


"Cosa? 62esimo?" Muyi rimase leggermente turbato per un momento ma si riprese subito. Naturalmente, dato che Lin Ming era stato scelto da un maestro del genere, come poteva non avere dei risultati eccellenti? Ling Sen, Ta Ku e altri come loro potevano essere considerati talenti nel regno di Fortuna Celeste, ma erano inferiori in confronto ai discepoli dei grandi Sect istruiti dai migliori maestri.


Anche se Lin Ming fosse stato capace di raggiungere la 62esima posizione nella sua prima competizione non sarebbe stato eccessivo.


Muyi era convinto che, dato che il ragazzo aveva un maestro straordinario come insegnante, doveva avere delle qualità eccellenti. Anche se Lin Ming sconfiggesse Ling Sen tra qualche mese, Muyi al massimo sarebbe rimasto meravigliato per un momento, per poi accettarlo subito dopo.


...


Mentre Yang Lin riceveva il messaggio, anche il Decimo Principe aveva sentito la notizia. Al Decimo Principe non importava molto della forza di Lin Ming visto che aveva molti maestri sotto di lui. Ciò che gli importava era la sua influenza. Lin Ming era nell'occhio del ciclone nella capitale di Fortuna Celeste ed era un astro nascente nei circoli di arti marziali. Il suo talento era davvero raro!


Se un personaggio del genere si unisse a lui, allora sarebbe aumentato di molto il morale dei suoi sottoposti. C'erano ancora molte persone che stavano ancora valutando la situazione, se Lin Ming si fosse unito a lui, sarebbe stato sicuramente molto più facile convincerli.


Ma dopo aver sentito il messaggio del talismano di trasmissione del suono, il colorito del Decimo Principe cambiò improvvisamente.


Da solo un mese nei Sette Profound Martial, seconda competizione e soltanto agli inizi del Terzo Stadio della Trasformazione del Corpo, eppure era già stato in grado di raggiungere la 62esima posizione!


Entrare nella Dimora Celeste a questo livello già sarebbe stato considerato un talento incredibile, ma Lin Ming era arrivato 62esimo, questo era semplicemente un genio mostruoso!


Probabilmente Lin Ming avrebbe superato Ling Sen! Senza considerare l'influenza che aveva, le sue capacità di combattimento erano sufficienti a scioccare il Decimo Principe!


Non bisogna dimenticarsi che il ragazzo aveva solo quindici anni e la sua coltivazione era agli inizi dello Stadio delle Viscere; c'era un immenso margine di miglioramento!


"Ahah, il cielo mi aiuta! Non appena questo raro talento mai visto in centinaia di anni passerà dalla mia parte, i guerrieri di Fortuna Celeste non vedranno l'ora di unirsi a me!


"Sua Altezza, i suoi ordini?"


"Prepara immediatamente 50.000 liang d'oro, due scatole dei più bei gioielli, una decina di straordinarie bellezze vergini sotto i 16 anni, cento servi e falli attendere nella Villa della Montagna Chunyuan. In più prepara 500 acri di terre fertili e l'atto di proprietà della Villa della Montagna Chunyuan!"


L'uomo sentì l'ordine e si spaventò. Ricchezze del genere, diceva davvero!? Per chi era tutto questo!? Una villa, 50.000 liang d'oro e due scatole di gioielli raffinati erano più che abbastanza per vincere l'appoggio di un generale!


Il Decimo Principe era sicuro che avrebbe vinto. In più aveva anche un altro premio come asso nella manica. Era una serie di manuali di grado human che aveva saccheggiato da una famiglia aristocratica. Con questo aveva conquistato molti guerrieri.


"Yang Lin, Yang Lin, perderai. Non puoi offrire nemmeno un decimo di ciò che posso offrire io. Voglio vedere come lotterai quando ti schiaccerò. Non ho bisogno di aspettare che quel vecchio parruccone muoia; farò la prima mossa e ti coglierò di sorpresa!"
                                


                                



