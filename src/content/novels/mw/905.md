---
title: Capitolo 905 - Partenza, campo di forza del Grande Imperatore
pubDate: 2025-12-15T08:37:10.286Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
9 Capitoli in coda, 0/5
-Schadenfreude</em>


"Vuoi andartene? Non vuoi andare nella strada delle tavole di pietra della strada dell'imperatore?"


Moguang sussultò. Lin Ming non aveva ancora percorso quella via. Quella strada sembrava più facile di quella delle luci delle volontà. Coloro che avevano superato la Strada dell'Imperatore probabilmente avevano intrapreso quel percorso.


Lin Ming però aveva scelto diversamente, era rimasto nella strada delle luci della volontà fino alla fine. Se avesse voluto sarebbe potuto tornare indietro a meditare sulle tavole di pietra dell'imperatore. Una volta che avesse raggiunto la fine di entrambe le vie. La sua coltivazione sarebbe aumentata nuovamente. Nemmeno Moguang poteva immaginarsi come sarebbe stato allora.


"Andiamo, non ho fretta. Andrò dalle tavole di pietra la prossima volta. Mi sono già allenato per due anni e tre mesi di fila e ho realizzato fin troppe cose. Non potrò processare tutto questo senza combattere. Non potrei digerire tutte queste informazioni se continuassi ad ottenere ispirazioni e non sarebbe un bene!"


Moguang annuì. La vita di un praticante di arti marziali era piena di lotte. Teoricamente, se uno avesse avuto abbastanza pillole, pietre di essenza spirituale di massimo livello, delle fondamenta abbastanza solide e anche la guida di famosi maestri, allora avrebbe potuto continuare ad allenarsi.


Perfino nelle grandi Terre Sacre del Regno Divino non c'era mai stato un genio che era andato in isolamento durante lo Xiantian e lo stadio della Sfera d'Energia e fosse arrivato al Mare Divino Realm in una sola volta.


Se i praticanti di arti marziali potevano essere paragonati ai generali e ai comandanti del mondo mortale, allora le Leggi, le comprensioni e l'allenamento erano come le tattiche militari e i combattimenti erano vera e propria esperienza sul campo. Se uno non le avesse mai messe in pratica, allora sarebbe stato un generale da tavolino. Non importava quanto avesse compreso o quanto fossero grandi i suoi maestri, sarebbe stato tutto inutile. Questo perché avrebbero rimuginato troppo, pensando di essere infallibili e invincibili, si sarebbero allontanati dalla via corretta e sarebbero andati incontro ad un disastro.


C'erano molti generali da tavolino che non avrebbero perso durante una discussione, ma che sarebbero stati sconfitti in battaglia. Questo valeva anche per coloro che avevano coltivato la via marziale.


"Bene, hai già coltivato per due anni e tre mesi. Non l'hai mai fatto così a lungo prima d'ora. Tornare nella strada delle tavole di pietra tra un anno o due non sarebbe una cattiva idea."


"Mn, non solo, c'è anche l'ultima volontà della strada delle luci. Tornerò a visitare il mondo del caos che l'Empireo Primordius ha creato. È davvero un posto miracoloso. I progressi che ho fatto lì sono indescrivibili!"


Gli scambi tra Lin Ming e Moguang erano avvenuti tutti nelle loro coscienze. Lin Ming non aveva ancora assunto una forma fisica. Il Nucleo Vorticante fluttuava ancora a mezz'aria, a volte rimaneva nascosto e altre volte riappariva. Moguang non sapeva cosa stesse accadendo, ma Lin Ming sapeva che in questo vasto universo esisteva un fenomeno conosciuto come buco nero, un corpo celeste simile al qi primordiale. In realtà un buco nero non aveva un colore, ma era invisibile. Aveva la capacità di inghiottire tutta la materia e l'energia. Anche un Sacro Lord del Regno Divino sarebbe morto se ci fosse entrato. Perfino la luce sarebbe stata divorata. E poiché il suo campo di forza era troppo potente, avrebbe deformato tutta la luce che gli passava attorno. Qualsiasi cosa nascosto tra la luce distorta sarebbe stato invisibile.


Un praticante di arti marziali poteva usare una Legge della Distorsione dello Spazio per nascondersi, ma un buco nero era un metodo di livello molto più alto e più sofisticato. Era quasi impossibile individuarlo con la percezione perché anche la percezione era un tipo di energia. Anch'essa sarebbe stata risucchiata dal buco nero.


Lin Ming lo sapeva perché lo aveva capito meditando nello spazio caotico. Un buco nero comprendeva simultaneamente le Leggi di alto livello del Caos, dello Spazio e del Tempo. Quando il vecchio Zao Hua aveva descritto le Leggi dello Spazio, ne aveva definite dieci: Distorsione dello Spazio, Divisione del Cielo, Squarcio Dimensionale, Caos dello Spazio, Genesi dello Spazio, Tempesta dello Spazio, Vortice del Buco Nero, Dimensione del Decimo Spazio, Distruzione del Mondo e Creazione del Mondo.


Le leggi del Buco Nero rientravano nel settimo livello del Concetto di Spazio!


Era un grado irraggiungibile per Lin Ming ora. Poteva solo trovare qualche indizio dallo spazio caotico.


Durante i tre mesi in cui aveva frantumato e riformato la sua Sfera d'Energia, la percezione di Lin Ming era entrata in uno stato distaccato particolare. Era come se fosse arrivato al livello di un supremo esperto, capace di vedere molte cose che prima non si immaginava. Questo includeva anche parte dei cambiamenti naturali e antichi dell'universo.


Aveva anche compreso come si formavano i buchi neri! Nonostante questo non potesse migliorare direttamente la sua forza, era comunque capace di ampliare i suoi orizzonti. Era un'esperienza incredibilmente rara per la sua anima e sarebbe stata inestimabile una volta che avesse provato a percepire il Grande Dao in futuro. Si poteva dire che i guadagni che aveva ottenuto qui superassero ogni altra opportunità fortunata che aveva ottenuto dai mistici reami, inclusa la città dell'Antica Fenice e anche il Tempio delle Meraviglie.


In passato aveva ottenuto per lo più materiali celesti che avevano abbreviato il tempo di coltivazione di Lin Ming. Se avesse avuto abbastanza tempo sarebbe riuscito a compensare tutto questo. Solo l'esperienza nello spazio caotico aveva cambiato completamente il punto di vista di Lin Ming.


Quando aveva usato l'energia del qi primordiale per riformare il Buco Nero della Sfera d'Energia, il cristallo brillante aveva formato un ciclone di energia che emetteva un calore simile al sole. Si era espanso ed era collassato più e più volte mentre formava un nucleo, simulando la formazione naturale dei buchi neri nell'universo.


Un buco nero era formato da un ciclone di materia, si condensava lentamente in un grande corpo celeste. Allora sarebbe bruciato, ardendo tutti gli elementi e diventando una stella. Dopo un'enorme quantità di tempo, questa stella sarebbe bruciata lentamente finché non fosse collassata a causa della sua stessa gravità, quando avrebbe formato un buco nero.


Se Lin Ming non avesse visto questo processo, allora non sarebbe riuscito a condensare un nucleo tale da produrre un fenomeno simile ad un vero buco nero. Era perfino capace di inghiottire la luce per un certo periodo di tempo e diventare invisibile.


Tra tutte le miriadi di Leggi, un corpo umano poteva essere descritto come un piccolo universo. Tutti i cambiamenti che governavano le stelle nell'universo potevano essere paragonati ad un corpo umano. Lin Ming sospirò vedendo quanto era incredibile l'umanità e l'universo e quanto erano connessi.


Naturalmente il nucleo di Lin Ming in realtà poteva essere descritto solo come un piccolo buco nero in miniatura, ma era ancora fondamentalmente diverso. Se avesse potuto davvero formare un buco nero allora sarebbe stato davvero ridicolo. Allora, se qualcuno avesse ucciso Lin Ming, e avesse lanciato il suo nucleo in una stella, allora il cristallo avrebbe divorato tutta la materia fino a distruggere la stella!


Sarebbe stato devastante!


"Andiamo!"


Quando la voce di Lin Ming si affievolì, si era già trasformato in innumerevoli particelle che formarono un corpo partendo dal nucleo. In questa tempesta di energia, si formò lo scheletro, poi i muscoli, la pelle, i lineamenti del volto e alla fine i capelli.


Tutto tornò al suo stato precedente!


In confronto a quando aveva superato il terzo stadio della Distruzione, l'aspetto di Lin Ming non era cambiato troppo. Solo il suo temperamento era ancora più tranquillo e la sua energia terrificante era ancora più nascosta, indagando attentamente però si poteva vedere che sembrava ci fosse un altro universo sigillato nel suo corpo, misterioso e sconfinato!


In quel momento Lin Ming assochilometriva ad un giovane scolaro elegante, ma in realtà c'era un grande drago assopito nel suo corpo. Una volta che si fosse svegliato, il mondo avrebbe tremato!


<em>Shua!</em>


Alla fine della strada delle luci c'era un portale oscuro. Al centro di questo portale, un'energia invisibile si era radunata insieme, formando un campo di forza terrificante capace di sopprimere tutti i sensi divini, l'anima e la percezione. Quando Moguang lo vide, si spaventò così tanto che cercò di fuggire. Non dubitò che se avesse attraversato questo portale, sarebbe morto!


"C'è qualche errore? Chi oserebbe attraversare questo portale... temo che morirò anche se sono nel tuo mare spirituale!"


Lin Ming sorrise. Disse:"Questo è il premio finale della Strada dell'Imperatore: il campo di forza del Grande Imperatore!"


L'Empireo Primordius era proprio degno di rispetto. Non solo aveva raffinato a tal punto la Strada dell'Imperatore, ma Lin Ming poteva prendere questo campo di forza come ricompensa!


.....


Pagoda della Nuvola.


Al di fuori della Strada dell'Imperatore si erano radunate oltre una decina di persone, tutte si stavano inchinando o stavano porgendo i loro saluti.


Anche il Maestro della Steppa aveva trattenuto la sua aura imperiosa. Mostrava perfino un po' di rispetto. Non c'erano molte persone nel Sacro Continente dei Demoni che avrebbero potuto spingerlo a comportarsi così. Questo perché nella Steppa del Massacro non c'era nessuno che poteva ucciderlo.


Le persone all'interno della Steppa non potevano sconfiggerlo e coloro che potevano farlo non potevano entrare.


C'erano sempre delle eccezioni comunque. Ad esempio l'Imperatore della Guerra dell'Imperatore o questa persona di fronte a lui.


Di fronte al Maestro della Steppa del Massacro c'erano quattro splendide elfe. Tutte loro avevano una coltivazione agli inizi della Sfera d'Energia e le loro figure erano alte e prosperose, come se fossero fatte con lo stesso stampo. Erano quattro gemelle, era estremamente raro che quattro gemelle riuscissero ad arrivare tutte agli inizi della Sfera d'Energia.


Tuttavia, se un guerriero di livello Imperatore le avesse cresciute diligentemente, allora non sarebbe stato troppo difficile finché il loro talento non fosse stato troppo scarso. Erano tutte vestite con seta sottile, rivelando le loro curve sinuose. Sollevavano una portantina. Una domestica vicina sollevò lentamente una tenda, mostrando un vecchio diavolo alto cinque piedi.


Il vecchio diavolo teneva un bastone da passeggio fatto di legno di pesco e uscì lentamente dalla portantina. Sembrava un vecchio sull'orlo della morte, ma il Maestro della Steppa non osò mostrargli il minimo disprezzo. Questo perché aveva già formato un demone a dodici ali e un tempo aveva il titolo di Maestro della Steppa!


Questo vecchio diavolo aveva governato la Steppa del Massacro per quasi 2000 anni. Dopodiché non era riuscito a fare progressi nella sua coltivazione, così aveva lasciato la Steppa del Massacro per cercare le sue opportunità fortunate ed isolarsi a coltivare.


Nonostante avesse meno di 1000 anni di vita e la sua forza avesse già iniziato a calare, era diventato un Imperatore Demoniaco a tre stelle. Era equivalente ad un maestro negli stadi avanzati del Mare Divino Realm, ma che non aveva attraversato sette Distruzioni. Anche così un cammello affamato era comunque più grande di un cavallo e la razza dei diavoli eccelleva in attacchi dell'anima. Erano naturalmente dotati in quanto a forza spirituale e volontà, entrambi questi aspetti non si sarebbero indeboliti con l'età. Quindi l'attuale Maestro della Steppa doveva ammettere di non poter rivaleggiare con lui.


Un anno dopo che Lin Ming era entrato ufficialmente nella Strada dell'Imperatore, il Maestro della Steppa iniziò a sentire un lieve presentimento. Non si era rassicurato nemmeno dopo aver posato la Formazione Divorante dei Diecimila Spettri. Aveva sempre l'irritante sensazione di essersi perso qualcosa. Non pensava di non poter uccidere Lin Ming, temeva solo che riuscisse a scappare in qualche modo. Se Lin Ming fosse scappato, allora il Maestro della Steppa sarebbe davvero impazzito.


A parte l'Imperatore della Guerra dell'Imperatore, c'erano ancora diversi guerrieri a dodici ali. Erano tutti guerrieri diavoli, demoni giganti e primitivi, ma questi individui terrificanti erano tutti tornati nelle loro terre. Non si sapeva nemmeno quanti di loro fossero vivi. Il Maestro della Steppa aveva pagato un caro prezzo per fare venire questo vecchio diavolo!


Tutto questo per assicurarsi che Lin Ming non scappasse!


Con la Formazione Divorante dei Diecimila Spettri e il vecchio diavolo, il Maestro della Steppa era sicuro che Lin Ming non sarebbe riuscito a scappare. Sarebbe morto qui!
                                


                                



