---
title: Capitolo 910 – Fondere i tre grandi Campi di Forza
pubDate: 2025-12-15T08:37:10.287Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
44 Capitoli in coda, 0/5
-Schadenfreude</em>


"Sarebbe stato meglio se l'Antico Diavolo non si fosse fatto esplodere. Se questi due frammenti fossero stati insieme allora i ricordi sarebbero stati più completi."


Quando Lin Ming era ancora nello stadio della Trasformazione del Corpo, aveva dovuto mantenere un'assoluta cautela mentre sceglieva quale frammento spirituale assorbire e doveva anche selezionare quelli più piccoli. Ora però la situazione era diversa. A parte la sfera di luce al centro, Lin Ming poteva scegliere liberamente quale frammento assorbire e anche se quello lo spirito dell'Antico Diavolo fosse stato completo, era sicuro di poterlo assimilare.


Lin Ming non scelse a caso quale dei due frammenti assorbire. Prima usò la sua percezione per sondarli. Scoprì che c'era una piccola differenza di dimensioni, il primo frammento era grande circa il 10% rispetto al secondo.


Tuttavia il frammento spirituale più piccolo emanava una luce nera. Sembrava che ci fosse una lieve differenza nel flusso di tempo attorno a quella scheggia.


D'altra parte, le fluttuazioni delle leggi attorno al frammento più grande erano molto più deboli.


Senza dubbio il frammento più piccolo conteneva più comprensione delle leggi dell'Antico Diavolo.


"Sceglierò questo allora!"


Lin Ming prese il frammento più piccolo. La maggior parte dei ricordi di questo frammento riguardavano le esperienze dell'infanzia dell'Antico Diavolo. Queste memorie non erano molto utili per Lin Ming, gli importava di più delle abilità, delle tecniche e delle leggi. Questi tipi di ricordi gli avrebbero permesso di diventare più potente.


<em>Woosh!</em>


Il frammento dell'anima fu inghiottito completamente da Lin Ming e dissolto nel suo mare spirituale.


Mentre la sua coltivazione cresceva, Lin Ming iniziò a capire che era impossibile per gli altri praticanti di arti marziali divorare in questo modo i ricordi degli altri. Questo perché ogni frammento, non importava quanto fosse piccolo o poco importante, avrebbe avuto il marchio spirituale del suo proprietario.


Un marchio spirituale era fondamentale. Se uno avesse assorbito il marchio spirituale degli altri, la sua personalità sarebbe diventata confusa e anche doppia. Alla fine sarebbe caduto nella depravazione e sarebbe diventato uno zombie.


Cancellare il marchio spirituale però era impossibile. Questo perché era legato profondamente in ogni parte di un'anima, dove si fondeva completamente con lo spirito. Se uno avesse usato la forza per distruggerlo, allora avrebbe distrutto anche il frammento stesso.


Il Cubo Magico però aveva un'abilità misteriosa e ineffabile; qualsiasi anima che risucchiava sarebbe stata privata del marchio spirituale, diventando puri ricordi che potevano essere assorbiti direttamente da Lin Ming.


Lin Ming si ricordò di quando era entrato nello spazio del Cubo Magico e aveva visto come Mo Qianxue aveva usato il Divino Cristallo del Cubo Magico per distruggere all'istante 10.000 esperti al Mare Divino Realm. Lin Ming si immaginava che il Cubo Magico fosse un artefatto divino spirituale. Il suo livello superava di gran lunga la sua comprensione.


Non appena il frammento dell'Antico Diavolo entrò nel mare spirituale di Lin Ming, iniziò a creare una tempesta. Anche se la mente e la volontà del giovane erano ferme, sentì la mente trasalire mentre la tempesta spirituale lo scuoteva, gli faceva dolere la testa in modo lancinante!


Questo era un terzo dello spirito dell'Antico Diavolo, che era vissuto per decine di migliaia di anni!


Dopo aver vissuto per tutto questo tempo, quante esperienze doveva aver fatto? Quante informazioni aveva? Era incalcolabile.


Lin Ming aveva vissuto per 25 anni e non ricordava nemmeno cos'era accaduto prima dei tre anni. Aveva 22 anni di ricordi e stava assorbendo un terzo di decine di migliaia di anni di ricordi; si poteva immaginare quanto fosse grande l'impatto sulla sua mente.


Visto che praticava l'alchimia e allenava la Tattica dell'Anima Tirannica, l'anima di Lin Ming era estremamente formidabile, molto più della maggior parte dei praticanti di arti marziali al Mare Divino Realm. Eppure anche per lui accettare un impatto del genere sul suo spirito gli faceva provare un dolore lancinante.


La capacità di ricordare di una persona era limitata. Più forte era la forza dell'anima e più questa capacità sarebbe stata più grande. Bisognava sapere che un praticante di arti marziali Xiantian avrebbe avuto una memoria fotografica. Per quanto riguardava un maestro con una coltivazione al Mare Divino Realm, poteva esaminare velocemente il contenuto di una tavoletta di giada e memorizzarlo. Potevano memorizzare in uno o due giorni una quantità di esperienza che equivaleva a tutti i ricordi di un mortale.


Si poteva immaginare tutte le informazioni che potevano essere contenute nel mare spirituale di un coltivatore che era vissuto per decine di migliaia o anche centinaia di migliaia di anni. Quindi, se il mare spirituale di una persona non fosse stato abbastanza formidabile e grande, non avrebbe avuto altra scelta se non selezionare alcune informazioni scartando tutto il resto.


E l'Antico Diavolo aveva un'enorme quantità di ricordi che erano inutili per Lin Ming. Quando sentì che il suo mare spirituale era sul punto di collassare, Lin Ming attivò l'intento marziale Samsara e distrusse tutte le informazioni inutili, lasciando solo i metodi di coltivazione, i Concetti e altre esperienze che gli sarebbero state d'aiuto.


Diverse ore dopo, Lin Ming riuscì finalmente ad assorbire tutti i ricordi dell'Antico Diavolo. Oltre il 90% dei ricordi era stata scartata e non ne era rimasta nemmeno il 10%. Erano stati tutti compressi nel mare spirituale di Lin Ming, non aveva il tempo di esaminarli.


Dopo averli ottenuti, i primi che guardò non furono quelli che riguardavano i Concetti o i metodi di coltivazione, ma quelli dell'Antico Abisso Demoniaco e del Mare dei Miracoli.


Sfortunatamente la questione era diversa rispetto a ciò che si aspettava. Questo Antico Diavolo aveva seguito diversi Empirei 10.000 anni fa per annientare l'Empireo Primordius e i suoi guerrieri nel Sacro Continente dei Demoni. Tuttavia quegli Empirei avevano grandissimi esercito e l'Antico Diavolo era solo un soldato. Non era stato degno di vedere com'era morto l'Empireo Primordius.


Poco dopo che la grande guerra iniziò, l'Antico Diavolo era stato ucciso. Dopodiché, per qualche motivo inspiegabile, era stato sigillato nel Mare dei Miracoli. L'Antico Abisso Demoniaco e il Mare dei Miracoli erano stati bloccati dai poteri sovrannaturali dell'Empireo Primordius. Il Fiume Infernale era uno strumento usato per sigillarli ed era stato raffinato dal cadavere di un Vero Drago; era un'energia potente e incredibile.


"Il corpo di un Vero Drago..." Lin Ming sussultò. Un Vero Drago era una Bestia Divina, una creatura dello stesso livello di una fenice. La sua forza era inimmaginabile. Dopo che Lin Ming aveva ottenuto una sola goccia del sangue di una scaglia inversa, ne aveva ricavato innumerevoli benefici. E dopo aver ottenuto cento gocce di sangue di Antica Fenice, era diventato molto più potente.


I veri corpi di un Vero Drago e di una Fenice però erano lunghi migliaia o anche decine di migliaia di chilometri. Quanto sangue dovevano avere? Era inimmaginabile!


Pensandoci, se una fenice lunga migliaia di chilometri bruciasse miliardi di jin di sangue e la sua essenza di sangue, che livello avrebbe raggiunto? Forse perfino distruggere l'universo sconfinato non sarebbe stato difficile.


"Capisco... così il motivo per cui è diventato difficile ascendere dal continente Tianyan è stato perché l'Empireo Primordius ha sigillato il Mare dei Miracoli e l'Antico Abisso Demoniaco con il Fiume Infernale, come effetto collaterale i canali che collegavano il mondo del continente Tianyan al Regno Divino ne sono stati influenzati. Dopo quella guerra catastrofica, guerrieri al di sopra del Mare Divino Realm non sono più riusciti a discendere in questo mondo. Questo perché il pianeta è stato sigillato con un invisibile campo di energia. Solo un praticante di arti marziali come il vecchio Zao Hua può venire qui perché la sua coltivazione è debole ed è capace di penetrare attraverso le fessure di questo campo di forza."


"Il motivo per cui il continente Tianyan si è deteriorato è stato perché la guerra di 100.000 anni fa ha influenzato le regole di questo mondo. Allo stesso tempo il sigillo del Fiume Infernale ha tagliato la connessione tra il Regno Divino e il continente Tianyan. Dato che l'energia Origin del Regno Divino non può trapelare qui, questo ha fatto sì che non nascessero più praticanti di arti marziali che potevano superare il Mare Divino Realm. Gli stadi avanzati del Mare Divino Realm erano già un limite ed è impossibile sbarazzarsi di questa maledizione perché è stata causata dalla soppressione delle regole di questo mondo. Perfino per me non sarebbe facile rompere questa maledizione. Bisogna per forza ascendere al Regno Divino per superare il Mare Divino Realm."


Senza dubbio i praticanti di arti marziali del Regno Divino partivano da un punto completamente diverso rispetto a quelli del continente Tianyan. Questo perché il Regno Divino aveva un'enorme quantità di energia Origin, quindi era molto più facile avanzare al Mare Divino Realm. Non era come nel continente Tianyan, dove un praticante di arti marziali doveva assorbire con difficoltà briciole di energia Origin e rischiava di fallire nell'attraversare la Distruzione, riducendosi in cenere.


Lin Ming non si lamentò, né biasimò il fatto di non essere nato nel Regno Divino. Questo perché anche il posto dove si nasceva faceva parte del destino. Se un praticante di arti marziali fosse nato nei piani inferiori, si poteva solo dire che il suo destino fosse insufficiente.


Lin Ming però era un'anomalia, aveva ottenuto il Cubo Magico quando era nello stadio della Trasformazione del Corpo. Come sarebbe riuscito ad avere un colpo di fortuna del genere nel Regno Divino? Avrebbe raggiunto i risultati che aveva ora?


Quindi i praticanti di arti marziali dei reami divini non avrebbero mai dovuto pensare che sarebbe stato meglio nascere nel Regno Divino. Se si ritenevano già sconfitti in partenza, allora questi pensieri li avrebbero bloccati, facendoli sempre sentire inferiori ai praticanti di arti marziali del Regno Divino e di conseguenza sarebbe stato difficile che ottenessero grandi risultati.


Dopotutto anche nel desolato continente Tianyan c'erano stati individui sbalorditivi come l'Imperatore Demoniaco, l'Imperatore Shakya e anche Yang Yun.


Yang Yun aveva detto con coraggio che avrebbe riportato l'età dorata del continente Tianyan, restaurando la gloria che aveva 100.000 anni fa. Per farlo però doveva rompere il sigillo del Fiume Infernale e riconnettere i canali tra il Regno Divino e il continente Tianyan. Lin Ming non sapeva se Yang Yun poteva riuscirci, ma solo questa ambizione e questo spirito erano stupefacenti. Yang Yun era figli illegittimo ed era stato umiliato per tutta la vita, eppure aveva sopportato tutto questo e aveva mantenuto un orgoglio incredibile!


La strada di un praticante di arti marziali era già una sfida contro la volontà del cielo. Non arrendersi, non accettare il fato, sfidare il mondo, solo facendolo si poteva sfidare la volontà del cielo!


Quando lo capì, Lin Ming sentì una sublimazione della sua anima, come se la sua forza spirituale avesse fatto un altro progresso. Sentì vagamente che gli intenti marziali del Grande Imperatore, Asura e del Dio del Massacro stavano iniziando a fondersi lentamente.


Una fusione di intenti marziali era un processo di comprensione. Si poteva solo meditare su di essi, non importava quanti materiali celesti si mangiassero!


Ripensandoci, l'Imperatore Shakya un tempo si era seduto sotto un albero Bodhi e aveva meditato per sette giorni e sette notti, fondendo sette intenti marziali diversi e superando il vuoto delle arti marziali. Allora era solo al settimo stadio della Distruzione!


Un individuo così talentuoso non aveva sperimentato un'opportunità fortunata così grande, eppure era riuscito a contare sulla sua comprensione per arrivare a quel punto. Quanto era sbalorditivo!


"Proveniamo entrambi dal continente Tianyan. L'Imperatore Shakya è riuscito a fondere sette diversi tipi di intento marziale, ma io non riesco a fonderne tre? Sono davvero così diverso dagli altri?"


"Il mio cuore delle arti marziali è inestinguibile e immortale come il sole, la luna e le stelle! La mia volontà non si fermerà qui, perpetuerà in eterno! Nonostante la mia anima e il mio corpo non sono ancora diventati eterni, una volta che arriverò al picco delle arti marziali, ribalterò il Samsara del mondo e vivrò finché esisterà l'universo!"


In quel momento Lin Ming ottenne un'ispirazione e il flusso dei suoi pensieri iniziò a scorrere più facilmente. Sentì un profondo spirito eroico in lui!


Nonostante non avesse mai pensato che sarebbe stato meglio nascere nel Regno Divino, Lin Ming aveva comunque provato meraviglia nei confronti dei praticanti di arti marziali del Regno Divino e dei suoi geni. Era ben consapevole che non c'erano limiti nell'universo e ci sarebbe stato sempre qualcuno di più potente. Era consapevole di quanto fosse grande il mondo e di quanto lui fosse piccolo.


Un tempo aveva pensato che rendersi conto di tutto questo potesse aprire i suoi orizzonti, ma ora aveva definito ancora meglio questi concetti. Che importava se non c'erano limiti nell'universo? E anche se il Regno Divino era sconfinato e c'era più di un miliardo di mondi insieme ad altri innumerevoli piani inferiori?


La mia strada delle arti marziali conquisterà ogni cosa, supererà ogni ostacolo e sfiderà la volontà del cielo!


Voglio sfidare il cielo, diventare un demone, un immortale, voglio arrivare al picco delle arti marziali e superare un Empireo!
                                


                                



