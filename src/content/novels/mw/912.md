---
title: Capitolo 912 – Diventare il maestro della steppa
pubDate: 2025-12-15T08:37:10.287Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
42 Capitoli in coda, 0/5
-Schadenfreude</em>


Lin Ming non aveva fretta di tornare nel continente Tianyan. Ora era al quarto stadio della Distruzione e aveva aperto le prime quattro Porte Nascoste, ma non aveva ancora assimilato i ricordi dell'Antico Diavolo. Se avesse potuto riflettere su quelle informazioni, allora la sua comprensione dei Concetti di Tempo e Oscurità sarebbero aumentati di un altro livello. Per quanto riguarda il resto, nonostante non avrebbe accresciuto la sua forza, gli avrebbero comunque permesso di capire i punti deboli dell'Antico Diavolo.


Questo era il capitale più grande su cui Lin Ming contava per contendere con Yang Yun. Altrimenti, nonostante tutti i suoi recenti progressi, non avrebbe avuto comunque la sicurezza di poterlo sconfiggere.


Quando vide che Lin Ming stava ritirando l'intento marziale demoniaco, Moguang disse all'improvviso:"Non credi che sia un po' strano? Se i campi di forza del Grande Imperatore, Asura e del Dio del Massacro si sono fusi insieme ed è l'intento marziale demoniaco completo, perché ha questo nome? Credo che sarebbe meglio chiamarlo caotico o anche primordiale. Sembra molto più appropriato." Disse Moguang mentre si accarezzava il mento peloso.


Lin Ming rifletté per un momento e disse:"Forse intento marziale primordiale è il suo vero nome e il cosiddetto intento marziale demoniaco è solo una porzione di esso."


Quando i tre intenti marziali si erano fusi, Lin Ming aveva avuto la sensazione che l'intento marziale demoniaco fosse incompleto. Dall'Asura, al Dio del Massacro e al Grande Imperatore, tutti prendevano come base la via del massacro. Nonostante combattere fosse essenziale per la vita di un praticante di arti marziali, questo non significava che fosse tutto per lui.


"Cosa? Un intento marziale demoniaco così fico è solo una piccola parte incompleta? Allora quanto dev'essere sbalorditivo l'intento marziale intero?" Moguang era esterrefatto; questo superava le sue aspettative.


"Non è troppo strano. Che tipo di persona è l'Empireo Primordius? In passato l'Imperatore Shakya si è seduto sotto un albero Bodhi per sette giorni e sette notti e ha fuso insieme sette intenti marziali. Se poteva farlo lui, allora anche l'Empireo Primordius doveva essere capace di fondere ancora più intenti marziali insieme. Ricorda, l'intento marziale demoniaco è diviso in tre intenti marziali: Grande Imperatore, Dio del Massacro e Asura. Sono tutti domini, campi di forza, ma gli intenti marziali non si limitano solo a questo tipo di energia.


Moguang annuì. Il ragionamento di Lin Ming aveva senso.


Tuttavia le tre parti dell'intento marziale demoniaco non erano ordinari; erano molto più potenti e relativamente rari. Nonostante fossero solo tre, il risultato della loro fusione poteva superare perfino l'integrazione dei sette intenti marziali che l'Imperatore Shakya aveva attuato così tanti anni fa. Inoltre l'Imperatore Shakya aveva dovuto comprenderlo da sé, la forza di quegli intenti marziali doveva essere limitata.


Mentre Moguang stava parlando con Lin Ming, tre uomini vestiti di nero si avvicinarono al giovane tremando.


Lin Ming strizzò gli occhi. Aveva notato che questi tre erano Re Demoniaci a tre stelle; tutti ad un passo dal diventare Re Demoniaci a quattro stelle. Questo significava che potevano rivaleggiare con il guerriero della Distruzione più debole.


"Chi siete?" Disse Lin Ming.


Dopo aver formato l'intento marziale demoniaco completo, la pressione che emanava era ancora superiore. Poche parole prive di vera essenza risuonarono nelle orecchie di questi tre come un tuono, scuotendo perfino le loro anime.


Era impossibile per loro sopportare questa pressione, si inginocchiarono tutti. "Signor Lin, siamo gli Anziani supervisori del Divino Tempio del Massacro. Dato che il signor Lin è andato in isolamento, non abbiamo osato disturbarla, ma ora che le sue Leggi del Sangue Demoniache hanno raggiunto il gran successo, siamo venuti qui per seguire i suoi ordini!"


Lin Ming capì cosa stava accadendo. Questi tre erano venuti per mostrargli lealtà. Dato che Luosha era morto, la posizione del maestro della steppa era vacante. Dato che era stato Lin Ming ad uccidere Luosha, naturalmente avrebbe ereditato lui questa carica.


Il controllo della steppa del massacro era stato preso dai demoni giganti, dai diavoli e dai primitivi. Queste razze temevano tutte l'umano Lin Ming, mentre questi tre erano nella condizione opposta. Erano venuti qui per lusingare e leccare i piedi, sperando di diventare sottoposti di Lin Ming ed ottenere benefici dal cambio del maestro della steppa.


A Lin Ming non piaceva questo tipo di persona, ma se li avesse portati sotto il suo controllo sarebbe stato facile usarli.


"Il precedente maestro della steppa ha accumulato un'enorme quantità di tesori nel Divino Tempio del Massacro. Ora è sigillato da una formazione, ma alcuni meschini ladri hanno intenzione di scioglierla e saccheggiare tutti i tesori della steppa del massacro."


Non esistevano alleanze permanenti, contavano solo i propri interessi. Per attirare il favore di Lin Ming, questi tre uomini vestiti di nero avevano venduto immediatamente i loro compagni.


"Saccheggiare i tesori e fuggire?" Lin Ming sogghignò. Dopo aver ottenuto i tesori del Tempio delle Meraviglie non gli importava molto degli averi del maestro della steppa, ma non avrebbe lasciato che gli altri si approfittassero di lui in questo modo. Altrimenti gli altri non avrebbero pensato che fosse uno sciocco?


Lin Ming fece un cenno e afferrò direttamente i tre uomini. Ignorando le loro grida di allarme, li ripose tutti nell'Anello Viola. Poi prese l'anello spaziale del vecchio diavolo e volò dritto verso il Divino Tempio del Massacro!


Lin Ming era rimasto nella steppa del massacro per molto tempo e sapeva dov'era localizzato il tempio. Era ad appena 20.000 chilometri di distanza dalla Pagoda della Nuvola, ma ora per lui bastava un bastoncino di incenso di tempo per attraversarla.


<em>Hu!</em>


Lin Ming sfrecciò nel Divino Tempio del Massacro come un fulmine. Con un cenno, tre uomini vestiti di nero furono scagliati fuori dall'Anello Viola. Erano arrivati nella camera dei tesori di Luosha. C'erano diversi capi di pagode, Grandi Lord, Anziani, emissari e maestri di formazioni, stavano tutti provando ad aprire la tesoreria.


Quando videro Lin Ming apparire, rimasero storditi per un momento per poi rimanere inorriditi!


Luosha non era abile nel creare formazioni, quindi le protezione della camera del tesoro erano state fatte su commissione da altre persone. I maestri delle formazioni erano riusciti a sciogliere l'80-90% delle restrizioni ed era solo questione di tempo prima che avessero successo. Volevano approfittarsi del momento in cui Lin Ming era andato in isolamento per ottenere grandi quantità di tesori per poi fuggire, ma ora si poteva immaginare quale sarebbe stato il loro fato!


"Davvero, si fa di tutto per diventare ricchi."


<em>Nota Traduzione: "(gli uomini fanno/) si fa di tutto per diventare ricchi" (人为财死) letteralmente sarebbe "gli uccelli muoiono per il cibo e gli uomini per le ricchezze".</em>


"Ahh!"


I praticanti di arti marziali si spaventarono, non osarono nemmeno respirare. Se Lin Ming l'avesse voluto, avrebbe potuto polverizzare tutti quanti.


"Voi tre, impiantate un sigillo dello schiavo in ogni Grande Lord qui." Disse Lin Ming ai tre uomini vestiti di nero dietro di lui. Non aveva intenzione di ucciderli. La steppa del massacro era un'ottima fonte di risorse. Ogni anno ne avrebbe tratto un'enorme quantità di benefici. Dopo essere asceso al Regno Divino non avrebbe avuto bisogno di queste ricchezze, ma poteva trasportarle nell'Isola della Divina Fenice. Dopotutto quando Lin Ming sarebbe asceso, la sua famiglia sarebbe rimasta qui.


Voleva trasformare l'Isola della Divina Fenice in un Reame Divino. Per farlo avrebbe avuto necessità di un'enorme quantità di risorse.


Prima di ascendere aveva intenzione di fare una connessione tra le barriere che dividevano il continente Tianyan e stabilire una nuova formazione di trasmissione. Se avesse potuto prendere la steppa del massacro, avrebbe potuto garantire una grandissima prosperità alla sua famiglia.


"Noi..." I tre Anziani supervisori all'inizio ne furono sorpresi. Solo quando videro la scena di fronte ai loro occhi si resero conto di essere arrivati nel Tempio del Massacro!


Cielo! Che velocità era questa?!


Prima che potessero esclamare per la sorpresa, sentirono l'ordine che Lin Ming gli aveva dato e rimasero scioccati. Impiantare sigilli dello schiavo? Era un po' terrificante.


"Impiantare sigilli dello schiavo in loro?" Il supervisore più potente deglutì. Vide tutti i presenti gli lanciarono occhiatacce piene d'odio e paura. Questi sciocchi ora si erano resi conto che i tre supervisori li avevano venduti.


"Sì. Impiantate sigilli dello schiavo. Tutti coloro che resisteranno moriranno!" Mentre parlava, Lin Ming emanò un intenso intento omicida. Per questi praticanti di arti marziali, diventare schiavi non sarebbe stato molto diverso dal morire.


Questi capi delle Pagode e Grandi lord erano riusciti ad arrivare a questo livello perché erano tutti persone talentuose e orgogliose. Anche se temevano Lin Ming, non erano disposti ad essere controllati.


"Separatevi e scappate via!"


Gridò all'improvviso il capo della Pagoda della Grande Ascia. Tuttavia, proprio mentre parlava, il suo corpo tremò. Poi una scena destò orrore in tutti i presenti. La figura alta e robusta del capo della Pagoda della Grande Ascia si era disintegrato all'improvviso, prima ridotto a pezzi, e poi in polvere. Era svanito.


L'intero processo era accaduto all'istante e silenziosamente. Videro solo l'espressione sfigurata dal dolore del capo della pagoda mentre gridava in muta disperazione. La sofferenza che aveva mostrato aveva lasciato una forte impressione in tutti quanti, diventando un incubo indimenticabile.


"Datemi la vostra lealtà. E forse un giorno riotterrete la libertà. Altrimenti morirete ora." Disse con placida indifferenza Lin Ming. Uccidere tutte queste persone sarebbe stato un po' problematico, ma non gli importava comunque.


Un Grande Lord non poté sopportare questa pressione e si arrese. Fu il primo ad accettare il sigillo dello schiavo. Presto seguì il secondo, poi il terzo, il quarto e così via. Se ci fosse stata una possibilità di ottenere la libertà in futuro, sarebbe stato sempre meglio che morire immediatamente qui. Se fossero morti allora non sarebbe rimasto nulla di loro.


Quindi gli Anziani supervisori impiantarono i sigilli dello schiavo sui dieci Grandi Lord. Per quanto riguardava gli altri, fu Moguang ad impiantare dei sigilli dello schiavo su di loro. Dopo aver fatto tutto questo, Lin Ming mosse le dita e tre raggi grigi sfrecciarono verso i corpi dei supervisori.


Ne furono scioccati:"Signor Lin... lei..."


"Ho posto un sigillo che contiene un po' del mio campo di forza demoniaco. Se penserete di tradirmi, avrò solo bisogno di un pensiero e il campo di forza si scatenerà nel vostro corpo e subirete lo stesso fato di quel capo della pagoda!"


I tre supervisori rabbrividirono. Non avevano il coraggio, né pensavano di tradire Lin Ming.


In ogni caso questi tre campi di forza demoniaci erano molto meglio di un sigillo dello schiavo. Almeno non avrebbe influenzato la loro volontà e i loro pensieri.


"D'ora in avanti sono il maestro della stessa, sono il governatore della Steppa del Massacro!" Disse con forza Lin Ming. Quando parlò, tutti i presenti si inginocchiarono con espressioni piene di riverenza, paura e venerazione. Nessuno di loro osò nemmeno pensare di poter resistere a Lin Ming. La sua pressione era di gran lunga superiore rispetto a quella di Luosha!


Lin Ming prese diverse erbe medicinali dal suo anello spaziale e le lanciò ai tre Anziani supervisori.


Queste erbe medicinali erano state raccolte con noncuranza da Lin Ming quando aveva percorso le distese erbose del Tempio delle Meraviglie. Mentre non erano troppo preziose per lui, potevano essere considerate molto rare per gli altri. Nonostante potessero essere considerati ricchi, come potevano essere paragonati a qualcuno come Lin Ming, che aveva incontrato ripetutamente occasioni fortunate?


"Se mi seguirete, non vi tratterò ingiustamente."


Disse con indifferenza Lin Ming. I tre supervisori si inchinarono di nuovo, mostrando la loro realtà. La loro coltivazione era solo uguale ad un coltivatore umano tra gli stadi avanzati del del Nucleo e un praticante di arti marziali della Distruzione. Se avessero potuto abbreviare il periodo di transizione per diventare un guerriero di livello Imperatore, allora sarebbe valsa la pena perfino di ricevere un sigillo dello schiavo.


Senza dire altro, Lin Ming scagliò un pugno alle formazioni.


"Spaccatevi!"


<em>Bang!</em>


Con un grido, le formazioni che proteggevano la camera dei tesori si spaccarono all'improvviso. La tesoreria ora era aperta.
                                


                                



