---
title: Capitolo 918 – Dieci Passi per Uccidere
pubDate: 2025-12-15T08:37:10.288Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
36 Capitoli in coda, 0/5
da editare
-Schadenfreude</em>


Lin Ming era infuriato. Tutte queste persone avevano preso la famiglia Lin come ostaggio, avevano umiliato vecchi, donne e bambini, avevano perfino tagliato le dita di Lan Yunyue e dei giovani della famiglia Lin.


Tutti loro meritavano solo la morte!


Quando Situ Yaoxi vide l'intento omicida di Lin Ming, provò sempre più orrore. Yang Yun aveva dato a lei e a Situ Bonan la missione di catturare o uccidere Lin Ming. Dopo aver visto quanto era formidabile la formazione di Yang Yun, aveva pensato che Lin Ming sarebbe stato spacciato nel momento in cui fosse entrato in questo territorio. Aveva radunato i membri della giovane generazione più talentuosi del Reame Divino Asura per fare ereditare loro un po' del destino di Lin Ming e ottenere qualche vantaggio dopo la sua morte.


La maggior parte delle persone che si erano precipitate qui erano diretti discendenti del Reame Divino Asura, erano il futuro del loro paese.


Quando Situ Yaoxi li vide avvicinarsi a questo dio della morte, iniziò a farsi prendere dal panico. Voleva avvertirli di scappare, ma proprio mentre stava per farlo, pensò all'Anziano Sun. L'Anziano Sun non faceva parte del Reame Divino Asura, naturalmente non voleva che se ne andasse via da qui. Se questo vecchio fosse rimasto a guadagnare un po' di tempo per loro, allora forse si sarebbe potuta salvare.


Situ Yaoxi pensò a questa idea. Stava per usare una trasmissione di vera essenza per ordinare a tutti i membri della giovane generazione del Reame Divino Asura di fuggire velocemente, ma era già troppo tardi.


Il controllo di Lin Ming sulla Formazione di Chiusura del Sangue Mistico superava di gran lunga l'immaginazione di Situ Yaoxi. In un batter d'occhio si espanse a diverse centinaia di piedi in più, avvolgendo tutti.


Lin Ming sporse le mani e mise direttamente Lan Yunyue nell'Anello Viola. Poi guardò freddamente tutti gli altri e disse con tono cupo:"State tutti per morire!"


"Lin Lanjian, chi credi di essere?! Credi davvero di poter fare tutto quello che vuoi che con il tuo quarto stadio della Distruzione? Pensi davvero di essere così potente?!" L'Anziano Sun era stato colto dal panico per un momento prima ma poi si riprese. In quanto esca per attirare Lin Ming qui, Yang Yun gli aveva già dato un asso nella manica per sopravvivere.


"Leone Suanni, esci fuori!" In un batter d'occhio l'Anziano Sun tirò fuori una borsa di cuoio dalle maniche e la lanciò. Era uno strumento simile ad un vaso spirituale, ma mentre il primo conteneva delle piante, questa borsa veniva usata per evocare bestie.


<em>Nota Traduzione: Sarebbe un <a href="https://www.google.it/search?q=%E7%8B%BB%E7%8C%8A&source=lnms&tbm=isch&sa=X&ved=0ahUKEwiwlK3Sx7fdAhXhsosKHWYABO0Q_AUICigB&biw=897&bih=927" rel="noopener" target="_blank">ibrido tra un leone e un drago</a>.</em>


La creatura apparsa era color cremisi e sembrava un leone normale, eccetto il fatto che era diverse decine di volte più grande!


Quando il Leone Suanni apparì, occupò immediatamente quasi la metà dello spazio della sala frontale. Situ Yaoxi si rallegrò quando vide la bestia. "Un Leone Suanni! Ahah, il patriarca Sun è davvero riuscito ad ottenere una bestia Sacra! Unirò le forze con le e distruggeremo questo piccolo bastardo!"


Un Leone Suanni era una Bestia Sacra al picco degli stadi intermedi del Mare Divino Realm. Inoltre il corpo di una Bestia Sacra era estremamente robusto e formidabile. La forza combattiva di un leone Suanni non era inferiore di molto a quella di Situ Haotian. Anche se non fossero riusciti a sconfiggere Lin Ming, avrebbero comunque potuto tenergli testa. Se avessero guadagnato abbastanza tempo, Yang Yun avrebbe avuto il tempo di precipitarsi quaggiù. Allora Lin Ming sarebbe stato spacciato!


Situ Yaoxi alla fine vide una lieve speranza di sopravvivere a questa calamità. Finché avessero potuto persistere fino all'arrivo di Yang Yun, allora avrebbero vinto!


"Roar!!"


Il leone Suanni ruggì e le fiamme rosso sangue e il fumo avvolsero tutto il suo corpo. Un'aura terrificante fece ritirare rapidamente tutti i praticanti di arti marziali nelle vicinanze. Era la pressione portata dalla presenza di una forte Bestia Sacra.


"Distruzione Celeste!" Con un ordine da parte dell'Anziano Sun, il leone Suanni menò due artigliate verso la testa di Lin Ming!


Una Bestia Sacra aveva un corpo naturalmente formidabile e non aveva bisogno di coltivare per usare la propria energia. Erano come un coltivatore dell'essenza e dell'energia. Un'artigliata era abbastanza potente da scuotere il mondo. Anche una montagna divina sarebbe stata spianata da questo attacco!


"Leone Suanni? Umpf, le leggende dicono che è il figlio di un Vero Drago. Una bestia con una stirpe così misera osa davvero definirsi un leone Suanni? Muori!"


Lin Ming sogghignò e attivò le Otto Porte Nascoste e la Forza del Dio Blasfemo. Strinse la Grande Alabarda Sanguigna e colpì verso il basso. Il potere del fuoco e del fulmine si intersecarono e anche lo spirito da battaglia si infuse nell'asta!


Quando lo spirito da battaglia primordiale apparì, tutto lo spazio primordiale attorno a Lin Ming diventò all'improvviso più forte. Quando il leone cremisi si precipitò in avanti, metà dell'energia dei suoi attacchi si era già esaurita. In quel momento la Grande Alabarda Sanguigna impattò contro di lui.


<em>Dang!</em>


La Grande Alabarda Sanguigna e gli artigli del Leone Suanni si scontrarono. Nonostante fosse una bestia in carne ed ossa, gli artigli della creatura erano più affilati di un tesoro di grado Heaven. Quando impattarono sulla Grande Alabarda Sanguigna, risuonò un forte clangore.


Tuttavia la lama dell'alabarda brillò all'improvviso con una luce grigio argento, emanando un profondo intento omicida. Questo momento potente e vigoroso la fece diventare ancora più affilata!


Questa era la gloria di uno spirito da battaglia primordiale.


<em>Crack!</em>


Gli artigli del Leone Suanni furono strappati e distrutti dalla Grande Alabarda Sanguigna. Il sangue piovve sul terreno!


"Roarr!"


La creatura ululò di dolore, la sua forza era equivalente solo ad un guerriero al picco degli stadi intermedi del Mare Divino Realm; come poteva rivaleggiare con Lin Ming?


La Grande Alabarda Sanguigna scattò verso l'alto e colpì il petto del Leone Suanni. Dopo aver emesso un gemito di dolore, la creatura fu scaraventata via da Lin Ming.


"Cosa?!" Situ Yaoxi e l'Anziano Sun spalancarono gli occhi per il terrore. Anche se non credevano che il Leone Suanni potesse sconfiggere Lin Ming, non si immaginavano che una bestia del genere sarebbe stata scagliata via in un confronto diretto! Che forza aveva Lin Ming? Era già diventato il più potente al mondo?


In soli tre anni la sua coltivazione era arrivata solo al quarto stadio della Distruzione, eppure il suo potere si avvicinava già a quello del guerriero più potente al mondo?!?!


L'Anziano Sun si spaventò a morte per un momento, ma ora Lin Ming si stava già precipitando di fronte a lui!


"La tua vita è mia!"


La Grande Alabarda Sanguigna avanzò come un drago cruento. Davanti alla lama gelida, l'Anziano Sun si sentì come se la sua vera essenza fosse bloccata, non poteva muoversi. Non aveva modo di evitare questo colpo!


"Noo!"


Sull'orlo della morte, l'Anziano Sun sfruttò tutto il suo potenziale. Estrasse una sciabola lunga tre piedi dal suo anello spaziale e sputò una boccata di sangue sulla lama, alla fine riuscì a controbilanciare la soppressione delle Leggi e dell'energia nello spazio primordiale, permettendogli di circolare energia dal suo dantian.


La sciabola divenne rosso sangue. Si sollevarono forti raffiche, la vera essenza ululò: Decapitazione del Dio del Massacro!


Con un ruggito, l'Anziano Sun menò un fendente verso Lin Ming. Usando la sua essenza di sangue, questo colpo conteneva si un attacco materiale che spirituale!


Questa era la mossa finale dell'Anziano Sun. Gli sarebbe costata un'enorme quantità di essenza di sangue e diverse centinaia di anni di vita. Inoltre, anche se fosse riuscito ad uccidere il suo avversario, avrebbe comunque sofferto un enorme contraccolpo che avrebbe danneggiato la sua coltivazione per moltissimo tempo. Ora però era costretto a farlo, doveva usare questo attacco, altrimenti sarebbe morto un momento dopo!


"Spirito da battaglia primordiale!"


Lin Ming non si preoccupò. La Grande Alabarda Sanguigna sibilò in avanti, una sola mossa avrebbe distrutto ogni tecnica!


<em>Bang!</em>


Lo spirito da battaglia si scatenò e la luce di sciabola cremisi fu infranta facilmente. La Grande Alabarda Sanguigna colpì la lama e con uno scoppio la distrusse!


Dopo che la luce d'alabarda ruppe la sciabola, cambiò lievemente direzione e si precipitò verso l'Anziano Sun con ancora il 40-50% del suo slancio.


Sembrò un martello che aveva colpito un'anguria. La metà destra del corpo dell'Anziano Sun era stata ridotta in poltiglia. Carne, organi e ossa macchiate di sangue schizzarono ovunque!


"Ahhh!"


L'Anziano Sun gridò miserabilmente e fu scagliato via. Il colpo di Lin Ming lo aveva lasciato sull'orlo della morte. Se avesse perso un braccio o una gambe, avrebbe potuto rigenerarli usando materiali celesti, ma con la metà destra del suo corpo distrutta, era quasi impossibile trovare medicine in grado di guarirlo.


L'Anziano Sun cadde pesantemente a terra sputando grandi boccate di sangue.


"Scappiamo! Scappiamo!"


Tutti i membri della giovane generazione del Reame Divino Asura si spaventarono a morte. Un guerriero al Mare Divino Realm aveva bruciato la sua vera essenza e aveva usato l'attacco più forte che aveva a disposizione, eppure era stato schiacciato da Lin Ming come un insetto!


Chi avrebbe osato combattere un mostro del genere?


Questa Formazione di Chiusura del Sangue Mistico però aveva bloccato quest'area. Anche se volevano scappare, dove potevano andare?


Lin Ming svanì all'istante. Data la sua velocità, queste persone non riuscirono nemmeno a vedere il suo movimento.


In un batter d'occhio apparì dietro un giovane che sembrava avere vent'anni. Questa persona era solo al terzo stadio della Distruzione. Nonostante fosse ben lontano dall'essere paragonabile a Situ Luosha, aveva comunque meno di 40 anni. Inoltre poteva lottare contro un guerriero della Distruzione di quinto livello ordinario e aveva un po' di speranze di arrivare al Mare Divino Realm. Tra tutti i diretti discendenti del Reame Divino Asura, era considerato molto talentuoso.


<em>Peng!</em>


Arrivò un colpo.


Pugno Spacca Ossa!


Il giovane tremò e il sangue schizzò da tutto il suo corpo. Il suo corpo si accasciò a terra come un sacco di carne. Era morto così.


"Lin Ming, piccolo bastardo, ti ucciderò!" I capelli di Situ Yaoxi erano scompigliati. Era così infuriata che strabuzzò gli occhi, ma ora non aveva alcun potere, come poteva minacciare Lin Ming?


"Tu? Dopo che avrò finito con gli altri, sarà il tuo turno. Poi cancellerò completamente il Reame Divino Asura da questo mondo!" La voce di Lin Ming era gelida. Le azioni del Reame Divino Asura avevano superato il limite ripetutamente. Il minimo che poteva fare era uccidere tutti i membri della giovane generazione che erano venuti qui per fargli un agguato e che avevano rovinato la vita al clan Lin.


Dato che speravano tutti di ottenere vantaggi dalla sua morte e avevano anche osato venire qui, Lin Ming allora non avrebbe tollerato l'esistenza di queste persone.


"Dopo che morirò, non ti lascerò andare nemmeno a costo di diventare un fantasma pieno di risentimento!" Gridò istericamente Situ Yaoxi.


"Umpf, vuoi trasformarti in un fantasma? Pia illusione. Credi di essere la sola che può risucchiare un'anima e raffinarla, e non posso fare lo stesso?" Lin Ming sogghignò. L'essenza di un fantasma era l'anima. Se fosse stata strappata via e raffinata, cancellando anche il marchio spirituale, allora sarebbe rimasto un fantasma?


Situ Yaoxi aveva sempre minacciato di risucchiare le anime degli altri per raffinarle, ma oggi qualcuno la stava ripagando con la stessa moneta!


La donna impallidì per la paura. Tremò!
                                


                                



