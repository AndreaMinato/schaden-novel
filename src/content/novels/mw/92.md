---
title: Capitolo 92 - Rifiuto
pubDate: 2025-10-16T07:28:18.424Z
tags:
    - mw
---


<em>Uh!</em> Dopo che Zhu Yan era tornato nella sua residenza una sfera di fuoco scintillò di fronte a lui.
Era il messaggio del talismano del Decimo Principe, Yang Zhen. Voleva che si presentasse nel suo palazzo stasera.


Zhu Yan aveva sentito il tono del principe, non sembrava affatto contento!


Era certo che il motivo fosse a causa della sfida di Lin Ming. Gli osservatori dovevano aver riferito la situazione al Decimo Principe.


<em>Far passare Lin Ming dalla sua parte? Smettila di sognare!</em>


Zhu Yan allungò la mano e disperse le ceneri fumanti di fronte a lui. La voce del Decimo Principe si interruppe di colpo.


Zhu Yan sollevò lentamente la mano e si versò un bicchiere di vino. Lo prese e lo vuotò in un solo sorso. Lentamente il suo sguardo diventò tranquillo.


<em>'C'è ancora un mese. Credi che Lin Ming abbia già vinto?'</em>


...


Mentre Lin Ming tornava nel suo alloggio, ricevette due messaggi dal talismano di trasmissione del suono contemporaneamente dal Decimo Principe e dal Principe Ereditario.


Il messaggio del Principe Ereditario proveniva da Muyi.


Nel messaggio Muyi dava le sue congratulazioni e invitava Lin Ming al palazzo del Principe Ereditario per una visita e una bevuta.


Per quanto riguarda il Decimo Principe, anche lui aveva invitato Lin Ming e aveva chiesto se volesse dare un'occhiata ad un raro manuale di grado human che possedeva.


Questi due messaggi in realtà avevano già violato il regolamento del Palazzo delle Sette Arti, che vietava di disturbare i discepoli durante il periodo scolastico perfino con un messaggio di un talismano di trasmissione del suono mandato da fuori. Tuttavia era un periodo particolare e i principi stavano competendo per il trono, così naturalmente il Palazzo Marziale era riuscito a piegare un po' le regole per accontentarli.


<em>'Sembra che entrambi vogliano trarmi dalla loro parte... Ho provocato l'ostilità di fin troppe persone e mi sono fatto troppi nemici.
Sono ancora debole... Potrei essere al sicuro nel Palazzo delle Sette Arti, ma se uscissi, potrei essere assassinato! Nonostante mi sia inventato di avere un qualche formidabile maestro ad istruirmi, questa storia potrebbe non essere sufficiente a scoraggiare l'attacco di certe persone. Se mi schierassi per il momento, potrei ottenere protezione.
Muyi è stato gentile e generoso nei miei confronti e siamo amici, e il Principe Ereditario mi ha aiutato una volta quindi gli devo un favore.
Sarebbe una buona scelta unirmi a loro. Per quanto riguarda il Decimo Principe, è il figlio della concubina dell'imperatore della famiglia Zhu...'</em> A Lin Ming non importava molto di politica, ma sapeva della situazione della famiglia Zhu e della parentela che Zhu Yan aveva con il Decimo Principe.


Era impossibile per Lin Ming schierarsi dalla parte del Decimo Principe. Declinò immediatamente il suo invito!


Per quanto riguarda Muyi, doveva assolutamente ricambiare la sua cortesia, ma non poteva farlo ora...


"Ringrazio vostra altezza il Principe Ereditario per il vostro gentile invito, ma ho un incontro tra un mese e devo sfruttare ogni secondo per allenarmi, quindi non posso incontrarvi per il momento. Tra un mese verrò a porgervi visita e ringraziarvi per la vostra ospitalità."


Nel Palazzo Orientale del Principe Ereditario, Muyi ricevette il messaggio di Lin Ming.
Si accarezzò la barba e disse con un sorriso: "Lin Ming ha detto che verrà a farci visita tra un mese."


"Oh? Questo Lin Ming è davvero così diligente da non avere una serata libera?"


Muyi rispose: "Sua altezza deve sapere che un uomo che coltiva le arti marziali deve essere esigente e mantenere il suo cuore puro. Lin Ming persegue con dedizione il picco delle arti marziali; se non ha alcun pensiero che lo distrae, allora la sua crescita diventerà molto veloce.
Se venisse qui a bere anche per una notte, allora ci sarebbero alcune inevitabili perturbazioni nella sua mente e ci vorrebbero forse uno o due giorni per riprendersi."


"Allora è così. Non c'è da meravigliarsi che la coltivazione di questo Lin Ming sia progredita così in fretta. Deve essere principalmente per il suo cuore delle arti marziali?"


"Sì. Normalmente se uno ha un cuore delle arti marziali debole, quando otterranno un po' di risultati, allora grandi potenze proveranno a reclutarli e saranno facilmente tentati da ricchezze e bellezze. A questo genere di persone mancherà sempre grande talento e possono diventare solo dei seguaci! Tuttavia la forza di Lin Ming è avanzata così velocemente non solo per il suo cuore delle arti marziali, ma anche a causa del formidabile maestro dietro di lui."


Lin Ming aveva chiesto a Muyi di mantenere segreto il fatto che fosse un maestro di iscrizioni, ma non aveva detto la stessa cosa riguardo al suo formidabile maestro.


In realtà, con l'attuale reputazione di Lin Ming, anche se dovesse rivelare il suo status come maestro iscrizionista non sarebbe stato pericoloso. Anzi si sarebbe rivelato un ulteriore vantaggio! Senza menzionare la protezione del Principe Ereditario e di Muyi, il suo status come talentuoso discepolo del Palazzo delle Sette Arti era già un enorme deterrente da eventuali aggressioni.


"Naturalmente... che genere di maestro c'è dietro Lin Ming?" Chiese il Principe Ereditario con uno sguardo entusiasta.


Muyi vide la sua espressione e seppe cosa pensava. Sorrise e disse: "Sua Altezza non dovrebbe aspettarsi di contare su questa persona. Credo che questo esperto sia almeno al Gran Successo dello stadio Xiantian. Potrebbe addirittura averlo sorpassato; l'altezza dei reami che ha già raggiunto va oltre la nostra comprensione. Non interferirebbe nelle questioni terrene."


"Sorpassa lo Xiantian!" Il cuore di Yang Lin tremò quando sentì quelle parole. "Che genere di reame c'è oltre il maestro Xiantian?"


Muyi fece un sorriso amaro. Disse: "Non lo so. Per coloro che non provengono ad un antico clan o Sect, i praticanti di arti marziali che imparano da soli è come se vivessero in una densa nebbia, semplicemente non sanno dove o cosa esplorare. Dopo lo stadio Xiantian, non so che genere di reame ci sia..."


Yang Lin sospirò e disse: "Maestro, per favore non si sminuisca. Ha raggiunto dei risultati del genere anche se non proviene da un Sect o un clan, è già un raro talento. Solo una cosa non mi è chiara; se questo Lin Ming ha un maestro così formidabile, perché rimane nel Palazzo delle Sette Arti?"


Muyi disse: "Anche io ho dei dubbi al riguardo. Non comprendo il percorso marziale oltre lo stadio Xiantian. Forse se uno desidera raggiungere gli stadi più alti delle arti marziali deve affrontare da solo le difficoltà e accumulare esperienze di vita, ed è per questo che Lin Ming è venuto nella città di Fortuna Celeste."


"Mmh. Indipendentemente dal fatto che riesca a trarre o no Lin Ming dalla mia parte, devo almeno farmelo amico. Quando verrà lo accoglierò personalmente e farò organizzare un bel banchetto!"


...


"Questo Lin Ming ha davvero rifiutato il mio invito!"


Nel palazzo del Principe delle Nuvole, Yang Zhen aveva ricevuto il messaggio di risposta di Lin Ming e la sua espressione si era incupita. "Zhu Yan ottimo lavoro. Per una semplice donna hai offeso un nemico così potente, mi hai davvero deluso!"


Zhu Yan rimase di fronte a lui in silenzio. All'inizio quando era riuscito ad ottenere Lan Yunyue, Lin Ming era solo una persona qualunque, nient'altro che un insetto sotto i suoi piedi. Avrebbe potuto ucciderlo facilmente. Rubare una donna da un ragazzo così insignificante, cosa poteva andare storto? Chi poteva prevedere che Lin Ming sarebbe cresciuto così in fretta, diventando un nemico così potente?


Naturalmente non spiegò la questione, né era necessario. Yang Zhen gli aveva chiesto di presentarsi qui per sfogare la sua rabbia.
Zhu Yan lo sapeva bene, il suo attuale status e quello della sua famiglia era dovuto al Decimo Principe. Lui era il suo padrone e di fronte a lui non poteva ribellarsi.


"Ho preso in prestito la forza della tua famiglia Zhu perché credevo che poteste assistermi, ma ora avete solo creato più caos! Ero assolutamente sicuro di poter trarre Lin Ming dalla mia parte, ma ora!"


"Zhu Yan, mi hai seguito perché volevi intraprendere magnifiche imprese e ottenere grandi risultati! Solo i più stupidi, le persone assolutamente più imbecilli seminerebbero distruzione solo per una donna! Ti separerai da quella Lan Yunyue!"


Quando il Decimo Principe disse quelle parole, Zhu Yan si accigliò leggermente. Disse: "Vostra altezza, anche se mi separassi da Lan Yunyue, sarebbe impossibile migliorare il mio rapporto con Lin Ming. Credete che Lin Ming perdonerà questo tradimento e si riunirà nuovamente a lei? La nostra disputa all'inizio era stata a causa di Lan Yunyue, ma ora non ha più a che fare con lei."


"Non ho bisogno che tu mi faccia la predica! So già che Lin Ming non vuole più Lan Yunyue.
Ma se ti separi da lei mostrerai un segno di debolezza e ti umilierai di fronte a Lin Ming. Dopodiché potrai scusarti. Solo così potremo sederci a discutere di una possibile collaborazione. Solo così avrò la possibilità di offrirgli condizioni generose e trarlo dalla mia parte! Non più un eterno nemico, solo eterni benefici. Sceglierò per lui delle bellezze che superano di gran lunga Lan Yunyue, bellezze celesti ubbidienti come un gattino. Gli darò ricchezze e metodi di coltivazione di massimo livello. Come potrebbe non schierarsi con me? Ciò che può dargli il Principe Ereditario non è nulla in confronto a ciò che io gli posso dare!"


"Vuoi che mostri debolezza e mi umili di fronte a Lin Ming...?" Zhu Yan contrasse la bocca e strinse i pugni finché non diventarono bianchi. Per qualcuno come lui con una personalità così arrogante, fargli fare delle cose del genere, era peggio che ucciderlo!
                                


                                



