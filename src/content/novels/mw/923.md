---
title: Capitolo 923 – Raffinare l'Anima
pubDate: 2025-12-15T08:37:10.289Z
tags:
    - mw
---


<em>Capitolo regolare,
33 Capitoli in coda, 0/5
-Schadenfreude</em>


"Uh? Vuole che torni?"


Dopo che sentì il messaggio del talismano, Bai Yao guardò con odio Lin Ming:"Moccioso, considerati fortunato. Tra un anno morirai!"


Poi si trasformò in un raggio di luce e volò verso nord.


Lin Ming non lo fermò, non poteva. Avevano una forza simile e non potevano bloccarsi. Se Lin Ming avesse voluto andarsene, nemmeno Bai Yao avrebbe potuto ostacolarlo.


Bai Yao svanì presto all'orizzonte. Lin Ming rimase in silenzio per un momento e poi se ne andò. Procedette a massima velocità e volò via dal regno di Fortuna Celeste, per la Landa Selvaggia del Sud, e poi cambiò direzione diverse volte per poi trovare un'isola solitaria nel Mare del Sud.


"Così è questa la forza di un coltivatore impareggiabile. Mi chiedo come sia la forza di Yang Yun? Se tre anni fa traeva forza dall'Antico Diavolo, allora la sua forza dovrebbe essere simile a Bai Yao."


Mormorò tra sé e sé Lin Ming. Nonostante fosse stato un ufficiale dell'esercito del Regno Divino in passato, tutto ciò che gli rimaneva era un'anima incompleta. La forza spirituale non era fisica, quindi non aveva altra scelta se non fare diventare più potente Yang Yun e possedere il suo corpo. Visto che contava su di lui, l'Antico Diavolo non era molto più potente del suo sottoposto Bai Yao.


<em>'10 mesi fa sono riuscito ad uccidere facilmente il maestro della steppa e quel vecchio diavolo. Uno di loro era un Imperatore Demoniaco a due stelle e l'altro a tre stelle; equivalgono ad un maestro negli stadi intermedi uno negli stadi avanzati del Mare Divino Realm. Dopodiché sono andato in isolamento e la mia forza è aumentata di nuovo.
Dopo sono riuscito ad uccidere all'istante un praticante di arti marziali negli stadi intermedi del Mare Divino Realm, anche questa una forza da guerrieri impareggiabili. Anche se incontrassi lo Yang Yun del passato non avrei bisogno di temerlo, il solo problema è che non ho idea di cosa sia accaduto a Yang Yun negli ultimi tre anni.'</em>


Mentre ci pensava, Lin Ming entrò nell'Anello Viola. La prima cosa che vide fu Situ Yaoxi. Era stata ridotta in condizioni pietose. La sua spina dorsale era spezzata, la sua coscia era stata trafitta e sembrava un sacco di carne putrida. La sua vera essenza era bloccata ed era fuori dal suo controllo. Poteva solo soffrire qui, sopravvivendo a stento.


"Piccolo bastardo! Uccidimi se ne hai il coraggio!"


Quando vide Lin Ming, lo sguardo di Situ Yaoxi si riempì d'odio. Non poteva essergli più ostile di così. Era ben consapevole che dopo essere caduta nelle mani di Lin Ming non c'erano possibilità di sopravvivere. Sarebbe morta anche se lo avesse implorato di risparmiarla. In tal caso tanto valeva maledirlo per sfogarsi.


"Sapevo che fine avrei fatto dopo essere caduta nelle tue mani, ma non mi rimangono nemmeno molti anni da vivere. Tu sei diverso però, hai ancora una lunga vita davanti, ma che peccato. Ahahahah, nemmeno tu vivrai molto a lungo! Ti aspetterò all'inferno!"


Lin Ming guardò con indifferenza Situ Yaoxi e disse:"Non sei tu a decidere del mio fato."


"Umpf! Morirai! E morirai nel modo peggiore possibile! Il tuo corpo sarà un dono e la tua anima sarà ridotta in cenere!" Situ Yaoxi ruggì con malvagità, i suoi occhi erano iniettati di sangue. Stava per aggiungere altro, ma Lin Ming le diede un calcio e ruppe il suo braccio.


"Ahhh! Piccolo bastardo, avrai ciò che meriti!" Gridò con amarezza Situ Yaoxi.


"Avere ciò che merito? Hai provato ad uccidermi, questa è la causa. E ora ti ucciderò, questo è l'effetto. Causa ed effetto, ucciderti è perfettamente giustificabile!" Lin Ming afferrò il collo di Situ Yaoxi. Il suo corpo era esausto e non le rimaneva più la forza. Penzolò dalle mani di Lin Ming come una gallina.


<em>Roarr!</em>


Dietro Lin Ming si formò un'enorme spirito demoniaco. Questo mostro aveva tre corna sulla testa, lineamenti feroci e denti verde scuro. Le sue braccia tenevano ciascuna armi diverse. C'era un tamburo da guerra, una campana, perle, un martello, aghi d'acciaio e un antico specchio. Attorno allo spirito c'erano innumerevoli creature prostrate in adorazione; mostravano sguardi pieni di venerazione.


Queste erano le Arti Diaboliche del Caos, un metodo di coltivazione che proveniva dall'Antico Abisso Demoniaco. Nonostante non fosse una tecnica di massimo livello, era comunque molto utile per Lin Ming. Ad esempio, poteva cogliere alla sprovvista spiriti, creare sigilli dello schiavo più misteriosi ed efficaci o anche tecniche e anche risucchiare un'anima e raffinarla. Poteva anche sondare i ricordi, un'abilità che Lin Ming stava per usare.


Inoltre era semplice da allenare e non richiedeva molti sforzi. Era una formula di transizione estremamente utile.


Lo spirito del caos demoniaco allungò gli artigli e afferrò Situ Yaoxi per il collo. Lei gridò come un gatto a cui era stato pestato la coda:"Tu! Cosa stai facendo, fermo!"


Situ Yaoxi urlò a squarcia gola. Vide che lo spirito demoniaco del caos stava sollevando un martello con una mano e un ago nero rugginoso con l'altra che poi infilò nella sua fronte.


Era ovvio che questo spirito volesse usare questo ago immateriale per entrare nel suo mare spirituale!


Chiunque avesse visto una scena del genere avrebbe perso coraggio.


Lo spirito demoniaco del caos usò due mani per tenere il collo di Situ Yaoxi. Sollevò il martello e colpì.


"Ahhh!"


La voce di Situ Yaoxi si incrinò come se le fossero finiti dei frammenti di vetro in gola. Era difficile immaginare che un umano potesse emettere un grido così roco e terrorizzato.


Il martello picchiò più e più volte. Il corpo di Situ Yaoxi iniziò a tremare. Dopo che la sua anima era stata infilzata dall'ago di ferro più e più volte fu quasi costretta ad uscire dal suo corpo.


"Bestiaccia, m-morirai come un cane!"


Gridò Situ Yaoxi mentre si dimenava. Tuttavia presto si afflosciò. Il suo corpo smise di muoversi quando la sua anima fu estratta completamente. Divenne una sfera di luce afferrata dallo spirito del demone del caos. Sopra l'ago di ferro apparì la figura di un'espressione sfigurata dal dolore, era Situ Yaoxi.


<em>Puff!</em>


La sfera di luce fu frantumata dall'ago di ferro. Situ Yaoxi rilasciò il suo ultimo grido miserabile mentre la sua anima fu frantumata e divorata dallo spirito demoniaco del caos.


Lin Ming chiuse gli occhi e sondò i suoi ricordi per ottenere informazioni. Una tecnica di sonda dell'anima non poteva essere paragonata alle meraviglie del Cubo Magico; al massimo poteva ottenere qualche ricordo confuso, cercare un metodo di coltivazione era praticamente impossibile. Poteva solo cercare pezzi di informazioni ed eventi.


<em>'Mm, questa Situ Yaoxi non sembrava sapere cosa ha fatto Yang Yun negli ultimi tre anni. Tuttavia ciò che può confermare è che la forza di Yang Yun è aumentata da allora. Inoltre pare che abbia completato qualche tipo di tecnica arcana. Entro un anno al massimo potrà individuare la mia posizione.</em>'


<em>'Ora che Bai Yao è tornato, ha già capito i miei limiti e Yang Yun sa quanto sono forte. Se sta continuando ad eseguire il suo vecchio piano, allora significa che è sicuro di potermi uccidere.</em>'


Pensò Lin Ming per un momento. Questo Yang Yun era troppo misterioso, ed era anche troppo paziente e astuto. Un avversario del genere faceva davvero provare orrore. Quando aveva affrontato Xuan Wuji, non era stato così problematico.


Lin Ming aveva capito pienamente le risorse di Xuan Wuji ed era riuscito a fare una stima della sua forza, quindi sapeva che aveva la vittoria in tasca. Dopo che era tornato dalla città dell'Antica Fenice, era riuscito ad annientarlo facilmente.


Contro Yang Yun però non aveva molta sicurezza di farcela.


"Questa trappola nel regno di Fortuna Celeste dovrebbe essere una mossa che ha disposto con noncuranza. Le sue intenzioni originarie dovrebbero essere di valutare il limite della mia forza; probabilmente non si aspettava che mi uccidesse."


Era impossibile sapere se Lin Ming sarebbe tornato o no nel regno di Fortuna Celeste. E anche se fosse stato certo del suo ritorno, era comunque impossibile che qualcuno come lui rimanesse di guardia lì. Se l'avesse fatto per 2-3 anni, allora non sarebbe riuscito a diventare più potente di Bai Yao e non avrebbe potuto affrontare Lin Ming.


Il regno di Fortuna Celeste era solo una mossa per saggiare il terreno.


<em>Peng!</em>


L'anima di Situ Yaoxi si ridusse in fumo e scomparì nel nulla con un crepitio. Lin Ming aprì gli occhi. Non aveva ottenuto molte informazioni preziose dalla sua sonda spirituale, ma a parte qualche informazione minore su Yang Yun, c'era qualche altro dato che poteva essere degno di nota per lui.


Lin Ming aveva saputo chi aveva svelato la sua identità.


Quando aveva attraversato la Distruzione, la maschera di giada di legno spirituale che portava era stata distrutta e il suo vero aspetto era stato rivelato al mondo.


Dopodiché Yang Yun aveva usato la sua forza assoluta per uccidere Yang Laotian e Ouye Hua. Aveva usato la loro essenza di sangue per recuperare la vitalità risucchiata dal Cubo Magico. Aveva offerto una parte della sua eredità del Regno Divino come ricompensa, unito i clan del Mare della Nebbia, impiantato un marchio di tracciamento in molti degli altri guerrieri degli altri tre Reami Divini ed era riuscito a controllare completamente tutti e quattro i Reami Divini.


Dopo averlo fatto, aveva lanciato immediatamente un'enorme caccia all'uomo per Lin Ming. Il ritratto di Lin Ming era stato affisso ovunque. Coloro che lo conoscevano come Li Yifeng, Duanmu Qun, Feng Shen, Lan Xin e gli altri lo avevano tenuto nascosto; certamente non avrebbero tradito Lin Ming. Yang Yun non sapeva nemmeno che questi individui conoscevano Lin Ming, quindi non li aveva cercati.


Tuttavia, vicino ai quattro Reami Divini, qualcun altro sapeva l'identità di Lin Ming.


Era Wang Yichan del Grande Deserto a Nord-ovest.


Durante il suo matrimonio, Wang Yichan era venuto per recuperare gli oggetti di Xuan Wuji ed era stato invischiato in una disputa con Lin Ming. C'era stato uno scontro violento al banchetto di matrimonio e Wang Yichan aveva perso. Di conseguenza era stato costretto a compensarlo con la sua concubina del clan Abbandonato da Dio, una ragazza di nome Jue.


Wang Yichan era ostile nei suoi confronti, vendere le informazioni su di lui era solo naturale, per non parlare del fatto che Yang Yun forniva anche molti benefici nel farlo.


"Wang Yichan, Grande Deserto a Nord-ovest, molto bene."


Un intenso intento omicida brillò negli occhi di Lin Ming. Nonostante il Grande Deserto a Nord-ovest avesse qualche risentimento nei suoi confronti, Lin Ming non si sarebbe degnato di attaccarli per una questione minore. Il Grande Deserto a Nord-ovest era solo la più debole delle Terre Sacre. Con la sua forza, poteva annientare l'intera organizzazione con un cenno.


Ora però, a causa di Wang Yichan, il clan Lin e perfino Lan Yunyue erano stati costretti a soffrire. Erano stati torturati spietatamente e umiliati negli ultimi due anni. Questo conto in sospeso doveva essere sistemato.


Senza abbastanza forza, precipitarsi in una battaglia tra due giganti sarebbe stato sciocco. Se uno dei giganti non fosse morto, allora la loro pessima sfortuna poteva essere dovuta solo alla propria stupidità; sarebbe stato facile che diventassero vittime.


Lin Ming aveva condannato a morte il Grande Deserto a Nord-ovest e Wang Yichan!


In quel momento i discendenti della famiglia Lin e Lan Yunyue si avvicinarono. Il gruppo di migliaia comprendeva giovani e vecchi. Il capo era il patriarca del clan Lin, Lin Wanshan.


Quando lo rivide, Lin Wanshan si riempì di emozioni contrastanti. Questo giovane di fronte a lui aveva già raggiunto un livello che non poteva comprendere. Non era diverso da un mortale che incontrava un dio; erano individui che vivevano in due mondi completamente diversi e le loro vie non avrebbero dovuto incrociarsi nemmeno.


E accanto a Lin Wanshan, Lan Yunyue esitò.


In un batter d'occhio erano passati dieci anni. Il passare del tempo aveva lasciato profonde emozioni in lei.
                                


                                



