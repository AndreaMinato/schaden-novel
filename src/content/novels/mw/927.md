---
title: Capitolo 927 – Affrontare di nuovo la Fonte del Tuono
pubDate: 2025-12-15T08:37:10.289Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
29 Capitoli in coda, 0/5
-Schadenfreude</em>


Quindici giorni dopo, Palude Nera delle 8000 chilometri.


In quanto zona proibita del continente Tianyan, la Palude Nera delle 8000 chilometri era coperta permanentemente di nuvole grigie. Era una zona piena di pericoli. Se un praticante di arti marziali della Distruzione vi fosse entrato, avrebbe avuto nove possibilità su dieci di morire. Anche un guerriero al Mare Divino Realm debole avrebbe rischiato di morire qui se fosse stato sfortunato.


In quel momento un giovane vestito di nero apparve nel cielo sopra la Palude Nera delle 8000 chilometri. Portava una sciabola spessa in mano e il suo aspetto era anonimo.


Era Lin Ming. Dopo aver usato una tecnica per cambiare le sue fattezze e aver respinto Bai Yao, si era precipitato nella Palude Nera delle 8000 chilometri. Visto che aveva dovuto superare una certa quantità di formazioni di trasmissione per arrivare qui, aveva scelto di usare una tecnica per cambiare il proprio aspetto ed evitare guai inutili.


Non era andato a trovare Mu Qianyu e Qin Xingxuan. Il Leviatano Gigante si era addentrato nelle profondità del Mare del Sud. Inoltre non c'erano formazioni di trasmissione che portavano in mare. Anche se Lin Ming avesse volato a tutta velocità verso il Leviatano Gigante, ci avrebbe comunque messo moltissimo tempo. Non poteva permetterselo. Dai ricordi di Situ Yaoxi, aveva al massimo un anno prima di dover combattere contro Yang Yun. Lo scontro era inevitabile.


Ora aveva molte medicine spirituali e la sua coltivazione stava arrivando al picco del suo grado. Se avesse avuto abbastanza tempo e potesse andare in isolamento, avrebbe attraversato più stadi della Distruzione, arrivando alla fine al sesto o al settimo.


Sfortunatamente aveva solo un anno. Doveva sfruttare a pieno quest'anno, quindi era andato nella Palude Nera delle 8000 chilometri per un solo obiettivo. La Fonte del Tuono!


Quando Lin Ming era allo stadio della Sfera d'Energia, aveva volato nel cielo sopra la Palude Nera delle 8000 chilometri e aveva incontrato la Fonte del Tuono. Figuriamoci inghiottirla, aveva quasi rischiato di essere divorato lui invece. Se non fosse stato per la deterrenza del Germoglio del Dio Blasfemo e della Spada Bianco Argento, avrebbe rischiato di morire nel Dominio del Fulmine dei Nove Cieli.


"Dovrebbe essere qui."


Lin Ming seguì lo stesso percorso che aveva visto in passato e arrivò sotto l'area della caverna dell'Imperatore del Fulmine. Guardò in alto nel cielo.


"Sei sicuro?" Chiese Moguang.


"Al 70% circa." Rispose Lin Ming, non osava essere completamente sicuro. Lo spazio e il tempo nella Palude Nera delle 8000 chilometri era confuso. Anche se aveva fatto grandi progressi nei Concetti di Spazio e Tempo, non poteva garantire di ritrovare lo stesso luogo.


Lin Ming soppresse l'aura del Germoglio del Dio Blasfemo e sfrecciò nel cielo. Arrivò in un mare di fulmini. Innumerevoli saette brillavano nel cielo e sfrecciavano nel cielo. Per Lin Ming questo fulmine ora era come un bel bagno caldo per un mortale. Non solo non sentì disagio, ma lo ritenne piuttosto confortevole.


10 chilometri, 20 chilometri, 30 chilometri.


Lin Ming attraversò il Dominio del Fulmine. Il colore delle saette cambiava costantemente attorno a lui e aumentò di forza. Tuttavia sembrava non notarlo.


70 chilometri, 80 chilometri, fino alle 90 chilometri!


Qui non solo cambiò il colore, ma anche la forma del fulmine.


Sembravano ancora scariche elettriche, ma era avvolta da bagliori fantastici. Viola biancastro, viola scuro, rosso dorato, tutto collegato formando una distesa di saette che si estendevano sconfinate senza emettere il minimo suono. Sembrava nebbia multi colore, una terra colorata dove dimoravano gli immortali.


Sotto questa facciata tranquilla si celava un terrificante intento omicida. Il fulmine rosso dorato era stato usato da Lin Ming per attraversare il primo stadio della Distruzione. Se si potesse radunare abbastanza fulmine rosso dorato, si poteva uccidere perfino un guerriero al Mare Divino Realm.


Quando la sue coltivazione era negli stadi avanzati della Sfera d'Energia, Lin Ming era stato costretto a fermarsi qui, ma ora queste saette non erano una minaccia per lui!


Continuò!


Il raggio entro 100 chilometri del Dominio del Fulmine!


In passato, nonostante Lin Ming non avesse osato avanzare nel Dominio del Fulmine entro 100 chilometri, aveva comunque rilasciato un po' della sua percezione per indagare l'area. Era un'area completamente diversa da quella di prima.


C'erano numerose sfere di fulmini grandi e piccole, ognuna fluttuava attorno a stelle di luce nel cielo. Questa potenza terrificante formava un campo di forza. Lo spazio vicino a queste sfere di luce era stato ridotto in brandelli ed innumerevoli crepe ricoprivano l'area. Indipendentemente dallo spazio o dall'energia, entrambi erano instabili e anche il potere del fulmine ne era stato influenzato.


Se il Dominio del Fulmine entro 90 chilometri era una terra in cui un guerriero al Mare Divino Realm che aveva studiato metodi di coltivazione di tipo fulmine poteva sopravvivere, allora quella entro 100 chilometri era un'area proibita. Tutti coloro che vi entravano erano destinati a morire.


Perfino Lin Ming divenne estremamente cauto dopo averla raggiunta. Non osò precipitarsi all'interno, invece usò la sua percezione per indagare l'area.


"Mi chiedo come si sono formate queste isole."


Il cielo entro 100 chilometri era completamente diverso, pareva un mondo completamente diverso. Molte isole di varie dimensioni fluttuavano nel cielo e ognuna di queste isole aveva un divino albero magnetico!


Questi divini alberi magnetici coesistevano al sicuro con queste sfere che fluttuavano a mezz'aria. Alcuni di loro stendevano le loro radici in queste palle di fulmini, assorbendo la loro energia.


Ognuna di queste piante erano indubbiamente preziosi tesori! Solo che l'ultima volta che Lin Ming era venuto qui, non poteva nemmeno avvicinarsi, figuriamoci muoverle.


<em>'Un divino albero magnetico contiene un potere terrificante ed è anche incredibilmente resistente. Tagliarli non sarà affatto facile. Anche se volessi esaminarli, sarebbe molto pericoloso.</em>'


Rifletté per un momento Lin Ming. Poi sorrise.


"Sei venuto? Non c'è bisogno di nascondersi, ti ho già percepito!"


Lin Ming guardò in una direzione. Diversi respiri di tempo dopo, il fulmine iniziò ad incresparsi come l'acqua, formando innumerevoli fili che condensarono un piccolo leone viola.


Era lungo solo tre piedi e non sembrava diverso da un vero leone. Il suo corpo era robusto e potente, la sua criniera viola era gloriosa e magnifica. Si poteva distinguere ogni pelo e i suoi occhi ambrati erano brillanti. Non pareva formato dal potere del fulmine.


Era la Fonte del Tuono!


Un'esistenza superiore all'Anima del Tuono. La fonte del Tuono di livello più basso era almeno dieci volte più terrificante di un'Anima del Tuono.


Il leone viola aveva già una sua intelligenza. Aveva scoperto Lin Ming fin dall'inizio, perché il giovane emetteva un po' della sua energia dal suo corpo. Era l'aura del Cristallo del Fulmine delle Due Vite Gemelle!


Centinaia di milioni di anni fa, il Cristallo del Fulmine delle Due Vite Gemelle e il leone viola erano nati insieme. Provenivano dallo stesso corpo, quindi la Fonte del Tuono poteva sentire la sua presenza.


Il Cristallo del Fulmine delle Due Vite Gemelle era importante per l'evoluzione della Fonte del Tuono, eppure un oggetto così importante era stato rubato da questo giovane; come poteva non odiarlo?


Solo che sentiva la forza di Lin Ming. Questo giovane non era più paragonabile a prima. Questo gli aveva fatto provare molta paura ed era stato anche il motivo per cui non era apparso immediatamente. Invece era rimasto nascosto ad osservarlo in segreto.


Anche se Lin Ming era forte, era impossibile per il leone viola rinunciare al Cristallo del Fulmine delle Due Vite Gemelle. Si preparò a fare una battaglia disperata e aspettava l'occasione per lanciare un attacco a sorpresa, tuttavia era stato scoperto.


"La tua intelligenza non è troppo male. Il tuo Cristallo del Fulmine delle Due Vite Gemelle è stato già assorbito da me. Se vuoi riprendertelo puoi solo divorarmi." Lin Ming estrasse una lunga lancia viola mentre parlava.


Era un'arma che Jaing Ziji aveva lasciato nell'Anello Viola. Era una lunga lancia di grado Heaven di alta qualità di tipo fulmine. Non era niente per qualcuno come Jiang Ziji, ma per Lin Ming ora era incredibilmente conveniente. Era meglio non affrontare l'intangibile Fonte del Tuono con la Grande Alabarda Sanguigna. Il sangue e l'energia di morte dell'arma sarebbero stati limitati dal potere del fulmine.


L'arma migliore per questa situazione indubbiamente era questa lancia viola.


"Sottomettiti a me e viaggia con me. Ti permetterò di evolvere!" Lin Ming indicò con la lancia la Fonte del Tuono. Un campo di forza invisibile si scatenò dal suo corpo. Prima aveva soppresso deliberatamente l'aura del Germoglio del Dio Blasfemo; temeva di spaventare il leone viola. Ora però non doveva più farlo.


Il Germoglio del Dio Blasfemo era una potenza trascendente di tipo fulmine e fuoco. Creò immediatamente un'enorme pressione sulla Fonte del Tuono!


Il leone viola provò venerazione e paura dal più profondo dell'anima nata centinaia di milioni di anni fa. Era una sensazione indelebile.


In quel momento mostrò un po' di paura e allarme. Tuttavia represse queste emozioni, rimpiazzandole con rabbia!


In quanto Fonte del Tuono, era estremamente arrogante e altera; come poteva arrendersi ad un umano ed essere usata?


<em>Roarr!</em> 


La Fonte del Tuono emise un ruggito tonante. Tutti i fulmini nel Dominio entro 90 chilometri, quelli color viola biancastro, oro violaceo e rosso dorato formarono un enorme vortice multicolore!


Se diverse decine di scariche elettriche si radunavano insieme, avrebbero potuto minacciare un guerriero al Mare Divino Realm. Si poteva immaginare quanto fosse potente!


Lin Ming rivelò uno sguardo pieno di intento combattivo. Questa Fonte del Tuono poteva potenziarsi grazie all'ambiente. La sua forza era terrificante. Se avesse voluto assorbirla, Lin Ming avrebbe dovuto fare la massima attenzione. Altrimenti avrebbe subito un contraccolpo e avrebbe bruciato tutti i suoi meridiani, morendo.


Con il supporto dell'enorme energia del Dominio dei Nove Cieli, il leone viola si espanse in modo terrificante. I suoi occhi brillarono con ferocia. Certamente temeva il potere e la pressione del Germoglio del Dio Blasfemo di Lin Ming, ma desiderava anche possederne il potere. Se avesse potuto inghiottirlo, la sua evoluzione sarebbe arrivata ad un nuovo livello.


Mentre ci pensava, iniziò a reagire in modo folle ed agitato.


<em>Chi-la!</em>


Il fulmine dietro la Fonte del Tuono formò dei draghi colorati che sfrecciarono verso Lin Ming. Emisero delle grida acute, i loro ululati riecheggiarono nel cielo come tuoni!


Lo sguardo di Lin Ming era gelido. Fece circolare la sua energia al limite e riversò il suo spirito da battaglia primordiale nella sua lunga lancia viola, attaccandoli.


<em>Chi! Chi! Chi!</em>


Il fulmine viola dorato si scatenò; anche la luce nel Dominio del Fulmine si scatenò. Lo spirito da battaglia primordiale di Lin Ming sopportò direttamente l'attacco dei draghi, resistendo al battesimo del fulmine. Non solo il suo spirito da battaglia primordiale non si indebolì, ma diventò ancora più potente.


Intento marziale demoniaco!


Mentre i draghi ruggivano, un incantevole loto rosso fiorì dietro Lin Ming. Un campo di forza invisibile si estese, portando un'atmosfera antica e sconfinata. In un istante il Dominio del Fulmine fu avvolto dallo spazio primordiale.


Lo spazio primordiale poteva soffocare tutte le energie e il potere delle leggi. Il fulmine apparteneva alla classe dei cinque elementi principali ed era nato dopo il caos, era proprio una delle leggi soppresse dallo spazio primordiale!
                                


                                



