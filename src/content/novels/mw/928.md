---
title: Capitolo 928 – Inghiottire la Fonte del Tuono
pubDate: 2025-12-15T08:37:10.289Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
28 Capitoli in coda, 0/5
-Schadenfreude</em>


Lo spazio primordiale era vasto, si estendeva per oltre mille chilometri. Quando la Fonte del Tuono fu investita da questo attacco, sentì all'improvviso che la sua connessione con il fulmine era stata interrotta e ne fu sorpresa.


"Legge dell'Annientamento, Catena di Stelle!"


Lin Ming scosse la sua lunga lancia e il potere dello spazio si scatenò. Una potenza incredibile si disperse, combinandosi con il qi primordiale e formando una tempesta spaziale. I draghi del fulmine mandati dalla Fonte del Tuono furono tutti inghiottiti!


Con il potere soffocante della tempesta del caos e la soppressione dello spazio primordiale, i draghi si frantumarono come vetro in diversi respiri di tempo!


Dopo che si ruppero, si trasformarono in puro potere del fulmine. Lin Ming lo spazzò con la lancia e lo inghiottì tutto come una balena affamata.


Quando lo vide, il leone viola si infuriò.


<em>Roar!!!</em>


Si precipitò verso Lin Ming ruggendo!


Una Fonte del Tuono era un fulmine primordiale prodotto nel passare di centinaia di milioni di anni, simboleggiava il potere più formidabile del fulmine. Quando si scagliò verso Lin Ming, perfino lo spazio primordiale iniziò a tremare.


"Sei davvero degna di essere una Fonte del Tuono, ma più formidabile sei e più mi darai potere!"


Lin Ming mostrò uno sguardo entusiasta. Sollevò la lunga lancia e la fece scattare come una frusta. Mentre attaccava, vi immerse anche l'energia del Germoglio del Dio Blasfemo e lo spirito da battaglia primordiale. Se qualcuno appena entrato negli stadi avanzati del Mare Divino Realm ricevesse questo colpo, sarebbe rimasto gravemente ferito e anche il suo dantian avrebbe rischiato di rompersi.


Nonostante l'energia inerente del leone viola fosse incredibile, non conosceva nessun metodo di coltivazione. Non poteva sfruttare il suo pieno potenziale.


Lin Ming non temeva l'attuale forma della Fonte del Tuono. Temeva solo che dopo averla inghiottita avrebbe fatto collassare i suoi meridiani. Se avesse perso il controllo, tutti i suoi meridiani sarebbero stati bruciati.


<em>Woosh!</em>


La lancia piombò come una saetta viola, quasi squarciando il vuoto a metà, ma la Fonte del Tuono svanì all'improvviso!


Una serie di immagini residue apparirono nel vuoto come un sogno etereo. Il fulmine era il più veloce degli elementi principali e questo leone viola aveva anche un corpo intangibile. La sua velocità era quasi impareggiabile!


"Vuoi gareggiare in velocità? Anche io ho fiducia nella mia velocità!"


Lin Ming sorrise freddamente. La Porta dello Stupore si aprì e si fuse con la Mistica Ombra del Fulmine e il Roc Dorato che Squarcia il Vuoto. I lineamenti del suo corpo si sfocarono, dividendosi in innumerevoli luci che riempirono l'intero spazio primordiale!


"Fulmine Inseguitore!"


Lin Ming riversò anche il potere del fulmine dal Germoglio del Dio Blasfemo nella sua lancia viola e scattò!


Il potere d'attacco del Fulmine Inseguitore non era troppo elevato, ma in quanto Concetto, aveva raggiunto il massimo della sua velocità.


Per affrontare l'intangibile leone viola non era necessario un attacco estremamente potente. In effetti tutto ciò di cui aveva bisogno era una tecnica marziale della Legge del Fulmine per danneggiare la Fonte del Tuono.


Con così tante tecniche di movimento combinate con il Fulmine Inseguitore, raggiunse il leone viola in un batter d'occhio!


Quando la Fonte del Tuono vide che Lin Ming la stava raggiungendo, mostrò uno sguardo incredulo. Il motivo per cui aveva osato tentare di fare un agguato a Lin Ming era principalmente per riprendersi il Cristallo del Fulmine delle Due Vite Gemelle e secondo perché credeva di avere una velocità superiore. Era convinta che, non importava cosa fosse accaduto, potesse andare e venire liberamente. Non si sarebbe mai immaginata che la rapidità di Lin Ming superasse perfino la sua.


La Fonte del Tuono iniziò a provare paura!


<em>Bang!</em>


Lin Ming colpì la Fonte del Tuono!


Non ebbe la sensazione di aver infilzato un corpo, ma una scarica violenta imperversò nei suoi meridiani, voleva bruciare il suo corpo.


Questa era l'energia della Fonte del Tuono. Se un normale guerriero al Mare Divino Realm fosse stato attaccato da un'energia così brutale, sarebbe rimasto gravemente ferito.


Questo però non era niente di che per Lin Ming. Attivò il Germoglio del Dio Blasfemo e fece circolare la sua energia, spazzando via all'istante tutta l'energia violenta. Per quanto riguardava i meridiani, dato che il suo corpo era stato già temprato dal fulmine, non aveva ricevuto nessun danno.


La Fonte del Tuono era in condizioni miserabili. Dopo che la sua pancia era stata infilzata dalla lancia di Lin Ming, la sua forza principale era stata scossa dal potere delle Leggi del Fulmine Inseguitore, facendo disperdere un'enorme porzione della sua forza. In questo spazio primordiale non solo non poteva recuperare le forze nel Dominio del Fulmine, ma avrebbe consumato costantemente energia. Il suo corpo era diventato molto meno etereo e illusorio e il bagliore dei suoi occhi iniziò ad attenuarsi. Se la Fonte del Tuono prima sembrava un vero leone, al momento sembrava solo un riflesso indistinto.


"È ferita. Approfittati dell'occasione per imprigionarla." La voce di Moguang risuonò nel mare spirituale di Lin Ming. Senza bisogno del suo consiglio, il giovane aveva già scagliato otto marchi grigi di energia che si trasformarono in simboli del fulmine che volarono nel corpo della Fonte del Tuono.


Era il Concetto di Fulmine che Lin Ming aveva percepito meditando sulle tavolette di giada di Jiang Ziji. Anche i dodici simboli composti dall'Ombra Mistica del Fulmine erano basati su un principio simile. Tuttavia i dodici simboli del fulmine stimolavano il potenziale del corpo, mentre questi sigillavano.


Quando queste rune volarono sul leone viola, la Fonte del Tuono si sentì come se fosse stata infilzata da una sciabola, la sua forza si stava riducendo rapidamente. Ruggì disperatamente cercando di rompere i simboli, che però lo incatenavano strettamente. Sprofondarono nel suo corpo. Più si dimenava e più dolore provava!


"Awoo! Awoo!"


La Fonte del Tuono emise delle grida miserabili!


Lin Ming non gli diede l'occasione di riprendersi. Usò il Roc Dorato che Squarcia il Vuoto, sfrecciando a tutta forza e apparì proprio sopra il leone viola.


Stringeva la lancia viola in mano. Un'immensa quantità di energia del fulmine divampò nell'arma mentre piombava verso il basso!


<em>Puff!</em>


La lancia quasi divise a metà il leone viola!


La Fonte del Tuono non era riuscita a schivare. Senza badare al dolore, ruggì più e più volte a tutta forza. Voleva scuotersi di dosso questi simboli, ma in quel momento si sentì come se avesse perso il controllo dell'energia nel suo corpo, era stata risucchiata rapidamente dalla lancia di Lin Ming.


In pochi attimi il corpo del leone dorato perse la sua lucentezza, diventando quasi trasparente.


Anche i suoi ruggiti si erano affievoliti, non avevano più la forza di prima. Gli otto simboli nel suo corpo erano come delle catene divine, non gli permettevano di muoversi.


Al momento la Fonte del Tuono non poteva volare, né scendere di quota, non le rimaneva via di fuga. Lo spazio primordiale aveva anche tagliato il collegamento con la sua fonte di energia. Alla fine si riempì di disperazione.


Ululò più e più volte, implorando pietà, ma Lin Ming la ignorò e continuò ad estrarre energia dal suo corpo.


"Arrenditi, altrimenti distruggerò la tua coscienza e assorbirò solo la fonte della tua energia. Nonostante sia un po' meno efficace per me, non sarà troppo diverso! Inoltre se distruggerò la tua coscienza e assorbirò solo la tua energia, sarà molto più facile da controllare! Ci sono molti benefici nel farlo!"


L'espressione di Lin Ming era spietatamente indifferente e l'energia nelle sue mani stava diventando sempre più potente. La Fonte del Tuono non dubitò delle parole di Lin Ming!


Dopo un breve momento di esitazione, la Fonte del Tuono mostrò un'espressione implorante. Emise dei gemiti ronzanti mentre il suo corpo si rimpiccioliva, sottomettendosi alla fine a Lin Ming.


"Eheh, se lo assorbirai senza distruggere la sua coscienza, sarà un po' pericoloso. Se un giorno sarai gravemente ferito, questo tipo potrebbe cogliere l'occasione per ribellarsi." Disse Moguang. Non approvava troppo i metodi di Lin Ming.


Anche Lin Ming ci aveva pensato. Disse:"Se cancello la sua coscienza, sarà come cancellare la parte più essenziale della Fonte del Tuono. Non solo la sua forza si ridurrà, ma i suoi attacchi non avranno senso spirituale e non potrà evolversi in futuro."


"Inoltre ciò che è più importante è che se si sottometterà senza resistere, sarà molto più facile per me da assorbire. Se provassi ad assorbire una Fonte del Tuono così violenta priva di controllo, i miei meridiani potrebbero non sopportare l'immensa pressione. Non ho idea se non ci fossi riuscito."


Lin Ming non temeva che il leone viola l'avrebbe tradito in futuro. Con il suo ritmo di crescita, la sua forza presto avrebbe superato quella della Fonte del Tuono. E c'era anche la soppressione del Germoglio del Dio Blasfemo. Una volta che il leone viola fosse entrato nel Germoglio del Dio Blasfemo, la sua energia sarebbe stata sotto il controllo della potenza trascendente. Tradirlo non era più facile a dirsi che a farsi?


"Entra!"


Lin Ming afferrò il piccolo leone dorato. In quel momento si formò un vortice nella sua mano. Tutta l'energia del fulmine nel corpo della Fonte del Tuono fu assorbita da questo vortice, fluendo costantemente nel Germoglio del Dio Blasfemo, dando vitalità alle sue foglie e alle sue radici.


Il leone viola non osò resistere, lasciò che Lin Ming tirasse fuori tutta la sua energia. Allora sarebbe riuscito solo a mantenere la sua coscienza e la maggior parte della sua forza sarebbe stata sotto il controllo di Lin Ming.


Il leone viola diventò sempre più piccolo, fino a ridursi a meno di un palmo per poi essere risucchiato anch'esso nel vortice.


Così viaggiò per i meridiani di Lin Ming fino a raggiungere il suo dantian. Lì vice il Germoglio del Dio Blasfemo.


Il germoglio non conteneva un'energia del fulmine troppo formidabile; era solo ad un terzo dal picco delle condizioni del leone viola. Tuttavia la sua energia era estremamente pura ed emanava una debole aura delle Leggi del Grande Dao, facendogli sentire paura e allarme mentre si avvicinava.


In confronto al Germoglio del Dio Blasfemo, tutta l'essenza del fulmine che aveva assorbito non era niente; erano a due livelli completamente diversi!


Dopo averlo scoperto, il leone viola non si oppose più all'idea di essere assorbito. Il punto chiave era che non poteva resistere.


Si lasciò assorbire ubbidientemente dal Germoglio del Dio Blasfemo, fondendosi completamente nei rami e nelle foglie. In quel momento il Germoglio del Dio Blasfemo iniziò a muoversi gentilmente. Una foglia iniziò a nascere, spiegandosi lentamente. Le venature della foglia divennero sempre più chiare. Aveva un aspetto incredibilmente strano, assochilometriva ad una piccola fornace e sulla sua superficie c'era l'immagine di un leone viola.
                                


                                



