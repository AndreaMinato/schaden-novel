---
title: Capitolo 93 - Ostacolo
pubDate: 2025-10-16T07:28:18.424Z
tags:
    - mw
---


"Cosa, non sei disposto a farlo? Un vero uomo può adattarsi alle situazioni. Che importa se mostri un po' di debolezza? Vuoi crearmi problemi solo perché sei nemico di Lin Ming?"


Zhu Yan fece un po' di respiri profondi e rilassò lentamente i suoi pugni stretti. Il suo sguardo era freddo mentre diceva: "Vostra altezza. Un genio morto non è più un genio."


"Umpf! Vuoi che assassini Lin Ming? Zhu Yan non sai che genere di esistenza sia il Palazzo delle Sette Arti? Lin Ming è un raro talento che non si vede da un centinaio di anni! Non credo che tu voglia che lo uccida. Anche se lasciasse il Palazzo Marziale, non dimenticarti di mio fratello, il Principe Ereditario Yang Lin! Nonostante sia stupido, non è così stupido al punto di essere ritardato! Come potrebbe non mandare protezione per Lin Ming? Dalla sua parte c'è un maestro, ha anche Muyi!
Una volta che farò un errore e se lui scoprisse anche una frazione dei miei piani, allora perderò! Figuriamoci prendere il trono, non riuscirò nemmeno a sopravvivere! L'autorità del Palazzo delle Sette Arti è inviolabile. Anche mio padre l'imperatore non potrebbe fare nulla!"


"Solo un Muyi è abbastanza da crearmi così tanti problemi! Ho speso molte risorse per far crescere 18 persone a corte disposte a combattere fino alla morte e questo a stento può gestire Muyi. Se questo Lin Ming migliora e interviene in questa situazione già complicata, allora le mie possibilità diminuiranno significativamente!"


Zhu Yan contrasse la bocca e strinse i pugni. Disse lentamente: "Vostra altezza, per favore datemi un po' di tempo. Vi darò una risposta adeguata!"


"Bene. Ti crederò per questa volta. Ma se mi deluderai ancora?"


Zhu Yan fece un respiro profondo e disse con difficoltà: "Se sarò sconfitto, se Lin Ming potrà ancora crescere ad una velocità così mostruosa, allora mi separerò da Lan Yunyue e mi scuserò con Lin Ming!"


"Umpf. Spero che non sarà troppo tardi allora! Vai!"


...


Nella stanza degli ospiti del Padiglione dello Splendore c'era una splendida atmosfera e piatti preparati erano deliziosi, ma Zhu Yan non riusciva a godersi il pasto mentre era perso nei suoi pensieri.


Vedendo che Zhu Yan non stava mangiando, nemmeno Lan Yunyue osò muovere le sue bacchette. Immaginava che Zhu Yan fosse preoccupato per la sfida di Lin Ming. Era imbarazzata e non riusciva a dire nulla.


"Oggi il Decimo Principe mi ha chiamato per discutere di alcune cose." Zhu Yan disse lentamente dopo essere rimasto in silenzio per molto tempo.


"Mmh? Discutere... di cosa avete parlato?" Lan Yunyue sentì un po' di disagio. Non sapeva mai cosa Zhu Yan stava pensando. Poteva solo sentire che era di pessimo umore, l'atmosfera era come quella della calma prima della tempesta. Il suo sguardo era come quello di una bestia crudele in agguato; dall'esterno sembrava tranquillo, ma in realtà era pieno di intento omicida.


Quando era insieme a Zhu Yan, Lan Yunyue sentiva sempre una pressione soffocante. Non era come quando stava insieme a Lin Ming. Quando era con lui poteva comportarsi come una mocciosa viziata o perdere le staffe, e quel ragazzo le avrebbe sempre sorriso raggiante e avrebbe soddisfatto le sue richieste irragionevoli...


Sfortunatamente quei giorni erano finiti e non sarebbero mai più tornati. Lan Yunyue sospirò internamente. Non osava mostrare nessuna emozione perché sentiva sempre che gli occhi di Zhu Yan erano penetranti come quelli di un'aquila e comprendevano ogni suo sentimento più intimo.


"Vuole che..." Disse Zhu Yan e poi la guardò mentre continuava a dire lentamente: "Vuole che io mi separari da te..."


In quel momento Lan Yunyue rimase stordita. Per lei fu come se il tempo fosse rallentato e il volto di Zhu Yan fosse diventato distante. Tutti i suoi sensi, il suo udito, il suo tocco, era tutto annebbiato.


Nonostante avesse mantenuto la purezza del suo corpo, si era già fidanzata con Zhu Yan. Nel regno di Fortuna Celeste per una ragazza separarsi dopo essersi fidanzata era una questione estremamente disonorevole e avrebbe influenzato il suo futuro. Se Zhu Yan si fosse separato da lei, che cosa le sarebbe rimasto da fare?


Guardò Zhu Yan con un'espressione stravolta e strinse le labbra, cercando di non piangere. Tuttavia le lacrime cominciarono a scorrerle sul viso. Sapeva quanto fosse importante il Decimo Principe per Zhu Yan e la famiglia Zhu. Le sue parole erano molto importanti per Zhu Yan.


"Hai... hai accettato?" Lan Yunyue quasi non riuscì a dirlo, quasi singhiozzava.


"Non ancora." Zhu Yan rispose con sincerità.


"...perché?" Lan Yunyue teneva le bacchette in mano, ma i suoi pugni erano già impalliditi.


"A causa di Lin Ming. Il Decimo Principe desidera trarlo dalla sua parte, ma tu... tu sei diventata un ostacolo per lui."


"O... ostacolo..." Lan Yunyue alla fine non riuscì a sopportare il dolore e le lacrime che stava trattenendo iniziarono a scorrere come pioggia.
Era solo una ragazza normale. Come poteva rimanere coinvolta nelle battaglie per il trono e diventare un ostacolo per il principe...


Perché stava accadendo questo?


Zhu Yan disse: "Ho un mese, forse due. Ma non so ancora se ci sia una possibilità... non devi disperare. La conclusione non è scontata."


Dopo aver detto queste parole Zhu Yan si alzò e se ne andò.


Lan Yunyue era rimasta seduta sulla sua sedia. Sembrava esanime.
Sapeva la sua situazione, nonostante Zhu Yan le avesse detto che c'era qualche possibilità, non era abbastanza ingenua da crederlo. Se fosse diventata un ostacolo, anche solo leggermente, non avrebbe esitato a sbarazzarsi di lei!


Pensando a questo Lan Yunyue sentì una tristezza inesplicabile.


Si alzò distrattamente, aprì la porta e uscì.


La sala principale del Padiglione dello Splendore risuonava sempre di rumori chiassosi e chiacchiere. Una folla di figli di famiglie aristocratiche si stavano divertendo, soddisfacendo i loro desideri e sollevando calici. Le raffinate coppe di bronzo avevano dei motivi così realistici, come se fossero le fauci di un mostro che stavano per inghiottirla...


Le sale lussuose, i tappeti di velluto, il suono delle nobili corde e degli strumenti a fiato, piatti di fine giada e coppe d'oro riempite delle migliori delicatezze... un tempo aveva desiderato queste ricchezze, ma in quel momento la facevano sentire solo afflitta.


Scese dalle scale e uscì dal Padiglione dello Splendore.


La notte d'autunno era percorsa da una brezza fredda e il vento portava un tocco d'umidità; era un tempo tetro e malinconico.


La verità era che Zhu Yan non si sbagliava... Lan Yunyue aveva capito il motivo per cui aveva detto quelle parole e non provava alcun risentimento nei suoi confronti.


Aveva scelto Zhu Yan. Lo aveva scelto perché le avrebbe portato grande ricchezza e quindi una giovinezza più duratura.


Se un giorno Zhu Yan avesse perso il suo status, allora perfino sua moglie lo avrebbe lasciato...


Questa verità, come poteva Zhu Yan non capirla?


Se si sceglieva lo splendore, poi bisognava sopportare l'amarezza e il dolore che c'erano dietro di esso, ma... lo aveva capito troppo tardi.


Aveva compreso quanto fosse prezioso ciò che aveva perduto.
Rimpianse le sue decisioni, non per il successo di Lin Ming, ma perché non si era resa conto che la felicità che aveva provato in passato era la vera fortuna.


...


Il risultato di Lin Ming aveva scioccato molte persone; le maggiori potenze lo avevano già adocchiato.
Ma anche se aveva raggiunto una posizione del genere, il ragazzo non sentiva alcun compiacimento.


Aveva scelto di prendere un mese di tempo prima di sfidare Zhu Yan, ma in realtà non aveva alcuna sicurezza di poter vincere.


Zhu Yan era il primo formidabile nemico che avesse mai avuto.


Una volta Lin Ming lo aveva considerato come l'obiettivo della sua vita. Non si sarebbe immaginato che in soli sei mesi, lo avrebbe affrontato direttamente in un campo di arti marziali.


Lin Ming sapeva che Zhu Yan era tenace e straordinario.


Zhu Yan e Wang Yanfeng erano molto simili. Entrambi erano orgogliosi e determinati. Solo che Zhu Yan non sarebbe sceso a compromessi e controllava di più le sue emozioni.
Wang Yanfeng era come una spada sguainata, mentre Zhu Yan era come una sciabola sottile nascosta nel fodero. Era difficile capire quando sarebbe stata sfoderata ed era praticamente impossibile difendersi dal primo attacco!


Non sarebbe stato così facile sconfiggere Zhu Yan! Era il figlio di una concubina della famiglia Zhu. Aveva contato sulle sue forze e i suoi sforzi per salire, passo dopo passo, fino alla sua posizione. Poteva anche ereditare il posto di capofamiglia. Una persona del genere era come erba robusta e tenace!


Anche se aveva la Pillola del Midollo Draconico Oro-cremisi rafforzata dal simbolo di iscrizione medicinale, Lin Ming non era pienamente sicuro di poter vincere!


Questo mese Zhu Yan si sarebbe impegnato sicuramente il doppio!


Ma anche sapendo questo, Lin Ming lo aveva comunque sfidato! Non solo doveva sfidare Zhu Yan ma anche i suoi limiti e mettersi in difficoltà per stimolare il suo potenziale!


Questo mese le risorse che avrebbe ottenuto Lin Ming sarebbero aumentate. Avrebbe potuto allenarsi per cinque giorni nelle formazioni principali, ricevere cinque Pillole Raduna Spirito e anche cinque pietre di vera essenza.


Le Pillole Raduna Spirito non erano niente, ma le altre risorse erano cruciali per Lin Ming.


Cinque giorni equivalevano a 60 ore di pratica. Una media di due ore al giorno per un mese!


Nonostante non fosse un periodo di tempo illimitato, gli effetti di due ore erano molto soddisfacenti.


Di mattino presto, Lin Ming portò Arcobaleno Penetrante e si diresse verso la Cascata Ghiacciata.


Ma proprio quando stava per entrare nel laghetto freddo, una voce distante lo chiamò. "Giovane Cugino, aspetta un momento!"


"Mmh?" Lin Ming si fermò sui suoi passi. Era Lin Wu.


"Giovane Cugino, congratulazioni! Questa volta hai davvero guadagnato un bel po' di reputazione per la nostra famiglia!" Lin Wu disse con allegria mentre si avvicinava.


La famiglia Lin era una delle più grandi organizzazioni nella città di Qingsang, ma al momento non era paragonabile alla famiglia Zhu.


Questa situazione non era così terribile; alla fine si poteva solo biasimare il fato. Tuttavia la maggior parte degli anziani della famiglia Lin ribollivano di rabbia, erano da tempo sotto la pressione dalla famiglia Zhu e da Zhu Yan.
Il più forte della giovane generazione della famiglia Lin era Lin Wu, che aveva trascorso due anni nel Palazzo delle Sette Arti ed era riuscito ad entrare a stento nella Sala Earth. In più era solo nella sezione medio-bassa della classifica. Gli altri due non erano entrati nemmeno nella Sala Earth; non potevano nemmeno raggiungere la metà di ciò che aveva fatto Zhu Yan. Come potevano non esserne irritati?


Ma ieri avevano ricevuto grandi notizie attraverso i dodici talismani di trasmissione del suono.


I talismani comuni potevano raggiungere solo diverse decine di chilometri, ma quelli a lunga distanza poteva arrivare fino a molte centinaia di chilometri. Il prezzo naturalmente era molto più alto del normale; un foglietto costava decine di liang d'oro. Per trasmettere informazioni dalla città di Fortuna Celeste a quella di Qingsang richiedeva 12 trasmissioni mandate in serie ed costava diverse centinaia di liang d'oro. Se non fosse stato importante, nemmeno una famiglia ricca e rispettata come quella dei Lin non avrebbe speso così tanto.


12 trasmissioni mandate in successione, con un messaggio urgente color oro, composte da poche semplici frasi. "Lin Ming è stato nel Palazzo delle Sette Arti per 34 giorni. Durante la sua seconda competizione ha raggiunto la 62esima posizione e ha ottenuto i requisiti per entrare nella Dimora Celeste. Ha sfidato Zhu Yan puntando la sua lancia contro di lui e ha dichiarato che l'incontro sarà tra un mese."


Si diceva che, dopo aver ricevuto il messaggio, il capo della famiglia Lin era saltato sul posto e aveva esclamato - "Cazzo, è fantastico!"
                                


                                



