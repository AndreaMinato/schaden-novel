---
title: Capitolo 942 – Divina Fornace Marziale
pubDate: 2025-12-15T08:37:10.292Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
14 Capitoli in coda, 0/5
-Schadenfreude</em>


<em>Nota traduzione: letteralmente sarebbe "divina fornace marziale con un piatto" (盘武神鼎) a differenza delle altre fornaci (鼎), questa (盘鼎) ha un piatto sotto per tenere il carbone (esempio: <a href="http://a2.att.hudong.com/53/98/20300543781390150089989321002_s.jpg" rel="noopener" target="_blank">http://a2.att.hudong.com/53/98/20300543781390150089989321002_s.jpg</a>).</em>


L'espressione di Yang Yun era feroce. Dopo essersi fuso con l'anima dell'Antico Diavolo, non era più una persona mite e galante. Era diventato davvero demoniaco.


Ruggì e puntò il dito verso la sua fronte!


Stava spaccando il terzo occhio tra le sue sopracciglia!


<em>Peng!</em>


L'occhio della legge sanguigna avvolto da uno strato cristallino scoppiò e da esso si sollevò una lieve traccia di essenza di sangue color cremisi scuro.


Per infilzare il proprio occhio bisognava avere una risoluzione spietata, Yang Yun mostrò un'espressione di dolore mentre la sua aura aumentava.


Dopo che l'occhio della legge sanguigna era stato rotto, l'energia dell'essenza di sangue dissipata da esso fu inghiottita completamente dalla sua bocca. Il suo corpo iniziò a cambiare, diventando più grosso. Muscoli draconici avvolsero il suo corpo. Dalla sua schiena spuntarono tentacoli rossi. Il suo scheletro e i suoi muscoli era macchiato di luce rosso brillante e i tentacoli lunghi si estesero per migliaia di piedi per poi affondare nel suo corpo.


La coltivazione di Yang Yun si avvicinava agli stadi intermedi del Mare Divino Realm. Si poteva dire che fosse riuscito ad arrivare a questo livello per un breve periodo di tempo.


Doveva distruggere l'occhio della legge sanguigna ed esaurire i poteri sovrannaturali che aveva coltivato ardentemente per così tanti anni. Solo allora avrebbe potuto scatenare l'energia dell'Arte della Raffinazione del Sangue, completandola forzatamente!


Se Yang Yun avesse coltivato l'Arte della Raffinazione del Sangue al suo massimo livello non sarebbe stato costretto a fare un sacrificio del genere, ma era gravemente ferito e stava calmando le sue ferite con una tecnica arcana. Ora sapeva anche che Lin Ming aveva compreso pienamente tutti i suoi punti deboli. Inoltre era coperto daq uesto spazio primordiale. Era nelle condizioni peggiori possibili in quanto a momento e territorio. Se non avesse combattuto Lin Ming con tutte le sue forze, sarebbe davvero morto qui.


"Ho distrutto il mio occhio della legge sanguigna, rovinando tre anni di duro lavoro solo per raggiungere il limite, ma se potrò ucciderti ne varrà la pena!"


Uccidere Lin Ming e ottenere i suoi segreti era la sola possibilità di Yang Yun di ascendere e avanzare oltre il Mare Divino Realm, per poi diventare un signore del Regno Divino. Il talento di Yang Yun non era nulla in confronto allo sconfinato universo. Esistevano innumerevoli persone come lui, più persone dei granelli di sabbia nel deserto. Eppure erano tutti morti lungo la loro strada delle arti marziali. Per loro raggiungere il picco delle arti marziali era solo un sogno.


Yang Yun si morse con violenza la sua lingua e sputò una boccata di sangue che piovve verso l'alto.


Lamenti spettrali riecheggiarono nell'aria, sembrava che bilioni di fantasmi stessero gemendo.


<em>'Pioggia di Sangue del Massacro! Quella è una tecnica marziale crudele, devi bruciare la tua essenza di sangue e la tua forza vitale, al costo di un secolo di vita!'</em>


Pensò Lin Ming. Conosceva ogni singolo trucco di Yang Yun. La vita era estremamente preziosa per un praticante di arti marziali; avrebbe usato abilità del genere solo nei momenti più disperati. E ora Yang Yun stava usando questa abilità per scommettere il tutto per tutto contro Lin Ming.


Ogni goccia di sangue conteneva un'anima; provenivano dalle innumerevoli creature che Yang Yun aveva ucciso per allenare la sua Arte della Raffinazione del Sangue e contenevano un risentimento sconfinato. Se questa pioggia di sangue invadesse lo spirito di una persona, l'avrebbe fatta impazzire fino alla morte.


La pioggia di sangue cadde come una tempesta torrenziale, riversandosi sullo spazio primordiale.


Lo spazio primordiale annientava ogni energia e legge. Questo naturalmente includeva il sangue.


Le gocce furono bruciate e il risentimento fu distrutto, svanendo nel nulla! Tuttavia lo spazio primordiale non era invincibile. Mantenere la sua forza annientante consumava anche l'energia di Lin Ming.


Quando Yang Yun vide che le gocce erano state divorate, non si addolorò. Si morse di nuovo la lingua e sputò altre tre masse di sangue. Ognuna di esse rappresentavano cento anni della sua vita. Insieme alla boccata di sangue precedente, Yang Yun aveva bruciato all'istante 400 anni della sua vita.


La pioggia si intensificò sempre di più. Alla fine divenne una cascata di sangue!


Quando arrivò nello spazio primordiale, iniziò a farlo contrarre, rimpicciolendosi sempre di più. Lin Ming sentì che la sua energia si stava esaurendo rapidamente!


Lo spazio primordiale era potente, ma il suo consumo era terrificante. Un normale praticante di arti marziali avrebbe esaurito tutte le sue forze solo tentando di attivarlo, figuriamoci massacrare guerrieri al Mare Divino Realm.


Mentre lo spazio primordiale veniva soppresso, Yang Yun sentì di stare recuperando le forze. In quel momento, dopo aver usato tecniche arcane senza badare al costo, finalmente aveva recuperato la sua forza combattiva.


"Ahahah! Questo è il picco della mia potenza! Ora ti mostrerò quanto sono forte! Se non fosse stato per il tuo piano malvagio che ha rovinato la mia Arte della Raffinazione del Sangue, avrei combattuto contro di te in queste condizioni tra un po' di mesi! Ora però ho consumato mille anni di vita per arrivare a questo stato!"


Un praticante di arti marziali negli stadi intermedi era ben lontano da un guerriero della Distruzione; avrebbe avuto 4000-7000 anni di vita. Quando era giovane però Yang Yun aveva usato tecniche arcane segrete per aumentare rapidamente la sua forza, consumando 2000 anni di vita. Ora ne aveva spesi altri 1000 in una volta. Il suo fuoco vitale iniziò a diminuire; era come se fosse arrivato alla mezz'età. Se non avesse ucciso Lin Ming e non avesse trovato un modo per recuperare la sua forza vitale, il suo potenziale sarebbe sparito gradualmente e non sarebbe più riuscito a fare altri progressi nella sua coltivazione.


Si poteva dire che Yang Yun stesse puntando il tutto per tutto.


Yang Yun fece circolare la sua energia fino al limite, scatenando la forza di un praticante di arti marziali negli stadi intermedi al Mare Divino Realm. Con il suo ottavo Stadio della Distruzione come fondamento e tutte le risorse dell'Antico Diavolo, era di gran lunga superiore a ciò che poteva ottenere un praticante di arti marziali del continente Tianyan. Era perfino lievemente superiore all'Imperatore del Fulmine di diecimila anni fa.


Il mondo sembrò perdere la sua brillantezza. Il vento e le nuvole svanirono e laghi di sangue dell'inferno Asura sembrarono comparire.


Di fronte a questo colpo, Lin Ming gridò:"Yang Yun, anche se bruci tutta la tua forza vitale, hai solo studiato un metodo di coltivazione di secondo livello dal regno Divino, anche se ascendessi, quanta forza potresti mostrare? Io invece ho due potenze trascendenti, coltivo il corpo e l'essenza e possiedo anche uno spirito da battaglia primordiale! Le mie risorse, i miei Concetti, la mia volontà, tutto ciò che possiedo è ben lontano da persone come te. Le tue azioni disperate mi fanno solo ribollire il sangue dall'entusiasmo!"


"Brucia per me sangue dell'Antica Fenice!"


Una luce rosso brillante divampò dalla fronte di Lin Ming! Dietro di lui apparì l'immagine di un'Antica Fenice che ascendeva al cielo!


Lin Ming strinse la Grande Alabarda Sanguigna e scagliò un colpo. Perfino l'energia del massacro sull'alabarda fu bruciata!


<em>Bang!</em>


Con un'esplosione, la luce di spada di Yang Yun fu infranta dalla Grande Alabarda Sanguigna, in quel momento però Yang Yun aveva estratto una fornace a tre piedi dal suo anello spaziale. Era incisa con innumerevoli immagini e tra di esse c'erano un drago azzurro, un uccello vermiglio, una tigre bianca e una tartaruga nera. Erano quattro Bestie Sacre. L'antica fornace era macchiata di sangue e aveva un aspetto antico!


Quando la vide, Lin Ming non la riconobbe, ma gli oltre cinquanta guerrieri al Mare Divino Realm cambiarono tutti espressione.


"Quella è la Divina Fornace Marziale! L'arma divina numero uno del continente Tianyan!"


"Sì, è proprio la Divina Fornace Marziale, l'artefatto Saint usato per stabilizzare il destino del Reame Divino delle Nove Fornaci. la sua qualità supera perfino la Grande Alabarda Sanguigna e l'Armatura dell'Imperatore Demoniaco completa. In origine era proprietà di Yang Laotian, ma dato che è morto, naturalmente la fornace è caduta nelle mani di Yang Yun."


"Ho sentito voce che questo artefatto pesa 2,16 milioni di jin. È la prima volta che lo vedo. Ad essere più precisi questa fornace divina non è apparsa negli ultimi 5.000 anni. Non c'era mai stata una tale catastrofe da costringere il Reame Divino delle Nove Fornaci ad usarla."


Quando la Divina Fornace Marziale apparì, Yang Yun la avvolse con il suo potere del sangue per farla piombare su Lin Ming!


Questo artefatto pesava quasi quattro volte la Grande Alabarda Sanguigna. E visto che era stata raffinata da Yang Yun, poteva controllarla liberamente con i suoi pensieri senza nemmeno bisogno di spendere troppe energie. Questo attacco era simile all'impatto con un'antica meteora. Se un normale maestro al Mare Divino Realm fosse stato colpito, il suo corpo sarebbe stato ridotto in cenere!


Le pupille di Lin Ming si rimpicciolirono. Aprì quattro delle Otto porte Nascoste. Dopo averle attivate, la sua forza raggiunse solo due milioni di jin, non era sufficiente a contrastare l'impatto con la fornace.


Tuttavia aveva ancora la sua vera essenza e il suo spirito da battaglia.


"Spirito da battaglia  primordiale, fusione!"


Lo spirito da battaglia grigio argento scattò dal suo mare spirituale e si combinò con la Grande Alabarda Sanguigna. Lin Ming ruggì, sollevò la mano e lanciò la Grande Alabarda Sanguigna!


<em>Rumble, rumble, rumble!</em>


Quando avanzò, lo spazio tremò esplodendo come 10.000 tuoni.


Da una parte c'era una fornace divina di 2,16 milioni di jin e dall'altra la Grande Alabarda Sanguigna di 800.000 jin. Quanto sarebbe stata terrificante la collisione?


<em>Dang!</em>


I due artefatti si scontrarono. Ci fu un tonfo assordante e lo spazio nel raggio di diverse chilometri collassò.


La Divina Fornace Marziale tremò e rimbalzò via, così come la Grande Alabarda Sanguigna. Era apparsa un'ammaccatura sulla fornace, chiaramente era stata causata dall'impatto!


Per quanto riguardava la Grande Alabarda Sanguigna, non era stata danneggiata molto. Questo era il potere di uno spirito da battaglia. Poteva rendere indistruttibile un artefatto!


"La Divina Fornace Marziale è stata danneggiata?!"


"Ha usato la Grande Alabarda Sanguigna per resistere alla Divina Fornace Marziale e l'ha danneggiata?!"


Quando videro l'ammaccatura, i presenti si sentirono come se stessero sognando. Era incredibile. L'artefatto Saint numero uno nel continente Tianyan, il tesoro del Reame Divino delle Nove Fornaci che aveva stabilizzato il destino di una nazione era stato danneggiato? Quanto doveva essere stato terrificante il colpo?


In quell'attimo di secondo nessuno riuscì a reagire appropriatamente. Dopo che Yang Yun aveva scagliato la Divina Fornace Marziale, aveva stretto l'impugnatura della sua spada facendola sfrecciare verso la gola di Lin Ming come una vipera.


La lama affondò nel vuoto, la sua velocità arrivò al suo picco. Lin Ming sogghignò freddamente e si ritirò. Con un cenno, una sfera di fulmini bianca apparì sopra il suo palmo.


Erano le saette divine che Lin Ming aveva raccolto nel Dominio del Fulmine.
                                


                                



