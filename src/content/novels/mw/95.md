---
title: Capitolo 95 - Gli Effetti del Cuore delle Arti Marziali
pubDate: 2025-10-16T07:28:18.424Z
tags:
    - mw
---


Nel caso non abbiate visto, ci sono novità sulla  http://novelleleggere.com/2016/12/10/news-10122016/ PROGRAMMAZIONE e altro ancora.
-Schadenfreude


L'ultima volta che Lin Ming era entrato in questo stato misterioso, aveva raggiunto la Perfezione nel primo strato della 'Formula True Primal Chaos'.
Dopodiché il ragazzo non era riuscito più a rientrare in questo stato di coltivazione.
Ma stavolta contando sugli effetti della Pillola Raduna Spirito di alto livello e rimanendo nella Cascata Ghiacciata per così tanto tempo da far espandere la sua coscienza, Lin Ming era entrato di nuovo questo stato particolare.


Nonostante l'intento marziale di Lin Ming fosse ancora rudimentale e non così esagerato come l'improvvisa illuminazione descritta nei testi antichi, era comunque capace di portare grandi benefici. In questo stato la coltivazione sarebbe aumentata rapidamente.


L'intento marziale stesso era elusivo, non aveva nulla a che fare con la propria intelligenza o certi requisiti, riguardava solo la determinazione.


Lin Ming aveva un raro e formidabile cuore delle arti marziali. Per questo era in grado di capire il metodo per raggiungerlo...


Passarono così due ore. Il tempo di Lin Ming era scaduto!


Xie Dong vide che il ragazzo non era ancora uscito, così entrò nella formazione per avvertirlo. Una volta entrato, trovò Lin Ming seduto tranquillamente sotto la cascata con gli occhi chiusi. Il suo respiro era così profondo da sembrare quasi inesistente. Era immobile come un cadavere.


Non appena lo vide, Xie Dong spalancò gli occhi. Aveva trascorso molti anni nel Palazzo delle Sette Arti e aveva letto un gran numero di antichi testi. Sapeva che Lin Ming al momento stava coltivando davvero intensamente. In circostanze del genere la sua crescita sarebbe aumentata in modo esponenziale!


"No... c'è qualcosa di strano. Anche se coltivasse in quel modo, il suo respiro non dovrebbe essere così. Non è normale. La situazione dell'Apprendista junior Lin è..." Xie Dong aveva una vista acuta. Se non avesse visto la densa e ricca vera essenza emanata da Lin Ming, avrebbe pensato che fosse rimasto morto congelato.


"Questo è un... intento marziale?" Xie Dong ricordò improvvisamente le note degli antichi testi. Nelle leggende alcuni individui erano capaci di entrare in un particolare stato di coltivazione chiamato intento marziale. In quel modo potevano avanzare di diecimila chilometri in un giorno!


Ling Sen aveva compreso un intento marziale. Chi poteva farlo solitamente aveva un cuore delle arti marziali che superava di gran lunga quello di una persona normale.


Pensando a questo Xie Dong capì tutto. Non c'era da meravigliarsi che la forza di Lin Ming fosse progredita così rapidamente; il ragazzo aveva un suo intento marziale! Straordinario!


<em>"Per comprendere un intento marziale bisogna possedere una fortuna incredibile. Può capitare solo per caso e non lo si può cercare!"</em>


In quel momento arrivò un altro discepolo fuori dalla Cascata Ghiacciata. "Grazie Apprendista senior. Se la formazione è libera, apri il settimo livello di difficoltà per favore. Eheh recentemente sono migliorato e ho fatto molti progressi. Oggi credo di poter affrontare un livello di difficoltà più alto."


"Questo..." Anche se era il responsabile della Cascata Ghiacciata, Xie Dong era un po' riluttante: "Apprendista junior Sun, la formazione non è ancora libera..."


"Mh?" Sun Xing si accigliò leggermente. Le ore nelle sette formazioni principali erano preziose. Il tempo era sempre suddiviso con precisione e non si poteva perdere un secondo. Il compito principale di Xie Dong era di ricordare ai discepoli di uscire prima.


"Apprendista Senior, questo è un po' eccessivo. Cosa farò se perderò del tempo? Chi c'è dentro?" Sun Xing chiese con un po' di insoddisfazione. Era ovvio che questo Xie Dong stesse esitando, ma Sun Xing non voleva inimicarselo.
Xie Dong era il responsabile della Cascata Ghiacciata, se lo avesse offeso avrebbe potuto passare dei guai in futuro.


"Questo... all'interno c'è l'Apprendista junior Lin Ming." Disse Xie Dong.


"Lin... Lin Ming?" Sun Xing spalancò gli occhi e deglutì. Il nome di Lin Ming si era diffuso per tutta la città di Fortuna Celeste come un tuono celeste che era rimbombato in tutte le orecchie del Palazzo delle Sette Arti. Era ancora più famoso di Ling Sen, Ta Ku e degli altri! Se avesse potuto sconfiggere Zhu Yan in un mese, allora sarebbe stato il genio più anormale che il Palazzo delle Sette Arti avesse mai visto negli ultimi cent'anni. Chi avrebbe osato provocare una persona del genere?


Sun Xing si affrettò a nascondere il suo scontento. "Quindi era l'apprendista junior Lin, ahah... se posso chiedere, quando uscirà?" Nonostante non fosse più arrabbiato, era comunque irrequieto.


Xie Dong disse: "Non ne sono certo. L'Apprendista junior Lin probabilmente è entrato in un qualche particolare stato di coltivazione. Mi dispiace molto per l'Apprendista Junior Sun. Che ne dici se, quando l'Apprendista junior Lin uscirà, gli farò restituire il tuo tempo?"


Xie Dong non menzionò l'intento marziale. Dopotutto non era sicuro del suo giudizio.


Sun Xing annuì. La maggior parte delle persone non sarebbero state disposte a cambiare improvvisamente l'orario del loro appuntamento ma, data la fama di Lin Ming, la questione cambiava. Sun Xing rifletté per un momento e poi disse: "Dato che l'Apprendista junior Lin sta coltivando così ardentemente, dovrei prestargli un po' del mio tempo. Emh... coff... se l'Apprendista Senior potesse ricordare di menzionare il mio nome più tardi, sarebbe splendido."


Sun Xing voleva cercare di ingraziarsi Lin Ming. Prestargli un po' di tempo per allenarsi poteva essere visto solo come un piccolo favore.


"Ahah, naturalmente." Disse Xie Dong; aveva capito cosa intendeva Sun Xing.


In questo modo Lin Ming continuò a coltivare in quello stato speciale. Quel respiro si era esteso fino a quattro ore!


All'improvviso quando si risvegliò da quel misterioso stato di coltivazione, Lin Ming era sorpreso. Da quanto tempo stava coltivando?


Mentre usciva dalla Cascata Ghiacciata, notò che il sole era già alto. Era pomeriggio? Dovevano essere passate almeno tre o quattro ore!


"Apprendista junior Lin, finalmente sei uscito." Xie Dong si affrettò a salutarlo. "Ho visto che l'Apprendista junior Lin era in uno stato di coltivazione profondo, così non ti ho chiamato. Non mi aspettavo che rimanessi lì per tre ore e mezza."


"Tre ore e mezza? Allora non ho rispettato il mio orario."


"Sì, ho rimandato gli altri, ma dopo l'Apprendista junior Lin deve restituire il tempo."


"Va bene così? Capisco. Devo davvero ringraziare l'Apprendista Senior per avermi aiutato." Lin Ming non credeva che ci sarebbe stato un giorno in cui gli sarebbe stato dato un trattamento così preferenziale. Sospirò con emozione.
Nel Palazzo delle Sette Arti la forza era tutto e grazie ad essa si sarebbero potuti ricevere dei privilegi. I deboli invece sarebbero stati schiacciati.


"Ahah, è solo una cosa da poco, non degna di essere menzionata. Apprendista junior Lin, sembra che tu... sia entrato in particolare stato.
Ho visto che il tuo respiro si è quasi fermato."


"Uh? L'ho fatto? Non ho sentito nulla." Lin Ming non aveva compreso lo stato etereo in cui era rimasto un momento fa; sapeva solo che quello stato di coltivazione era di grande beneficio per la sua coltivazione.


Xie Dong esitò per un po' prima di dire: "Apprendista junior Lin, se non sbaglio, allora lo strano stato in cui eri probabilmente era un intento marziale."


"Intento marziale?" Lin Ming era leggermente sbalordito. Era la prima volta che sentiva di un concetto del genere.


"Sì, intento marziale. Non ho le idee molto chiare al riguardo, ma so che sono pochi ad averne uno. Poterlo comprendere dipende dal caso e dall'opportunità. Un guerriero con un forte cuore delle arti marziali ha una maggiore probabilità di raggiungerlo. L'apprendista junior Lin ha un cuore delle arti marziali incomparabilmente puro, nemmeno l'apprendista junior Ling può essere paragonato a te. Devi sapere che anche lui ha compreso il suo intento marziale ed è per questo che è così feroce!"


"Uh? Anche Ling Sen può entrare in questo stato di coltivazione?" Lin Ming ne fu sorpreso, ma poi capì. Non c'era da meravigliarsi!
Nonostante il talento di Ling Sen fosse solo di grado quattro e di bassa qualità, era diventato il numero uno nel Palazzo delle Sette Arti.
Aveva sorpassato perfino il talento di quinto grado Zhang Guangyu!


Lin Ming sapeva che avere un forte cuore delle arti marziali era buono per la coltivazione, ma non pensava che ci fossero altri vantaggi oltre alla diligenza e alla persistenza nell'allenamento. In effetti sembrava un po' più debole e inutile se avesse soltanto permesso ad una persona di lavorare più duramente. Il tempo in un giorno era limitato, anche se avessi coltivato mentre mangiavi, quanto tempo in più avresti avuto rispetto agli altri?


Ora ne sapeva un po' di più. Un forte cuore delle arti marziali avrebbe potuto permettere di comprendere un intento marziale. Grazie a quest'abilità si poteva migliorare moltissimo!
                                


                                



