---
title: Capitolo 956 – Le Regole per Ottenere un Artefatto Saint
pubDate: 2025-12-15T08:37:10.293Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
3 Capitoli in coda, 0/5
-Schadenfreude</em>


I due lacché stavano discutendo tra di loro usando trasmissioni di vera essenza. Squadravano i due discepoli come un nobile osservava un mendicante.


Huang Yuegong mantenne il sorriso e celava il suo disprezzo nella profondità dello sguardo. I due discepoli però non notarono nulla. Non si resero conto che il solo motivo per cui Huang Yuegong gli aveva mostrato riguardo era dovuto alla presenza di Jun Yunrue, altrimenti avrebbe detto loro di smammare.


Huang Yuegong era ricco, ma gli artefatti Saint non cadevano dal cielo. C'erano ancora molte bellezze a cui poteva donarli, come poteva sprecarli dandoli a questi due sacchi di spazzatura?


"Signorino, credo che questa ragazzina sia tentata. Ahah, e chi può biasimarla? Il signorino è così splendido e galante, le ha anche donato un regalo così prezioso al primo incontro, quale ragazza non sarebbe colpita da un trattamento simile? È già sorprendente che non sia già strisciata ubbidientemente nel letto del signorino!"


"Eheh, il talento di questa Jun Yunrue non è male. Se il signorino potrà risucchiare la sua energia primordiale sarà di beneficio per il suo metodo di coltivazione. Inoltre ha un fisico così abbondante, sono sicuro che sarà splendido godersela. Aggiungendo le altre due discepole, allora sarà ancora meglio!"


Le parole dei due lacché erano piene di allusioni sessuali. Huang Yuegong mantenne la sua compostezza e disse:"Non punto a questa Jun Yunrue solo perché la desidero e la voglio conquistare. Il fattore chiave è che apprezzo il suo potenziale. Ha il 70% della possibilità di entrare nella Sala della Fenice e di diventare una discepola principale. Una volta che la sua coltivazione sarà più alta, potrà essere una buona aiutante per la mia causa. So come si comportano donne come lei. Una volta che conquisterò il suo corpo e la sua mente, mi seguirà con convinzione. Inoltre fa anche parte della fazione di Fata Feng. Se nascondo il mio rapporto con lei e mi farà da spia, sarà ancora meglio."


Huang Yuegong sventolò il ventaglio, la sua espressione era piena di sicurezza. Aveva moltissima esperienza nel corteggiare le donne. Negli ultimi anni era riuscito a conquistare il cuore di innumerevoli ragazze, inoltre non erano discepole comuni. Erano tutte grandi talenti orgogliosi.


"Sorprendente! I metodi del signorino sono così incredibili!" I due lacchè lusingarono in continuazione Huang Yuegong. Era ovvio che fossero abili nel fare i lecchini.


"Pensavo che il signorino volesse solo soddisfare i desideri della carne, ma non avrei mai immaginato che avrebbe pianificato così in futuro. Questo è proprio come cogliere due piccioni con una fava. Non solo si può godere questa ragazza, ma diventerà anche una sua serva! Forte, troppo forte!"


Lo scambio tra Huang Yuegong e i due lacchè durò solo un istante; Jun Yunrue ovviamente non se ne accorse. Si morse le labbra e guardò con riluttanza lo splendido e utile braccialetto sul suo polso. Se lo tolse e disse:"Apprendista Senior Huang, questo dono è troppo prezioso per noi. Non posso accettarlo."


Nonostante il braccialetto fosse buono, Jun Yunrue non era un'idiota. Era chiaro che Huang Yuegong la stesse corteggiando.


Accettare questo dono sarebbe stato come acconsentire tacitamente. Se fosse accaduto, prima o poi sarebbe stata conquistata da lui. Tuttavia il punto chiave era che apparteneva alla fazione del Saggio Jiuyang, mentre lei a quella di Fata Feng. Come potevano avere un futuro insieme?


Anche se Jun Yunrue desiderava questo braccialetto, non aveva altra scelta se non restituirlo.


Anche Liu Junzhi e l'altra discepola restituirono con esitazione le loro spade. Erano ben consapevoli delle circostanze; era chiaro che Huang Yuegong stesse corteggiando Jun Yunrue. Dato che la loro apprendista senior le stava restituendo il dono, sarebbe stato vergognoso se avessero tenuto il loro.


"Apprendista Junior Jun, questo è solo un piccolo dono. Non significa nulla per me, quindi per favore non rifiuti."


"Non posso davvero accettarlo. Posso solo rifiutare le buone intenzioni del fratello Huang."


Huang Yuegong sorrise lievemente e disse:"Va bene. Sembra che sia stato troppo impudente e abbia offeso una bellezza. Non importa se rifiuta. Dopo che finiremo la nostra caccia al tesoro nel Padiglione degli Artefatti di livello Saint, che ne dice di pranzare insieme e parlarne ulteriormente?"


Huang Yuegong sapeva quando fermarsi. Era chiaro che Jun Yunrue fosse stata tentata stavolta. Finché avesse mostrato dei dubbi, ci sarebbe stata qualche speranza. Se avesse potuto lanciare altre offensive e avesse fatto qualcosa di gradito, allora questa bellezza prima o poi sarebbe stata sua.


Solo questa sorta di donne difficili che gli costavano tempo e sforzi avrebbero aumentato il suo ardore. Fare un cenno e chiamare una ragazza al suo letto sarebbe stato insignificante.


"Ho ancora delle questioni di cui occuparmi dopo. Temo di non poter accettare." L'espressione e il tono di Jun Yunrue si erano già ammorbiditi. Nonostante lei e Huang Yuegong appartenessero a due fazioni diverse, di fronte ad un gentiluomo che era forte, proveniva da una famiglia prominente e che la trattava così gentilmente era impossibile che non avesse un'impressione favorevole nei suoi confronti.


"Non importa, avremo altre possibilità in futuro. Giusto, l'apprendista junior Jun aveva intenzione di entrare nel padiglione? Quanti di voi stanno entrando?" Huang Yuegong non continuò ad insistere, invece cambiò argomento.


"Tre persone. Io e due apprendisti junior che si sono appena uniti al Sect." Jun Yunrue presentò Lin Ming. Fino ad ora Lin Ming era rimasto in disparte. Con la sua coltivazione e le sue origini era facile che gli altri pensassero che fosse un qualche tipo di servitore. Agli occhi di Huang Yuegong, un assistente non sarebbe stato diverso da una formica. Non lo aveva nemmeno degnato di un'occhiata.


"Oh? Tre persone? Quando ero nella mia barca spirituale ho visto che l'apprendista senior ha tirato fuori più di 3.000 marchi della fenice, sembravano 9.000."


La vista di Huang Yuegong era straordinaria; aveva visto esattamente quanti marchi erano stati tirati fuori. Song Baifeng fu colto dal panico quando sentì queste parole. Disse frettolosamente:"Signor Huang, sono davvero rincresciuto prima mi sono confuso, così..."


Song Baifeng era estremamente teso. Il ruolo di guardia era ricercato. Era riuscito ad ottenere questa mansione nonostante la sua posizione di comune discepolo perché poteva prevedere il cambiamento dell'umore degli altri; sapeva chi poteva offendere e chi doveva lusingare. Qualcuno come Huang Yuegong poteva dargli qualunque ordine desiderasse, anche se fosse a guardia di una tomba. La differenza tra i due era immane.


Come poteva non farsi prendere dal panico.


In realtà Huang Yuegong aveva già capito la situazione quando aveva fatto questa domanda; stava solo interrogando la guardia per mostrare il suo potere. Si accigliò, fingendo di essere arrabbiato:"Song Baifeng, sei solo una guardia del Padiglione degli Artefatti Saint, eppure osi estorcere dei marchi dall'apprendista junior Jun?"


"Signor Huang, per favore mi perdoni, non oserò mai più fare una cosa del genere. Non ho riconosciuto la sua grandezza. Non sapevo che l'apprendista junior Jun fosse una buona amica del signor Huang. Se l'avessi saputo l'avrei lasciata entrare liberamente nel padiglione."


Le parole di Song Baifeng erano state scelte con cautela. Huang Yuegong fu piacevolmente soddisfatto nel sentirle. Desiderava dare una pacca sulle spalle della guardia e complimentarsi per il suo ottimo lavoro.


"Umpf, farà meglio a non esserci una prossima volta. In quanto guardia del Padiglione degli Artefatti Saint dovresti seguire il regolamento. Mille marchi della fenice a persona, pagherò io!"


Huang Yuegong alzò le mani e tirò fuori 4.000 marchi della fenice. Jun Yunrue cercò di fermarlo, ma si morse le labbra senza dire nulla.


Song Baifeng invece scosse la testa come un sonaglio, non osava accettarli. Voleva fare entrare Huang Yuegong e gli altri senza farli pagare.


Questo atteggiamento rese soddisfatto Huang Yuegong. Song Baifeng era proprio un uomo intelligente; gli aveva mostrato abbastanza rispetto. Disse ad uno dei lacchè con una trasmissione di vera essenza:"Dà a Song Baifeng 15.000 marchi della fenice per compensare le perdite di oggi, altrimenti questa sarà considerata un'entrata libera. In realtà se entrassimo senza pagare avrebbe dovuto tirare fuori questi marchi della fenice di tasca sua. Nonostante questa figura minore non sia degna di essere menzionata, non dovrebbe perdere soldi dato che dobbiamo attirarlo dalla nostra parte."


Huang Yuegong era meticoloso. Il lacchè rispose:"Il signorino ha proprio considerato tutto. Davvero abile. Me ne occuperò io dopo."


Poi sorrise:"In tal caso non farò complimenti. Apprendista junior Jun, andiamo."


Huang Yuegong le fece un cenno di invito e Jun Yunrue arrossì. Fece un cenno a Lin Ming e agli altri:"Andiamo. La ringrazio apprendista senior Huang."


Song Baifeng fece loro strada con un sorriso radioso. Il suo atteggiamento nei confronti di Jun Yunrue era cambiato completamente e tutto questo era stato grazie a Huang Yuegong.


"L'apprendista senior Huang è davvero galante."


I discepoli dietro Jun Yunrue iniziarono a discutere tra di loro con trasmissioni di vera essenza. Le guance delle discepole erano rosee.


"Vero. Guarda quel Song Baifeng, sembra un cane che vede il padrone."


"È così bello, forte e anche così generoso. Dove si potrebbe trovare un potenziale marito così ottimo? Come può l'apprendista senior Jun rifiutarlo? Forse può perfino attirarlo dalla nostra parte."


Le due discepole continuavano a pensare alle spade che Huang Yuegong aveva donato loro prima, pensavano che fosse stato un peccato doverle rifiutare. Mentre era nel gruppo, Lin Ming sentì le trasmissioni di vera essenza e poté solo scuotere la testa. Era semplicemente troppo ingenuo pensare di poter convertire una persona come Huang Yuegong.


Mentre le discepole parlavano tra di loro, entrarono nel Padiglione degli Artefatti di livello Saint.


Song Baifeng spiegò scrupolosamente:"Tutti dovrebbero sapere come si ottengono i tesori, ma ci sono alcuni nuovi arrivati che potrebbero non saperlo, quindi ne parlerò un po'."


"Il Padiglione degli Artefatti di livello Saint è un grande strumento magico con la sua intelligenza. Per conquistare un tesoro prima bisogna ottenere la sua approvazione."


"Per quanto riguarda i fattori considerati, ce ne sono tanti. Ad esempio il destino, la stirpe, la percezione, la comprensione delle Leggi e anche il carattere, ma questi sono solo aspetti secondari. In realtà le caratteristiche più importanti che considera sono il talento e il potenziale!"


Il talento di un praticante di arti marziali era simile al potenziale, ma c'erano lievi differenze.


Il talento era la forza combattiva totale di un praticante di arti marziali in confronto alla sua età. Tra coetanei, quelli più potenti avevano un talento maggiore. Tra guerrieri di forza pari, quelli più giovani erano i più talentuosi.


Il potenziale valutava la crescita futura di un praticante di arti marziali. Un alto talento non significava necessariamente un grande potenziale. C'erano molti guerrieri al Mare Divino Realm che avevano superato la Distruzione che potevano superare per vari motivi un coltivatore che aveva attraversato nove Stadi della Distruzione, ma prima o poi sarebbero stati superati a causa del loro potenziale inferiore.


Per ottenere un tesoro, prima bisognava guadagnarsi il riconoscimento del padiglione. Il livello del tesoro sarebbe dipeso da quanto era grande il potenziale e il talento. Nonostante uno dovesse pagare mille marchi della fenice, che erano centinaia di volte meno costosi di un vero artefatto, in realtà la maggior parte dei discepoli che entravano nel padiglione se ne andavano a mani vuote.
                                


                                



