---
title: Capitolo 959 - Per la Lancia del Sangue della Fenice
pubDate: 2025-12-15T08:37:10.294Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
0 Capitoli in coda, 0/5
-Schadenfreude</em>


“Signor Huang, vorrebbe provare a prendere un artefatto Saint di alto livello? Il padiglione ne ha molti. Nonostante non possano essere paragonati ai nove artefatti di massimo livello sono comunque piuttosto formidabili. Con la sua forza, ottenerne uno non dovrebbe essere un problema!” Song Baifeng improvvisò qualche consiglio sul posto quando notò le difficoltà di Huang Yuegong.


Un artefatto Saint di massimo livello era cento volte più prezioso di uno di alto livello; erano completamente differenti. Huang Yuegong certamente puntava ai tesori migliori, ma era più facile a dirsi che a farsi. Ciò che il padiglione metteva alla prova era il talento e il potenziale; questi due fattori normalmente non sarebbero cambiati molto, non importava quanto aumentasse la coltivazione. Senza una qualche grande opportunità fortunata, allora anche se Huang Yuegong fosse arrivato al Divine Transformation realm, il risultato probabilmente sarebbe stato più o meno lo stesso.


Ci pensò, poi gettò un'occhiata verso Jun Yunrue. Si alzò e disse:”Va bene, in quanto discepolo della Sala della Fenice, posso prendere due artefatti Saint. Dato che non ne ho preso nessuno prima d'ora, posso ottenere un artefatto Saint di alto livello come primo tesoro e poi la Spada Trafiggi Sole!”


Dato che era fin troppo difficile ottenere un artefatto di massimo livello, tanto valeva prenderne uno di alto livello per rimediare.
Altrimenti, in quanto talento incredibile riverito dai suoi compagni e rispettato da così tante persone, sarebbe stato davvero umiliante se nel padiglione fosse stato solo scagliato a terra quasi vomitando sangue dopo il suo fallimento.


Decise di tentare una seconda volta. Ogni tentativo costava 1000 marchi della fenice. Naturalmente Song Baifeng non sarebbe andato a chiederglieli.


Huang Yuegong osservò i numerosi artefatti Saint nel cielo e disse:”Tra gli artefatti Saint di alto livello, ho una spada, una veste e un anello. Ciò che mi manca ancora è una fornace!”


Scelse una stella che brillava come una luna piena. Volò verso di essa e si fece sommergere dalla luce!


Dall'intensità del bagliore doveva essere un artefatto al picco dell'alto livello. C'era un'enorme differenza tra un artefatto di alto livello e l'altro. Se avesse potuto ottenerne uno al picco di questo grado, sarebbe stato di gran aiuto per lui.


“Come previsto, ha scelto subito un tesoro così potente. Non posso credere che questa sia la sua alternativa alla Spada Trafiggi Sole.”


“Vero, questo è un livello inimmaginabile per noi.”


I discepoli accanto a Jun Yunrue provarono vergogna per la loro debolezza. Poteva solo riuscire a stento ad ottenere un artefatto saint di basso livello.


Dopo che Huang Yuegong sprofondò nella stella, la luce diventò sempre più brillante finché non emise dei raggi lucenti che sembravano squarciare il vuoto.


Dopo un bastoncino di incenso di tempo, Huang Yuegong volò fuori dalla luce con calma. Sporse la mano e il bagliore iniziò a rimpicciolirsi rapidamente finché non cadde nel suo palmo mentre vorticava.


La luce continuò a convergere. Dopo diversi respiri di tempo, il bagliore si trasformò in una piccola fornace dall'aspetto ordinario.


“Ce l'ha fatto!”


“Sconvolgente! Ha preso un artefatto del genere in cinque minuti. L'apprendista Senior Huang è davvero forte!”


Questo scioccò tutti i giovani presenti. Jun Yunrue era già così capace, ma anche lei aveva difficoltà ad ottenere un artefatto Saint di medio livello.


Huang Yuegong aveva ottenuto un artefatto Saint di alto livello con tale facilità. Erano a livelli completamente diversi in termini di potenziale e talento.


“È incredibile. L'apprendista senior Huang è così formidabile, eppure non può ottenere la Spada Trafiggi Sole. Quanto dev'essere più potente la Spada Trafiggi Sole?!”


“Davvero. Ci sono anche diversi artefatti di massimo livello. Mi chiedo quale tipo di mostro riuscirebbe ad ottenerli.”


“Sarebbe già un bene se potessi arrivare al livello dell'apprendista senior Huang. Non c'è davvero paragone!”


Esclamarono diversi giovani discepoli. Ascoltando i loro complimenti, alla fine l'umore di Huang Yuegong migliorò un po'.


Lanciò con noncuranza la fornace ai suoi lacchè e disse deliberatamente con il tono più noncurante:”Tenetelo per me. Dovrebbe essermi utile quando praticherò l'alchimia dopo. È una fornace di transizione decente per me.”


Transizione?


Quando i giovani discepoli sentirono questa parola, rimasero senza parole. Una fornace così straordinaria sarebbe stato un oggetto di passaggio. Davvero, paragonarsi agli altri era davvero demoralizzante.


Song Baifeng rise:”Il signor Huang è incredibile. Questo è un artefatto Saint al picco dell’alto livello che si chiama Fornace Divina Samadhi. Nonostante non sia di massimo livello, non è troppo lontana dall'esserlo!”


Song Baifeng continuò a lusingarlo. Huang Yuegong si limitò a sorridere. Dato che gli altri erano occupati a riparare la sua reputazione, certamente non li avrebbe fermati.


“Va bene. Nonostante non sia riuscito ad ottenere la Spada Trafiggi Sole stavolta, sono comunque riuscito a prendere questa Fornace Divina Samadhi. È adeguata. Apprendista junior Jun, ora ha intenzione di andare? Che ne dice se usciamo insieme?” Huang Yuegong ora parlava in modo molto più galante. Invitò nuovamente Jun Yunrue.


Jun Yunrue sorrise lievemente:”Apprendista senior Huang, possiamo andarcene tra un po', ma ho portato l'apprendista junior Lin e non ha provato ancora ad ottenere un tesoro.”


“Oh? L'apprendista junior Lin?” Huang Yuegong si ricordò che Lin Ming non aveva ancora preso un artefatto. La memoria di un praticante di arti marziali al Mare Divino realm era sbalorditiva; non si sarebbero dimenticati qualcosa che volevano ricordare. Il solo motivo per cui Huang Yuegong se lo era scordato era perché aveva considerato Lin Ming un assistente e quindi lo aveva ignorato.


“Non c'è problema. Apprendista junior Jun, la aspetterò.” Huang Yuegong gettò un'occhiata verso Lin Ming e disse con impazienza:”Sbrigati apprendista junior.”


Tutti puntarono gli occhi verso Lin Ming, che ignorò Huang Yuegong e osservò i nove artefatti di massimo livello uno alla volta. Chiese al capitano:”Senior Song, c'è un limite al grado a cui possiamo puntare? O possiamo scegliere qualunque tesoro desideriamo?”


“Naturalmente può scegliere quello che desidera finché ha l'abilità per farlo. Vuole tornare all'entrata? L'artefatto Saint più inferiore qui è di medio livello. Quelli di basso livello sono vicini all'ingresso.” Disse con noncuranza Song Baifeng.


“Non c'è bisogno.” Lin Ming sorrise lievemente:”Qui va bene.”


“Oh? È piuttosto sicuro di sé. È asceso dai piani inferiori? Voi praticanti di arti marziali dei piani inferiori normalmente sono troppo sicuri di sé. Capirà lentamente quanto è terrificante il Regno Divino e qual è il suo posto. Ogni tentativo qui le costerà 1000 marchi della fenice, quindi non biasimarmi se non glielo ricorderò.” Song Baifeng squadrò Lin Ming, aspettando che tornasse giù. Quei discepoli dei piani inferiori di solito erano grandi maestri nei loro mondi e di conseguenza erano arroganti. In confronto ai geni del Regno Divino però erano ben lontani dall'essere paragonabili.


“Apprendista senior JUn, potrebbe essere un po' difficile per l'apprendista senior Lin.” Sussurrò Lin Junzhi a Jun Yunrue. Aveva già ottenuto un artefatto Saint, quindi sapeva quanto era difficile la prova.


“Non dovrebbe essere un problema. Non dimentichi che l'apprendista junior Lin è qualcuno che ha la stima dell'onorabile maestra. Prendere un artefatto Saint di medio livello non dovrebbe essere affatto un problema.” Jun Yunrue credeva in Lin Ming. O era meglio dire che aveva fiducia nelle capacità di giudizio di Fata Feng. Si girò verso di lui e disse:”Apprendista junior Lin, non sia nervoso. È già un bene se potrà sfoderare tutta la sua forza. Scelga ciò che vuole.”


“Grazie apprendista senior. Beh, allora è il mio turno.”


Lin Ming spiccò il volo, attivando il Roc Dorato che Squarcia il Vuoto. I suoi movimenti erano irregolari e spettrali mentre superava molti artefatti di medio livello e arrivava all'altezza di quelli di alto livello!


Gli artefatti di medio livello fluttuavano nella posizione più bassa qui. Quelli di massimo livello erano posizionati più in alto in questo spazio.


“Che abbia intenzione di prendere un artefatto di alto livello?” Gli occhioni di Lin Junzhi si spalancarono. Prima che finisse di parlare, Lin Ming era già arrivato al punto più alto!


All'altezza degli artefatti di massimo livello!


“Cosa?!”


“Cos'ha intenzione di fare?”


Non fu solo Lin Junzhi a rimanerne sorpresa, ma anche Jun Yunrue. Fissò stordita Lin Ming.


L'obiettivo di Lin Ming era la Lancia del Sangue della Fenice!


La luce del tesoro era ancora più brillante di quella della Spada Trafiggi Sole. Era al picco tra tutti i tesori, si avvicinava ad un artefatto spirituale!


Lin Ming aveva davvero scelto la Lancia del Sangue della Fenice?


O forse era curioso e voleva guardarla da vicino?


Lin Ming fu estremamente veloce. Jun Yunrue non ebbe nemmeno il tempo di reagire prima che si precipitasse nel sole ardente della Lancia del Sangue della Fenice. Inoltre non sembrò affatto rallentare!


Jun Yunrue, Lin Junzhi e gli altri rimasero sbigottiti. Perfino Song Baifeng e Huang Yuegong erano increduli. Le loro espressioni divennero stordite mentre lo guardavano.


“È pazzo?” Sogghignò Huang Yuegong. Questo Lin Ming era semplicemente un folle. Nonostante la prova non potesse uccidere uno sfidante, se il divario fosse stato troppo grande allora avrebbe rischiato di ferire la sua anima. Perfino lui non poteva ottenere un artefatto di massimo livello, eppure questo Lin Ming voleva prenderne uno. Si era guardato allo specchio?


“Perversamente incredibile, pensavo che i praticanti di arti marziali dei piani inferiori fossero imprudenti, ma non ne ho mai visto uno così prima d'ora.” Song Baifeng era senza parole. I guerrieri ascesi dai piani inferiori tendevano ad essere sconsiderati, ma non importava quanto fossero folli, erano anche un po' intelligenti. Questo Lin Ming invece sembrava solo scemo.


<em>Puff!</em>


Lin Ming sprofondò direttamente nella luce più brillante.


Tutti strabuzzarono gli occhi. Non avrebbero mai pensato che sarebbe successo questo.


Huang Yuegong sorrise in modo strano:”Il suo apprendista junior è proprio speciale.”


Aveva enfatizzato l'ultima parola. Naturalmente non avrebbe detto nulla che poteva imbarazzare Jun Yunrue. Dopotutto era stata lei a portare Lin Ming qui.


Tuttavia Song Baifeng non aveva queste riserve. Rise e disse:”Il signor Huang è troppo cortese. Noi persone volgari lo definiremmo rinc*****nito. Uno davvero stolto che ignora le conseguenze. Ahah, è un aggettivo troppo adatto a lui.”


Huang Yuegong sorrise e sventolò il suo ventaglio diverse volte.


Per quanto riguardava Jun Yunrue, arrossì, era estremamente imbarazzata. Gli altri discepoli non erano molto contenti. Lin Ming non aveva comunicato le sue intenzioni e si era diretto verso la Lancia del Sangue della Fenice. Questo andava oltre le loro aspettative.
                                


                                



