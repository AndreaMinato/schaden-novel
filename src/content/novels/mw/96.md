---
title: Capitolo 96 - L'Istruttore Hong Xi
pubDate: 2025-10-16T07:28:18.424Z
tags:
    - mw
---


Nel caso non abbiate visto, ci sono novità sulla http://novelleleggere.com/2016/12/10/news-10122016/ PROGRAMMAZIONE (e altro ancora).
-Schadenfreude


"L'Apprendista Senior sa qual è l'intento marziale dell'Apprendista Senior Ling?" Lin Ming non conosceva nulla di questi strani stati di coltivazione, voleva capire di più.


"Non ne so molto, so solo che l'intento marziale dell'Apprendista junior Ling si chiama 'Ashura'. Credo che riguardi il concetto della morte e dell'assassinio. Può entrare volontariamente in questo stato di coltivazione ed è per questo che la sua forza cresce così velocemente! È molto più forte perfino del secondo classificato Ta Ku! Tuttavia la sua coltivazione è inferiore a quella dell'apprendista junior Ta Ku, che è entrato nello stadio Forgia delle Ossa, è solo al picco dello stadio dell'Alterazione dei Muscoli."


Ecco com'era la situazione.. c'erano diversi tipi di intenti marziali e variavano da persona a persona. Lin Ming si chiedeva come fosse il suo intento marziale 'etereo' rispetto all'Ashura di Ling Sen. Era peggiore o migliore in confronto al suo?


Mentre tornava nella sua residenza, Lin Ming sentì il suo corpo leggero come quello di una rondine. Le tre ore e mezza di coltivazione continua non lo avevano stancato minimamente. Anche Arcobaleno Penetrante sembrava leggero e non ostacolava in alcun modo i movimenti di Lin Ming.


<em>'Durante le mie tre ore e mezza di allenamento, non sono stato in grado di avanzare al secondo livello della "Formula True Primal Chaos", ma credo di aver toccato il limite. Se posso entrare di nuovo nell'intento marziale "etereo", allora dovrei riuscire ad avanzare! Quando arriverà il momento, la mia forza aumenterà di molto e probabilmente non sarà troppo diversa da quella di Ling Sen!'


'Visto che coltivo il "Chaotic Virtues Combat Meridian" la potenza è il mio punto forte, ma la forza non è così determinante in un combattimento. Mi chiedo quale sia il punto forte di Ling Sen?'


'Dato che Ling Sen può entrare nel suo intento marziale Ashura quando vuole, mi chiedo se anche io riuscirò a farlo in futuro?'</em>


...


Mentre la coltivazione di Lin Ming stava aumentando incredibilmente, anche Zhu Yan si stava sottoponendo a dei ritmi di allenamento insopportabili. Non era un'esagerazione dire che l'incontro che si sarebbe tenuto tra un mese sarebbe stata la battaglia più importante della sua vita!


Non poteva assolutamente perdere!


Zhu Yan teneva una lunga spada e la luce della lama era come una tela di ragno brillante. Di fronte a lui dei soldati dorati composti da energia esplodevano una alla volta non appena accorrevano. Delle sette formazioni principali, questa rappresentava il metallo. Era la Sala Soldati Dorati!


Nella Formazione Ten Thousand Killing e nella Pagoda Raffinata, i nemici delle prove erano solo illusioni, all'esterno non sarebbero stati disturbati e non si sarebbero nemmeno mossi. Ma le sette formazioni principali erano diverse, erano formazioni d'attacco. Tutte le statue erano forme solide condensate da energia!


Se non si stava attenti si poteva rimanere feriti!


La formazione stessa aveva una coscienza limitata e poteva valutare la situazione nella formazione. Se il praticante fosse stato in difficoltà, allora avrebbe automaticamente cessato di attaccare. Ma in passato, ci sono stati casi in cui alcuni guerrieri erano rimasti gravemente feriti, alcuni erano stati perfino uccisi per sbaglio!


Naturalmente quelli che morivano erano una minoranza, perciò i Soldati Dorati non erano così efficaci come l'Ashura di Ling Sen.


"L'apprendista senior è troppo feroce! È il decimo livello di difficoltà eppure sta continuando così a lungo! Mmmh, sono già passati tre quarti d'ora. La formazione non mostra alcun segno di indebolimento, questo rivela che l'apprendista senior Zhu non è ancora rimasto ferito, né ha avuto problemi con la sua vera essenza!"


"Questo Lin Ming vuole davvero sconfiggere l'apprendista senior Zhu in un mese. Credo che sarà fin troppo difficile!"


"Sì. Questo Lin Ming è davvero un genio anormale, ma l'apprendista senior Zhu non è facile da battere. Credo che vincerà l'apprendista senior Zhu. Questo è il decimo livello di difficoltà! Se ci entrassi io, rimarrei subito ucciso!"


...


Il tempo passò giorno dopo giorno. La trepidazione nei confronti dell'incontro tra Lin Ming e Zhu Yan non solo non diminuì, ma l'atmosfera diventò sempre più agitata.


In questo periodo accaddero dei fenomeni interessanti nel Palazzo delle Sette Arti. I metodi di coltivazione che Lin Ming aveva scelto nel deposito divennero i più popolari. Sotto le 'tecniche elementari per la lancia' c'erano quattro nomi e sotto le 'Tecniche di Movimento - Fondamentali' ce n'erano tre. A causa delle prestazioni strabilianti di Lin Ming, quattro discepoli della Sala Human avevano deciso di scegliere la lancia come arma.


Tuttavia nessuno fece richiesta della tecnica marziale che Lin Ming aveva scelto, il 'Pugno Spacca Ossa'.


Questo perché i nuovi arrivati non avevano visto Lin Ming mentre lo usava.


Il 'Pugno Spacca Ossa' era una tecnica marziale di grado Earth, alta qualità. Anche se fosse stato completo sarebbe stato estremamente difficile da esercitare, figuriamoci quando mancava il 70% del suo contenuto. Se Lin Ming fosse riuscito davvero a coltivare questa tecnica, allora il nome di genio aberrante sarebbe stato insufficiente per descriverlo adeguatamente.


Di fronte a queste scelte, l'anziano del deposito poté solo annuire con un sorriso forzato. Questo era dovuto all'adorazione che molti giovani provavano per Lin Ming. Questi ammiratori seguivano i suoi metodi di coltivazione e avevano anche scelto la sua stessa arma. Tuttavia lui non era forte per questi motivi, ma per sé stesso. Quanti giovani avrebbero scelto una lancia e quanti sarebbero stati in grado di mostrare la vera gloria di una lancia?


...


Di mattino presto, l'aria portava una brezza fresca. Lin Ming afferrò l'estremità di Arcobaleno Penetrante con una mano. Stese le mani orizzontalmente e chiuse gli occhi. Aprì la mente concentrandosi sulla natura circostante e diventò calmo.


Capì che non poteva usare le Pillole Raduna Spirito di alto livello e le pietre di vera essenza per comprendere il suo intento marziale 'etereo'. Non appena fosse stato in grado di entrarci quando voleva, allora avrebbe raggiunto un Minor Successo nel suo intento marziale.


Nello stato silenzioso e pacifico, Lin Ming aprì improvvisamente gli occhi. Aveva sentito la presenza di qualcuno.
Nonostante fosse relativamente al sicuro nel Palazzo delle Sette Arti, Lin Ming era ancora all'erta, dopotutto aveva fin troppi nemici.


"Mmh. La tua vigilanza è buona." Una voce profonda e vigorosa risuonò nelle orecchie di Lin Ming. Un uomo che portava una lancia e indossava un'armatura rossa apparì come un fantasma ed entrambi i suoi piedi atterrarono sulla punta della lancia di Lin Ming.


Arcobaleno Penetrante si curvò verso il basso. Tuttavia Lin Ming continuò a tenere la lancia.


"Buona forza del braccio!" La persona esclamò.


"Istruttore Hong?" Lin Ming esclamò con un po' di sorpresa. L'uomo che era sulla punta della sua lancia era il suo istruttore della Sala Earth, Hong Xi.


"Mi hai fatto guadagnare davvero una buona reputazione durante la Formazione Ten Thousand Killing. 62esima posizione e hai sfidato Zhu Yan! Sei davvero audace!"


Lin Ming disse, "Vi ringrazio Istruttore Hong. Ma per quanto riguarda Zhu Yan, non sono sicuro di poter vincere contro di lui."


"Mmh. Questo Zhu Yan non è come sembra. Quando è entrato nel Palazzo delle Sette Arti, le sue capacità erano come quelle di Wang Yanfeng. Nononostante sia inferiore al tuo mostruoso talento, è rimasto qui per due anni e mezzo. In questo periodo è salito fino alla sua posizione. Tra uno o due anni, quando Ling Sen e gli altri si diplomeranno, Zhu Yan arriverà sicuramente tra i migliori dieci nel Palazzo delle Sette Arti, forse addirittura tra i primi cinque. Il tuo avversario è un futuro contendente per i primi cinque posti nel Palazzo delle Sette Arti! Ti sei scelto un potente nemico!"


Lin Ming naturalmente sapeva perché Hong Xi stesse dicendo tutto questo. Disse, "Istruttore Hong, conosco la forza di Zhu Yan. So anche che sarà difficile sorpassarlo in un mese.
Ma quando il responsabile mi ha chiesto chi volevo sfidare e quando, ho avuto un intenso desiderio di confrontarmi con Zhu Yan. Non ho voluto reprimere questo desiderio, così ho deciso di seguire la mia natura e di sfidare Zhu Yan."


"Ahah, bene! Che buon istinto! Quelli che praticano le arti marziali devono seguire la loro natura e i loro desideri! Solo quando sarai soddisfatto i tuoi meridiani si libereranno e la vera essenza fluirà senza impedimenti! Hai scelto bene; sei coraggioso! A partire da oggi, ti insegnerò delle tecniche di lancia! Sono il tuo istruttore non voglio vedere nessuno dei miei soldati cadere di fronte agli altri!"
                                


                                

