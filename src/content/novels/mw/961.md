---
title: Capitolo 961 - Distruggere il Mondo
pubDate: 2025-12-15T08:37:10.294Z
tags:
    - mw
---


<em><strong>CAPITOLO SPONSORIZZATO ringraziamo Fenrir117!</strong>
4 Capitoli in coda, 0/5
-Schadenfreude</em>


Mentre la meteora impattava sulla terra, la lava schizzò al cielo, ma Lin Ming sfrecciò nel caos come un pesce nell’acqua.


Dopo che la prima meteora esplose, la seconda arrivò subito dopo, poi la terza, la quarta…


Sempre più proiettili piombavano sul mondo. Erano raggi di luce brillante. Nello Specchio Divinizzante della città dell’Antica Fenice, le meteore cadevano una alla volta, mentre ora ne piombavano giù decine, sembrava che fosse arrivata l’apocalisse!


Tra di esse, a parte quelle ampie diverse chilometri, ce n’erano anche di piccole quanto un pugno. In teoria questi proiettili non avrebbero dovuto rappresentare una minaccia per Lin Ming, ma in  erano i più pericolosi per lui.


Queste piccole meteore erano centinaia di volte più rapide di quelle più grandi. Inoltre contenevano un’energia incredibilmente distruttiva e le Leggi dell’Annientamento di fuoco puro. Ogni mini meteora era come un missile. Quando cadevano a terra, sarebbero esplose!


<em>Bang!</em>


Una meteora delle dimensioni di un pugno esplose a meno di cento piedi da Lin Ming. La vera essenza dell’uomo fu colpita dalle onde d’urto della meteora. Con una serie di schiocchi, iniziarono ad apparire delle crepe nella sua vera essenza protettiva!


In quel momento tre meteore caddero da ogni parte, ognuna era delle dimensioni di una scodella. Erano troppo veloci; avevano bloccato ogni via di fuga.


“Roc Dorato che Squarcia il Vuoto!”


Lin Ming voleva usare la Distorsione dello Spazio, ma fu sorpreso nello scoprire che lo spazio qui era troppo stabile. Nei piani inferiori Lin Ming poteva attraversare diverse chilometri con un solo passo, ma ora attraversare anche una decina di piedi era diventato difficile.


“Mistica Ombra del Fulmine!”


Durante questo momento critico, i dodici simboli nel suo corpo brillarono. Accelerò a tutta forza, ma senza il supporto della Distorsione dello Spazio, la sua velocità non era paragonabile a quella delle meteore.


Una di esse esplose vicino a Lin Ming.


<em>Bang!</em>


Lin Ming tremò con violenza mentre la sua vera essenza protettiva esplodeva. L’energia del fuoco travolse il suo corpo. Strappò direttamente i suoi abiti formati di seta del fulmine e iniziarono a devastare i suoi meridiani!


Questa energia del fuoco era piena dell’aura terrificante della Legge dell’Annientamento. Lin Ming impallidì e quasi sputò una boccata di sangue.


Nemmeno il Germoglio del Dio Blasfemo poteva sopprimere un’energia del fuoco così potente; aveva bisogno di tempo per farlo. L’energia impetuosa della meteora era semplicemente troppo feroce; danneggiò un po’ i meridiani di Lin Ming.


In questa terra infernale, Lin Ming cadde in una trappola di fuoco! Le fiamme impetuose si precipitarono verso di lui. Sopra di lui c’era una barriera di meteore e sotto di lui c’era un mare di fuoco. Non poteva nemmeno usare la Distorsione dello Spazio; non riusciva a schivare!


Proprio quando stava per essere travolto dal fuoco, gridò e un fiore di loto sbocciò dietro di lui all’improvviso.


Intento marziale demoniaco - Spazio Primordiale!


Lo spazio primordiale era infinito e generava il caos, che poi si sarebbe trasformato in Yin e Yang. Dopodiché lo Yin e lo Yang si sarebbero divisi e avrebbero formato i cinque elementi. Le Leggi del Fuoco era compresa tra di esse e naturalmente sarebbe stata trattenuta dallo spazio primordiale!


<em>Ssssss!</em>


Le fiamme si estinsero rapidamente sotto la copertura dello spazio primordiale!


“Spaccati!”


Lin Ming colse questa occasione e menò un fendente. La Grande Alabarda Sanguigna di 800.000 jin piombò come una valanga dal cielo.


Le fiamme alte come una montagna furono divise dal colpo!


“Sangue dell’Antica Fenice, brucia!”


Una luce dorata brillò tra le sopracciglia di Lin Ming, emettendo una luce gloriosa e maestosa. L’immagine di una fenice si formò dietro di lui, sembrava che si potesse fondere con il mondo.


<em>Ca!</em>


La fenice gridò e ascese al cielo. Tutta l’energia circostante si agitò, provocando una tempesta.


Lin Ming si fuse con la fenice di fuoco. Puntò la sua alabarda verso il cielo.


Inversione della Catena di Stelle!


Lo sconfinato spazio primordiale converse con la luce dell’alabarda, portando con sé il potere del caos che annientava tutte le Leggi mentre impattava sulle meteore nel cielo.


Nel secondo mondo dello Specchio Divinizzante, la catena di stelle circolava secondo qualche misteriosa regola. E quella del padiglione degli Artefatti Saint era uguale.


Nel cielo si condensavano lentamente nuove meteore, ammassandosi, alcune di esse erano piccole e brillavano ardentemente. Nonostante fossero di dimensioni minori, erano estremamente pericolose. Per quanto riguarda le meteore dai bagliori più fiochi, erano più lente ma erano anche le più grandi.


Queste meteore fluttuavano tutte in una nebbia di fuoco. Finché si fossero formate completamente, sarebbero state gettate giù con il supporto dell’energia annientate.


Questa non era la prima volta che Lin Ming vedeva un meccanismo del genere. Gli strani motivi della rivoluzione di queste pietre e delle fiamme si rilfettevano nei suoi occhi. Il suo attacco puntò verso il punto cruciale della catena!


“Spaccati!”


Gridò Lin Ming. Sulla Grande Alabarda Sanguigna il suo potere formò un diagramma del dao rosso. La Fonte del Tuono nel Germoglio del Dio Blasfemo ululò e si precipitò fuori, formando un potente diagramma viola.


I due diagrammi si fusero in uno. L’energia terrificante causò un’esplosione. Si radunò in un impetuoso torrente di thunderfire che interruppe la circolazione della catena di stelle!


Ci fu un crepitio e tutte le meteore che stavano prendendo forma si ruppero all’improvviso.


La catena di stelle era stata distrutta da Lin Ming. Le meteore divennero meno concentrate e la pressione su Lin Ming diminuì.


“Uh?”


Lo spirito che si stava nascondendo nel padiglione ne fu scioccato:”Ha rotto la catena di stelle! Avevo intenzione di considerare superata la prova una volta che fosse riuscito a resistere per mezz’ora. Non mi sarei mai immaginato che sarebbe riuscito a rompere la catena di stelle!”


“Ma non ha contato sui Concetti di Fuoco; la sua comprensione dei Concetti di Fuoco non è troppo straordinaria. Il motivo per cui ci è riuscito è perché ha potuto fondere i Concetti di Fulmine con quelli di Fuoco, insieme a quel misterioso campo di forza. Mi chiedo, cosa sia quel campo di forza? È riuscito a sciogliere le Leggi del Fuoco…”


Mormorò lo spirito del padiglione degli Artefatti Saint. Non sapeva dell’intento marziale di Primordius. Che sorta di esistenza era l’Empireo Primordius? Era superiore perfino ad un Re del Mondo. Era uno dei grandi guerrieri dell’intero Regno Divino! Pochissimi potevano vedere un Empireo. Anche una figura al livello di un Re del Mondo o di un Sacro Lord avrebbe avuto molte difficoltà a vedere un Empireo. E quelli che potevano vederli combattere erano ancora meno!


Per la gran parte dei praticanti di arti marziali nel Regno Divino, un Empireo era un dio spirituale estremamente misterioso e impareggiabile. Per quanto riguardava i metodi di coltivazione, le abilità o i limiti di un Empireo, erano enigmi che superavano di gran lunga la comprensione dei mortali. Se l’Antico Diavolo in Yang Yun non avesse preso parte alla grande guerra di 100.000 anni fa e non avesse visto personalmente l’Empireo Primordius massacrare eserciti con il suo intento marziale, sarebbe stato impossibile per lui riconoscere le tecniche di Lin Ming.


Per quanto riguardava lo spirito del padiglione, nonostante fosse vissuto per innumerevoli decine di migliaia di anni, era rinchiuso nel Palazzo del Grido della Fenice e non poteva entrare in contatto con una persona come l’Empireo Primordius. Non poteva riconoscere il suo intento marziale, ma anche così capì che la mossa di Lin Ming era terrificante.


“Questo bambino ha un campo di forza di un intento marziale così misterioso. Contando anche la sua coltivazione, l’età e le sue fondamenta, il suo potenziale è davvero terrificante. Inoltre sembra che sia un praticante di arti marziali asceso dai piani inferiori. Da come ha combattuto, dovrebbe aver completato la coltivazione del corpo e dell’essenza, aprendo le Otto Porte Nascoste. Riuscirci in un piano dove le risorse scarseggiano è davvero incredibile!”


Lo spirito del padiglione era molto più intelligente di un uomo comune. Era capace di dedurre molte informazioni. Se i nove stadi della Distruzione decidevano i limiti di un praticante di arti marziali, allora l’intento marziale, le leggi, lo spirito da battaglia e la coltivazione del corpo e dell’essenza giocavano un enorme ruolo nel decidere la forza combattiva. Quei fattori avrebbero determinato i futuri risultati di un praticante di arti marziali.


“Coltivazione del corpo e dell’essenza, da quanti anni qualcuno nel Palazzo del Grido della Fenice ha deciso di intraprendere una strada del genere. La trasformazione del corpo rende più difficile la Distruzione. Dopo la trasformazione del corpo, diventa estremamente difficile progredire. Per quanto riguarda le Nove Stelle del Palazzo del Dao dopo, sono impossibili da raggiungere. Se uno non può superare le Nove Stelle del Palazzo del Dao, allora gli effetti delle Otto Porte Nascoste saranno minimi quando raggiungerà gli stadi avanzati del Lord Divino realm. Possono essere quasi ignorati in seguito.”


Lo spirito rifletté e iniziò ad interessarsi a Lin Ming. Non vedeva l’ora di capire a che livello potesse arrivare questo giovane.


“Fammi vedere che livello ha raggiunto la tua tecnica della trasformazione del corpo. La seconda fase sarà una prova per la tua trasformazione del corpo!”


Le prove erano tutte decise dallo spirito, era un gramaestro delle arti marziali. Poteva utilizzare liberamente ogni tipo di test, inclusi quelli riguardo alle Leggi, la percezione e così via.


Grazie ai lunghi anni di esperienza, lo spirito aveva sviluppato una quantità quasi infinita di vari metodi. Molti geni della Sala della Fenice erano stati torturati dalle sue prove fino alla disperazione. Quando li vedeva in difficoltà, lo spirito si rallegrava.


In quel momento Lin Ming non aveva idea di essere riuscito a destare l’interesse di questa entità che era già esistita per innumerevoli decine di migliaia di anni. Sentì che il potere del fuoco attorno a lui stava svanendo e che la catena di stelle nel cielo stava scomparendo.


Lin Ming fece un respiro profondo e pensò:<em>’La prima fase sembra contenere solo il Concetto di Fuoco, eppure è così difficile. Pensavo di poter contare sul mio Concetto di Fuoco per superare la prova, ma il mio risultato è di gran lunga inferiore a quanto immaginassi. Non ho avuto altra scelta se non usare il Concetto di Fulmine e l’intento marziale demoniaco per rompere la catena di stelle. Questa prova non è affatto facile da superare!’</em>


Non sapeva che avrebbe superato la prova finché fosse riuscito a resistere per mezz’ora. Per quanto riguardava rompere la catena di stelle, era un eccesso.


Mentre Lin Ming rifletteva, l’ambiente attorno cambiò di nuovo. Tutta l’energia Origin Heaven Earth fu risucchiata rapidamente!


Tutta la vera essenza nel suo dantian fu bloccata; non riuscì a muoversi.


“Uh? Cosa sta succedendo?”
                                


                                



