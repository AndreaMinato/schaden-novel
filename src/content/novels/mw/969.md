---
title: Capitolo 969 – La Convocazione di Fata Feng
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
11 Capitoli in coda (11 di Marco) e 0/5
-Schadenfreude</em>


"È un artefatto al picco del livello Saint temprato dal sangue dell'Antica Fenice. Era il tesoro più magnifico nel padiglione, eppure qualcuno è riuscito a portarlo via! È rimasto nel padiglione già per 36 anni!"


Diventò l'argomento di cui si parlava di più nella Sala della Fenice. 36 anni non erano nulla per un guerriero al Lord Divino realm, ma per i giovani discepoli era una buona porzione della loro vita. Alcuni non avevano nemmeno 30 anni. Inoltre erano in costante competizione gli uni con gli altri. Se un artefatto di massimo livello fosse caduto nelle mani di un rivale, sarebbe stata una brutta notizia per loro.


"Che peccato. Noi discepoli della Sala della Fenice possiamo prendere al massimo due artefatti. Ho solo preso un artefatto Saint perché volevo tenere il mio ultimo posto per la Lancia del Sangue della Fenice. Pensavo che la lancia sarebbe stata mia, ma ora ho perso l'occasione!" Disse con rimpianto un discepolo.


Se avesse potuto ottenere la Lancia del Sangue della Fenice, non solo la sua forza sarebbe aumentata, ma assorbire l'energia di un artefatto di massimo livello percependo le sue formazioni avrebbe fatto aumentare la sua coltivazione. Avrebbe potuto aiutarlo ad avanzare di livello.


"Sì certo. Quante volte hai provato a prendere la Lancia del Sangue della Fenice? Hai usato non meno di 10.000 marchi della fenice, eppure non ci sei riuscito. La persona che l'ha presa ha un talento e un potenziale con cui non puoi rivaleggiare. Mi chiedo proprio chi sia stato."


"Probabilmente è uno dei discepoli più potenti della Sala della Fenice. Solo loro avrebbero le capacità di prenderla!"


"Potrebbe essere vero. Beh, noi non possiamo confrontarci con loro."


Perfino nella Sala della Fenice i discepoli che avevano attraversato nove Stadi della Distruzione erano pochissimi. Gli altri erano meno importanti.


Alcuni provarono ad indagare e alla fine iniziarono a fare domande a Song Baifeng. La guardia però era molto scaltra. Disse che si era limitato a sorvegliare il padiglione e non aveva visto nulla. In questi giorni aveva visto molte persone entrare ed uscire, come avrebbe potuto sapere chi l'aveva presa?


Quando qualcuno tentava di prendere un tesoro dal padiglione, non aveva bisogno dell'accompagnamento della guardia. La deduzione dei punti di contributo e la conquista degli artefatti erano tutte gestite dallo spirito. Il motivo per cui Song Baifeng era entrato prima era perché non aveva nient'altro da fare, così aveva fatto da guida a Huang Yuegong, una scelta che ora rimpiangeva amaramente.


Tutti gli artefatti di massimo livello erano registrati dall'artefatto del Padiglione degli Artefatti Saint, quindi quando ne veniva preso uno, sarebbe stato rimpiazzato. Se qualcuno volesse indagare sul nuovo proprietario dell'artefatto, potevano solo chiedere allo spirito, ma i membri della giovane generazione non erano degni di incontrarlo.


In quel momento, nelle profondità del Palazzo del Grido della Fenice, all'interno di una distorsione dello spazio, un uomo di mezz'età voltava le spalle ad una porta ed era di fronte ad una divina fornace rossa. Questo tesoro aveva le dimensioni di un palazzo e ardeva con una fiamma bianca. La temperatura era così alta che sembrava poter incenerire lo spazio stesso.


L'uomo di mezz'età indossava un abito giallo brillante dalle maniche ampie. C'era l'immagine di otto trigrammi ricamati sulla sua schiena. Creò un sigillo dopo l'altro che sembravano avere una vita propria mentre fluttuavano verso la divina fornace.


Quest'uomo di mezz'età era il Saggio Jiuyang e la divina fornace di fronte a lui era un artefatto spirituale, la Divina Fornace del Mondo Vasto. La stava usando per creare pillole.


In quel momento una fiamma brillò accanto a lui. Era la luce di un talismano di trasmissione del suono.


Quando sentì questo messaggio, il Saggio Jiuyang alzò le sopracciglia:"Uno dei membri della fazione di Fata Feng ha preso la Lancia del Sangue della Fenice ed è anche un praticante di arti marziali dei piani inferiori?"


Il Saggio Jiuyang rifletté per un momento. Nonostante i discepoli di basso livello non sapessero chi avesse preso la Lancia del Sangue della Fenice, era facile venirlo a sapere per le figure di alto livello del Palazzo del Grido della Fenice.


"Se può prendere la Lancia del Sangue della Fenice. In futuro diventerà certo uno dei dieci migliori discepoli della Sala della Fenice. Forse potrebbe perfino avere l'occasione di diventare un vice maestro del palazzo. Apprendista junior Yan, finalmente hai iniziato a mostrare la tua forza. Vuoi stabilire la tua influenza e creare una fazione più potente, ma solo in questo modo sarebbe interessante sconfiggerti, ahah..."


Il Saggio Jiuyang sorrise e spense la fiamma del talismano di trasmissione del suono. Continuò a formare la pillola.


Non sapeva che a parte la Lancia del Sangue della Fenice, Lin Ming aveva ottenuto anche la forza primaria del vecchio maestro del palazzo. Questa questione era stata nascosta deliberatamente dallo spirito del palazzo.


Ottenere solo la Lancia del Sangue della Fenice non avrebbe attirato l'attenzione del Saggio Jiuyang. Il Padiglione degli Artefatti Saint aveva nove artefatti di massimo livello e ogni tanto uno di essi sarebbe stato conquistato da qualche discepolo. Nell'arco di 10.000 anni il numero di talenti accumulati era immenso. Tra questi, molti erano stati attirati dalla parte del Saggio Jiuyang. Non gli importava di un solo Lin Ming.


Della giovane generazione, i soli degni di nota erano le persone già famose. Ad esempio l'attuale capo dei discepoli della Sala della Fenice: Bai Daohong.


.....


"Oh? Senior Fata Feng mi sta convocando?" Lin Ming stava coltivando nella sua residenza quando sentì all'improvviso il messaggio del talismano di trasmissione di Jun Yunrue. La discepola aveva già informato Fata Feng senza omettere alcun dettaglio. Questo includeva le parole che Huang Yuegong aveva detto a Lin Ming. Dopo aver saputo tutto questo, Fata Feng lo convocò subito.


"Mi chiedo perché mi stia cercando."


Lin Ming arrivò velocemente nella residenza di Yan Fengxian: il Palazzo Fengxian. Questo edificio copriva un'area di 10 chilometri, un palazzo di giada brillante che si estendeva all'orizzonte.


Fata Feng viveva in un'elegante sala nelle profondità del palazzo.


Mentre Lin Ming entrava volando, vide Fata Feng seduta su una sedia ornata con una fenice. Era da sola nella grande sala.


L'energia Origin di tipo fuoco era estremamente ricca e la temperatura era alta. Un mortale sarebbe rimasto bruciato qui.


Un'enorme quantità di energia di fuoco si radunò attorno a Fata Feng. Sembrava avere una mente propria mentre formava degli uccelli di fuoco che volavano attorno a lei.


La donna non aveva formato intenzionalmente queste figure; erano un simbolo e la prova che la sua comprensione delle Leggi del Fuoco aveva raggiunto il picco.


Questo fece sussultare Lin Ming. Ogni volta che la vedeva poteva sentire un lato sempre più terrificante e formidabile in lei.


Questa donna era assolutamente imperscrutabile. Fata Feng aveva origini comuni e non aveva supporti, ma qui nel Palazzo del Grido della Fenice aveva davvero osato lottare contro il Saggio Jiuyang per il trono di maestro del palazzo. Questo significava che aveva qualcosa su cui contare!


Non aveva ancora stabilito una sua organizzazione. Questo significava che poteva contare solo sulla sua forza anormale!


"Porgo i miei saluti a Senior Fata Feng."


"Lin Ming, sei stato molto bravo. Molto bravo!" Le prime parole della donna furono di lode; non si trattenne dall'esprimere il suo apprezzamento:"Mi aspettavo già che potessi ottenere la Lancia del Sangue della Fenice, ma non credevo che avresti ricevuto anche la forza primaria lasciata dal vecchio maestro del palazzo. Se la percepisci bene ti sarà di grande beneficio."


"Capisco."


"Mm. Questa volta ti ho convocato perché volevo dirti di coltivare bene. Tra sei mesi la prova dell'Antica Fenice inizierà di nuovo. Questo è un grande evento per tutti i giovani discepoli! I migliori tre riceveranno moltissimi premi!"


"La prova dell'Antica Fenice?" Lin Ming si emozionò. Non credeva che ci avrebbe partecipato tra così poco tempo.


Aveva già superato la prova del generale nel Mistico Regno della Divina Fenice. Dopodiché era entrato nella città dell'Antica Fenice per partecipare alla prova del re.


E ora la terza sarebbe stata la più essenziale e importante di tutte!


"Lin Ming, il tuo talento è sufficientemente alto da entrare nella Sala della Fenice. Nonostante tu non abbia raggiunto il nono Stadio della Distruzione o sia arrivato al Divine Transformation realm, si può fare un'eccezione per aiutarti ad entrare nella Sala della Fenice perché sei riuscito ad ottenere la Lancia del Sangue della Fenice! Il maestro della Sala della Fenice appartiene alla fazione di Xiao Jiuyang, ma se desiderassi farti entrare nella sala, non potrà dire nulla. Ritirerò il gettone della Sala della Fenice per te."


"Sala della Fenice? Sono appena entrato nel Palazzo del Grido della Fenice e posso entrare già nella Sala della Fenice?" Lin Ming ne fu sbalordito. Pensò che avrebbe dovuto superare un po' di prove per accedervi. Non credeva che vi sarebbe stato assegnato subito. Era passato dalla Sala dell'Uccello Vermiglio a quella della Sala della Fenice.


Fata Feng era un vice del Palazzo del Grido della Fenice ed era formidabile. Il gruppo del Saggio Jiuyang poteva maltrattare la sua gente, ma nessuno di loro osava attaccare Fata Feng. Altrimenti non sarebbe stato diverso da un suicidio. Questo era il diritto di parlare portato dalla forza assoluta.


Fata Feng disse:"Le risorse della Sala della Fenice sono cento volte superiori a quelle della Sala del Corvo Dorato. Devi coltivare bene lì. Quando stai per avanzare al sesto Stadio della Distruzione, vieni da me e userò la mia Sacra Fiamma del Nirvana per disintegrare il tuo corpo, rimuovere le impurità e riformare il tuo corpo spirituale! Quando hai attraversato la Distruzione, hai superato i primi cinque stadi usando il potere del fulmine. Questo ti ha dato enormi benefici, ma il tuo corpo spirituale del fulmine ha raggiunto il limite. Se proverai a farlo nuovamente, non riuscirai a fare progressi. Da questo punto in avanti ti aiuterò con la mia Sacra Fiamma del Nirvana per i prossimi quattro stadi della Distruzione. Questo ti darà un corpo thunderfire e ti permetterà di arrivare ad un livello inimmaginabile!"


Lin Ming fu sbalordito dalle parole di Fata Feng, poi si rallegrò. Entrare nella Sala della Fenice non era niente di che, ma se Fata Feng l'avesse aiutato a decomporre il corpo con la sua Sacra Fiamma del Nirvana, avrebbe ottenuto benefici inimmaginabili.


La Sacra Fiamma del Nirvana veniva formata prendendo il fuoco di una fenice che aveva attraversato il Nirvana e fondendola in un Elementale del Fuoco. Era una fiamma divina di livello di gran lunga superiore alla Fonte del Tuono del leone viola!


Questo era il vantaggio dell'avere l'aiuto di un grande maestro. Un praticante di arti marziali che coltivava il corpo e l'energia avrebbe avuto un corpo estremamente duro; non era facile da distruggere. Prima, quando aveva cercato di attraversare la Distruzione, Lin Ming avrebbe dovuto spendere una grande quantità di sforzi per farlo. Ora che Fata Feng lo avrebbe aiutato però sarebbe diventato molto più semplice e gli effetti sarebbero stati di gran lunga superiori.


"La ringrazio."


"È solo un piccolo sforzo da parte mia. Se mi seguirai non ti tratterò ingiustamente. Ora andiamo. Ci dirigeremo verso la Sala della Fenice. Non c'è bisogno che tu nasconda il fatto di aver ottenuto la Lancia del Sangue della Fenice. Questa questione non potrà comunque essere nascosta; prima o poi la scopriranno. Desterebbe solo l'invidia di persone che non sono geni!"


Fata Feng fece un cenno e una luce rossa avvolse Lin Ming. Un momento dopo arrivarono nella Sala della Fenice.


Fata Feng era una persona risoluta e decisa. Una volta che diceva che avrebbe fatto una cosa, l'avrebbe fatta immediatamente senza tardare.
                                


                                



