---
title: Capitolo 97 - Sette tipi di Intento Marziale
pubDate: 2025-10-16T07:28:18.425Z
tags:
    - mw
---


Nel caso non abbiate visto, ci sono novità sulla http://novelleleggere.com/2016/12/10/news-10122016/ PROGRAMMAZIONE (e altro ancora).
-Schadenfreude


Lin Ming ascoltò le parole di Hong Xi con gioia. Finora aveva le 'tecniche elementari per la lancia' e poteva solo studiare le basi. Se avesse ricevuto dei suggerimenti, allora sarebbe potuto progredire più in fretta.


Hong Xi disse: "Sono stato nell'esercito per dieci anni. Ho solo cominciato ad imparare ad usare la lancia durante quel periodo, prima ho usato la spada.
La lancia è il re dei cento soldati! Non ho raggiunto lo stadio Gran Successo nel suo utilizzo, ma posso insegnarti ciò che ho imparato.
Tuttavia prima di iniziare, ho una domanda. Sei riuscito a comprendere un particolare stato di coltivazione?"


Lin Ming esitò per un attimo. Non credeva che Hong Xi sapesse di questa faccenda. Annuì e disse: "Sì."


"Lo sapevo. Hai una buona percezione. Questo stato di coltivazione probabilmente dovrebbe essere il migliore nel suo genere, altrimenti con il tuo talento non avresti potuto ottenere dei risultati così grandi in così poco tempo! Questo è il vantaggio di un cuore delle arti marziali forte e puro, ma anche se ne hai uno straordinario, potresti comunque non avere la fortuna di comprendere un intento marziale!"


"Sono in pochi ad averlo. Perfino nel Palazzo delle Sette Arti negli ultimi decenni c'è stato solo Ling Sen! Non mi aspettavo che ce l'avresti avuto anche tu!"


"Oh? Così pochi?" Lin Ming capì. Non c'era da meravigliarsi che non ne avesse sentito parlare prima.


"Sì, questo è il motivo per cui è così misterioso, perché pochi sono in gradi di comprenderlo. Non ci sono molte descrizioni negli antichi testi e, non solo, ogni intento marziale è diverso."


Lin Ming disse: "Istruttore, non capisco. Dato che l'Apprendista senior Ling ha compreso una tecnica rara come l'intento marziale e la sua forza è considerata invincibile, perché non è stato scelto come discepolo principale? Che genere di geni mostruosi ci sono nel Palazzo delle Sette Arti?"


Hong Xi disse: "Il Palazzo delle Sette Arti ha prestato molta attenzione a Ling Sen. Tuttavia per essere ammessi bisogna superare una prova. Ling Sen non è stato in grado di farlo e quindi è stato respinto. L'ha mancato di un soffio."


"Mmh? Test?" Lin Ming era interessato al riguardo.


"Sì. Alcuni non sono conformi ai rigidi requisiti del Palazzo delle Sette Arti e cercano di diventare discepoli principali superando una prova. Ling Sen doveva sconfiggere qualcuno alla sua stessa età o anche un discepolo principale più anziano e arrivare al picco del Quarto Stadio della Trasformazione del Corpo entro i 17 anni."


"Ling Sen è stato in grado di sconfiggere un discepolo principale che era più vecchio di lui di sei mesi. Sfortunatamente la sua coltivazione non era stata in grado di raggiungere il picco del Quarto Stadio della Trasformazione del Corpo prima dei 17 anni e per questo ha fallito."


"È perché il talento dell'Apprendista senior Ling non è abbastanza alto?"


"Sì. Come ho detto, ci sono diversi generi di intenti marziali. Quello di Ling Sen è 'Ashura'. Nel campo di battaglia Ashura, si può sperimentare innumerevoli battaglie e stragi.
La principale funzione di questo intento marziale è di affinare l'istinto di un guerriero. Tuttavia non è davvero utile per migliorare la propria coltivazione, ma dà alcuni benefici nell'avanzare di livello."


Hong Xi disse con un po' di rimpianto. Le capacità combattive e la coltivazione erano due questioni differenti. La prima era la loro forza, ma la coltivazione si basava sui livelli, come ad esempio il Primo Stadio, il Secondo Stadio della Trasformazione del Corpo, lo Stadio Circolazione e quello Houtian.


La coltivazione era il fattore più importante per un praticante, ma non solo. Le tecniche marziali, l'istinto, le abilità, l'esperienza sul campo, lo spessore della vera essenza, tutto questo potevano influenzare le capacità di combattimento, per questo c'erano persone in grado di sconfiggere dei combattenti al di sopra del loro stadio.


Ma la coltivazione era la base fondamentale, se non si poteva migliorare, allora non importava quali fossero le tue capacità combattive.
Un praticante di arti marziali al Primo Stadio non avrebbe mai potuto sconfiggere uno alla fase della Circolazione. Questo era un divario assoluto creato dalla coltivazione!


In più le vite dei guerrieri erano legate alla loro coltivazione. La principale qualità di Ling Sen era la sua capacità di combattere, la sua coltivazione in realtà non era molto alta. Se non avesse avuto la possibilità di raggiungere lo stadio Xiantian, allora per i grandi Sect non aveva alcun valore.


Per questo Ling Sen era stato respinto!


Hong Xi disse: "Se il suo talento fosse stato almeno di media qualità, avrebbe potuto superare il test. Il suo intento marziale può far sperimentare ad una persona diverse situazioni tra la vita e la morte, favorendo gli avanzamenti. Questo è importante per la Valle dei Sette Misteri. Sfortunatamente l'intento marziale 'Asura' non aiuta ad accumulare vera essenza."


Lin Ming chiese: "Istruttore Hong, l'Apprendista senior Ling Sen non ha più alcuna possibilità di entrare nella Valle dei Sette Misteri?"


"Ce l'ha, ma è troppo difficile. Bisogna avanzare allo Stadio Circolazione entro i 22 anni. Questo è il criterio più rigido nella Valle dei Sette Misteri. Non appena riuscirai ad avanzare allo stadio Circolazione entro i 22 anni di età, potrai entrarci.
Tuttavia con gli attuali progressi di Ling Sen è impossibile. Un'alternativa sarebbe comprendere un altro tipo di intento marziale, che possa aiutare a coltivare. Se succedesse, allora la Valle dei Sette Misteri darebbe grande valore a Ling Sen. Una persona che può comprendere due tipi di intento marziale è fin troppo rara.


"Due generi di intenti marziali? Puoi averne anche di diversi tipi?" Lin Ming era sorpreso.


"Sì. Ma è molto difficile, abbastanza difficile da far perdere ogni speranza. Nell'intero regno di Fortuna Celeste o anche l'intero territorio del Palazzo delle Sette Arti non ce n'è nemmeno uno.
Ne ho sentito parlare solo negli antichi testi, ad esempio le leggende descrivevano un'improvvisa illuminazione. Un potente guerriero che veniva chiamato Imperatore Shakya, aveva compreso sette tipi diversi di intento marziale! Tremila anni fa ha meditato sotto un albero Bodhi per sette giorni e sette notti. Nel suo corpo questi sette intenti si sono fusi insieme e l'Imperatore Shakya ha avuto un'illuminazione. Superò i confini delle arti marziali e raggiunse il nirvana per diventare un immortale!"


Lin Ming era sbalordito!


<em>Sette generi di intenti marziali!</em>


In più questi sette tipi si erano fusi tutti insieme! La persona che lo aveva fatto doveva essere davvero una leggenda!


Mentre ascoltava la storia dell'albero Bodhi, Lin Ming era incredulo. Sembrava fin troppo esagerato.


Si doveva sapere che nel cammino delle arti marziali; più si saliva di livello e più diventava difficile! Alcuni passavano centinaia di anni per avanzare di livello! Ma questo Imperatore Shakya ci era riuscito in pochi giorni, non erano solo assurdità?


Ma mentre sentiva questa storia, Lin Ming iniziò a crederci. Combinare i sette intenti marziali in uno, il solo pensiero era fin troppo terrificante.


Hong Xi disse: "Lin Ming, descrivimi il tuo intento marziale, così posso determinare qual è. Questo sarà molto importante per il tuo futuro sviluppo!"


Lin Ming annuì e iniziò a descrivere il suo intento marziale 'etereo'.


Hong Xi rimuginò un po' e disse: "Dev'essere un tipo che aumenta la coltivazione. La tua coscienza lascia il tuo corpo e la tua vera essenza inizia a circolare spontaneamente secondo i suoi istinti. Così la vera essenza può circolare perfettamente.
Ci sono troppi tipi di intenti marziali e sono diversi da persona a persona, quindi non ci sono molti scritti al riguardo. Questa è la prima volta che sento parlare di un intento marziale del genere. Non posso saperne gli effetti, ma da come la tua coltivazione aumenta, dovrebbero essere ottimi. Il tuo intento marziale dev'essere superiore a quello di Ling Sen. Potresti riuscire perfino a diventare discepolo principale della Valle dei Sette Misteri! Certamente come Ling Sen, dovrai provare a superare il test. Sarà difficile; dipenderà tutto dal tuo intento marziale."


<em>Discepolo principale...</em> Lin Ming pensò in silenzio.
                                


                                



