---
title: Capitolo 978 – Sovrastare
pubDate: 2025-12-15T08:37:10.297Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
2 Capitoli in coda (2 di Marco) e 0/5
-Schadenfreude</em>


Il primo livello delle Leggi del Fuoco era Calore Ardente, le fondamenta di tutte le Leggi del Fuoco e anche l'attributo più elementare.


Il secondo era Annientamento; la manifestazione della forza del fuoco. La capacità di distruggere e bruciare ogni cosa!


Tuttavia una volta raggiunto il loro limite, sarebbero tornati alla creazione.


Da una debole fiamma ad un inferno impetuoso, si rivelava la creazione.


Anche quando una scintilla capitava in una pianura e iniziava ad ardere il mondo avveniva una creazione.


Il campo di riso cresciuto sulla cenere avrebbe prodotto un raccolto ancora più abbondante.


Una stella era un'enorme sfera di fuoco. Sotto questo bagliore lucente, ogni forma di vita prosperava.


Anche durante la storia dell'umanità il fuoco aveva salvato gli uomini dall'ignoranza, l'umanità alla fine era diventata prospera e aveva dato alla luce una gloriosa civiltà.


Il fuoco poteva distruggere la vita, ma poteva anche farla nascere. Quando un fuoco avrebbe spazzato via una foresta, avrebbe dato alla luce una nuova vita in primavera. Dopo l'annientamento c'era una creazione!


La comprensione di Huang Yanguang delle Leggi del Fuoco aveva già raggiunto il terzo livello. Dopo l'attraversamento del nono Stadio della Distruzione e aver sopportato il battesimo del Dao Celeste, la sua comprensione delle Leggi di Fuoco era aumentata ulteriormente; era anche riuscito a formare il Dominio del Loto Blu. Quella mossa era un fenomeno che si sarebbe rivelato quando la comprensione del terzo livello delle Leggi del Fuoco fosse arrivata al suo picco. Inoltre non tutti erano capaci di farlo.


Tutta la vita nasceva nel Loto Blu. Crebbe rapidamente fino a raggiungere diverse centinaia di chilometri di dimensioni, avvolgendo Lin Ming.


"Ahah, una volta che entrerai nel mio Dominio del Loto Blu, perderai sicuramente. Sai che dominio è? Posso controllare ogni cosa qui. Il Dominio del Loto Blu è un vero e proprio fenomeno! Solo un praticante di arti marziali di grande talento può raggiungere a questo livello dopo aver allenato al meglio il terzo livello delle Leggi del Fuoco. Questo tipo di persona è più che rara, ma in realtà io sono capace di farlo! Sono destinato a diventare un nuovo re del Regno Divino!"
Huang Yanguang rise selvaggiamente. Prima di attraversare il nono Stadio della Distruzione il suo Vero Fuoco del Loto Blu non poteva formare un dominio. Suo zio aveva immaginato che ci sarebbe riuscito dopo aver completato le nuove trasformazioni e le sue previsioni si erano avverate!


"Muori! Vero Fuoco del Loto Blu, fiamme nere, combinatevi!"


Huang Yanguang menò un fendente. Quando il Vero Fuoco del Loto Blu si scatenò, riversò anche delle fiamme nell'artefatto!


Il fuoco nero era pieno di un'intensa energia demoniaca. Quando le fiamme si scatenarono, sembrò che innumerevoli fiamme tormentate venissero bruciate in quell'inferno, riempiendole del potere della morte e della distruzione.


Tuttavia il fuoco mortale fu scagliato dalla Lama del Fuoconero si unirono a quello del Loto Blu che simboleggiava il potere della vita!


Quando i discepoli attorno lo videro, spalancarono tutti gli occhi. Anche i Protettori della Sala cambiarono espressione. Il Vero Fuoco del Loto Blu conteneva il potere della creazione e il fuoco nero quello della morte! Fondendoli insieme si creava una nuova forza che si avvicinava alla fonte del Grande Dao! Questo tipo di attacco era la manifestazione più grande della comprensione di Huang Yanguang. Avrebbe ucciso all'istante persone perfino al livello di Song Baifeng.


"Incredibile. Questo attacco è troppo violento."


"Dopo aver raggiunto il nono Stadio della Distruzione, la comprensione del Dao Celeste di Huang Yanguang si è rafforzata di molto. È capace di usare una mossa simile. La vita e la morte sono due poli opposti, volerle fondere è più facile a dirsi che a farsi!"


"Preparatevi. Quando Lin Ming sarà sconfitto, dovremo salvarlo all'istante. Non lasciate che corra pericoli altrimenti non riusciremo ad affrontarne le conseguenze."


I quattro Protettori al Divine Transformation realm radunarono le energie preparandosi a salvare Lin Ming. Questo era il loro dovere in quanto arbitri e testimoni di questa battaglia.


Di fronte a questa fiamma mostruosa, Lin Ming cambiò lievemente espressione. Senza aver attraversato il nono Stadio della Distruzione e aver sopportato il battesimo del Dao Celeste, era impossibile per lui raggiungere un livello di comprensione simile. Un genio delle nove trasformazioni del Regno Divino non era una figura semplice!


Dato che non poteva reggere il confronto a quanto leggi, poteva solo distruggerle con la sua forza assoluta.


Lin Ming iniziò a recitare delle strane parole. A parte lui, nessuno poteva capire cosa stava dicendo.


"Il mondo origina dall'energia primordiale. Sei la fonte di tutta la creazione. Quando il fuoco creava la vita, anche tu la creavi. Sei la casa in cui tutto ritorna dopo la distruzione. Quando ogni forma di vita sarà distrutta, tutto tornerà al qi primordiale. L'annientamento del fuoco è anche il tuo annientamento! Lo spazio che formi devasta ogni legge! Il fuoco appartiene ai cinque elementi. I cinque elementi non possono esistere senza l'energia primordiale. La vita e la morte appartengono all'energia dell'essenza che non può esistere senza l'energia primordiale!"


In quel momento negli occhi di Lin Ming brillò una luce nera e grigia. Una debole nebbia si formò nei suoi occhi; era la forma elementare di energia primordiale!


Dopo aver nascosto il fiore di loto del Grande Imperatore, lo spazio primordiale si era compresso in un'area entro cinquanta piedi da Lin Ming. Tuttavia questa sorta di riduzione aveva reso il campo di forza ancora più solido!


Come poteva essere considerato il Dominio del Loto Blu? In questo mondo l'energia primordiale era la fonte di ogni cosa. Lo spazio primordiale era il dominio fondamentale! Il Dominio del Loto Blu poteva essere considerato solo una piccola frazione del Concetto di Fuoco, non poteva reggere il confronto!


<em>Chi-la!</em>


L'atmosfera tremò. Risuonò il rumore di uno strappo. Le fiamme rilasciate da Huang Yanguang venivano annientate costantemente da un'energia invisibile!


Lin Ming sembrava un drago divino che balzava nell'acqua sollevando venti e onde, inarrestabile e indomabile! Tutto il fuoco era stato distrutto dalla Lancia del Sangue della Fenice!


Il Loto Blu con il potere della creazione e le fiamme nere che possedevano il potere della morte furono soppresse dallo spazio primordiale.


Concetto di Creazione, di Morte? Se tutto il fuoco fosse stato spento, che leggi potevano rimanere?


"Cosa?!"


Huang Yanguang non si sarebbe mai immaginato che sarebbe accaduto questo. Lin Ming era stato colpito dal fuoco e avrebbe dovuto lottare per sopprimere la sua energia. Non avrebbe dovuto avere la forza di resistere, ormai doveva essere spacciato ed essere rimasto gravemente ferito, eppure questo risultato andava contro tutte le sue aspettative. Lin Ming aveva distrutto il suo colpo finale!


Quando vide che il nemico si stava precipitando verso di lui, Huang Yanguang si sentì come se stesse affrontando qualche antico dio appena risorto e arrivato in questo mondo.


L'aura di Lin Ming era piena di sconfinato vigore e di qi primordiale. Non era la forza che avrebbe dovuto possedere un mortale.


La pressione di questa energia lasciò tutti esterrefatti!


Molti dei presenti pensavano che Lin Ming fosse destinato a perdere, ma il giovane era riuscito ad usare una mossa così potente da annientare completamente le fiamme della morte e della creazione!


"Che forza è quella? Sta facendo accelerare anche il mio battito cardiaco. Quella energia mistica ha l'aura di un guerriero impareggiabile del Regno Divino, ma non è così potente!" I Protettori della Sala erano sbigottiti. Si stavano preparando a salvare Lin Ming, ma ora forse avrebbero dovuto salvare Huang Yanguang!


"Il mio dominio, il mio dominio del Loto Blu è stato distrutto?!" Huang Yanguang sentì che la mossa di cui andava così orgoglioso, che solo un talento di livello Imperatore avrebbe dovuto avere, era stato fatto a pezzi da un potere invisibile, come se non fosse stato nient'altro che carta!


"Come può essere?! Che forza è questa?! Anche questo è un dominio? Dannazione! Sei abbastanza forte, ma credi di poter vincere solo rompendolo?!"


L'orgoglio di Huang Yanguang era stato distrutto come il suo dominio che era collassato al primo colpo.


Usò i Passi Spettrali del Fuoco e si ritirò mentre menava fendenti. Un flusso di energia color bronzo sfrecciò dalle sue sopracciglia, condensando una piccola spada che si fuse nel suo dominio.


"Perfezione del bronzo, spirito da battaglia della spada divina, rafforza il mio dominio!"


Lo spirito da battaglia era invisibile e intangibile. Poteva essere aggiunto per potenziare il suo potere e la sua tenacia.


In quel momento Huang Yanguang stava usando ogni abilità che aveva a disposizione. Dominio, leggi, vera essenza e spirito da battaglia, stava utilizzando ogni mezzo che aveva e stava consumando una quantità di energia corrispondevolmente grande.


Quando lo spirito da battaglia si fuse nel dominio, lo rafforzò, ostacolando la velocità dell'avversario.


Lin Ming sorrise.


"Perfezione dell'argento, spirito da battaglia primordiale, rompi per me questo dominio!"


Uno spirito da battaglia grigio argento sfrecciò dalle sopracciglia di Lin Ming e si fuse con la Lancia del Sangue della Fenice. La punta divenne ancora più affilata!


Questo spirito da battaglia era ad un solo passo dall'arrivare al livello oro. Dopo aver raggiunto quello stadio avrebbe potuto usare direttamente lo spirito da battaglia per uccidere; non avrebbe avuto bisogno di legarsi a nulla. Alcuni potevano perfino proiettare il mondo dello spirito da battaglia nel mondo reale, facendo perdere un praticante di arti marziali al suo interno. Come poteva Huang Yanguang affrontarlo? Per non menzionare che lo spirito da battaglia di Lin Ming era stato temprato dal qi primordiale.


<em>Peng peng peng!</em>


Il Dominio del Loto Blu fu squarciato. Le fiamme furono spazzate via dalla Lancia del Sangue della Fenice di Lin Ming. Si sciolsero come neve al sole, sparendo nel nulla!


Era un potere completamente sovrastante!


"Perfezione dell'argento? È uno spirito da battaglia d'argento? Sto avendo le allucinazioni?!"


Un Protettore al Divine Transformation realm strabuzzò gli occhi. Visto che lo spirito da battaglia di Lin Ming aveva un attributo speciale, non era riuscito a confermarlo, ma dopo aver visto la forma e il suo potere, aveva capito che doveva essere uno spirito da battaglia alla perfezione dell'argento!


"Che scherzo è questo? È solo al quarto Stadio della Distruzione e io sono negli stadi avanzati del Divine Transformation realm, siamo separati dal Mare Divino Realm, da quattro Stadi della Distruzione e da tre gradi del Divine Transformation realm, eppure il suo spirito da battaglia è di solo un livello inferiore al mio?"


Dei quattro Protettori della Sala, a parte il capo dei quattro che aveva uno spirito da battaglia al minor successo dell'oro, gli altri tre avevano spiriti da battaglia elementari dell'oro. Erano solo ad un grado in più rispetto a Lin Ming.


Eppure dal quinto Stadio della Distruzione agli stadi avanzati del Divine Transformation realm c'era un divario enorme!


Per quanto riguardava gli altri discepoli, i loro spiriti da battaglia erano per lo più al livello bronzo. C'erano alcuni allievi sbalorditivi negli stadi intermedi e avanzati del Mare Divino Realm che erano riusciti ad ottenere uno spirito da battaglia elementare d'argento. E la perfezione? Nemmeno un praticante di arti marziali al Divine Transformation realm sarebbe riuscito a raggiungerla!


Inoltre avevano notato che lo spirito da battaglia di Lin Ming era di ottima qualità e aveva anche un attributo speciale! Una volta che fosse arrivato al livello oro, la sua forza sarebbe aumentata enormemente!


Uno spirito da battaglia primordiale alla perfezione dell'argento contro uno ordinario alla perfezione del bronzo, cosa sarebbe successo?


Perfino sopraffazione sarebbe stato un eufemismo!
                                


                                



