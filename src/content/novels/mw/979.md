---
title: Capitolo 979 - Può essere descritto solo come miserabile
pubDate: 2025-12-15T08:37:10.297Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
1 Capitoli in coda (1 di Marco) e 0/5
-Schadenfreude</em>


Il campo di forza del Loto Blu fu come un fragile guscio di zucchero che si rompeva in continuazione. In un istante la lancia di Lin Ming era già arrivata di fronte al petto di Huang Yanguang.


La luce di lancia non lo aveva ancora colpito, ma Huang Yanguang poteva già sentire di essere avvolto da una sorta di strano spazio. Non poteva percepirlo, ma era consapevole della sua esistenza. Aveva la sensazione di essere intrappolato in un pantano e questo lo scioccò!


"Cos'è questo?!"


Con l'esperienza e le conoscenze di Huang Yanguang, come poteva riconoscere lo spazio primordiale? Pensò solo che fosse uno strano campo di forza. La sua energia, il suo corpo e perfino il suo spirito furono sottoposti ad una grande pressione. Il movimento dell'energia del suo corpo era bloccato e i suoi meridiani e il suo cuore avevano difficoltà a resistere. La sua vera essenza protettiva quasi si ruppe!


"Lancia del Sangue della Fenice, vero sangue della fenice!"


Gridò Lin Ming mentre accendeva il sangue dell'Antica Fenice nel suo corpo. Scagliò la lancia dritta verso la fronte di Huang Yanguang. In quel momento una luce rosso scuro emerse dalla sua arma, formando una tempesta scarlatta formata da 999 piccole lance. Erano tutte formate da sangue e contenevano energia infernale e forza divina. Questo era il sangue contenuto nell'arma!


La Lancia del Sangue della Fenice era stata forgiata da un grande esperto usando una speciale tecnica per sigillare 999 gocce di sangue di fenice per creare una formazione che rappresentava il nove che tornava all'unità. Il proprietario originale della Lancia del Sangue della Fenice poteva stimolare la formazione e le 999 gocce di sangue avrebbero formato delle lance per attaccare il nemico. Questa era la mossa finale contenuta nell'artefatto!


Il suo attacco superava perfino i due diagrammi formati bruciando il sangue dell'Antica Fenice e con l'energia rilasciata dalla Fonte del Tuono!


Questa era la potenza di un artefatto di massimo livello!


"Lin Ming! Mi hai costretto a farlo!"


Huang Yanguang fece una smorfia. Durante questo momento critico si morse la punta della lingua e sputò un po' di Essenza di Sangue sulla Lama Fuoconero. La spada la assorbì e tremò violentemente, emettendo un lieve tintinnio.


Per un praticante di arti marziali del clan dell'Antica Fenice, solo bruciare il sangue dell'Antica Fenice avrebbe causato un enorme aumento del consumo di vera essenza. In un certo modo era come bruciare la propria vera essenza. L'energia poteva essere recuperata, ma questo non valeva per l'essenza di sangue vitale. Ogni goccia consumata, sarebbe stata persa per sempre. Huang Yanguang stava davvero usando tutte le sue forze!


"Lama Fuoconero, brucia il mondo!"


Menò un potente fendente. Huang Yanguang aveva bruciato l'essenza di sangue per guidare la forza dell'artefatto, aumentando di tre volte la forza del colpo!


Tuttavia non fu sufficiente!


Quando le fiamme nere entrarono nello spazio primordiale, la maggior parte del loro potere fu indebolito!


Alla fine, anche se Huang Yanguang aveva bruciato la sua essenza di sangue, il potere del suo attacco era aumentato solo del 30%. Come poteva la Lama Fuoconero contendere con la Lancia del Sangue della Fenice in queste condizioni?


<em>Bang!!</em>


Le fiamme nere furono squarciate dalle 999 lance. La formazione poi creò un torrente di luce cremisi che si precipitò sulla vera essenza protettiva di Huang Yanguang!


<em>Peng!</em>


La barriera di Huang Yanguang si ruppe come vetro. Quando esplose, i suoi abiti iniziarono a brillare con una debole luce rossa. Era la protezione dell'artefatto Saint di alto livello: la Veste Celeste delle Nove Piume.


Per ferire Huang Yanguang, prima bisognava rompere la protezione della veste, ma come poteva un artefatto di alto livello essere paragonato alla Lancia del Sangue della Fenice, un'arma quasi vicina a diventare un artefatto trascendente? La Lancia del Sangue della Fenice aveva anche l'energia primaria del vecchio maestro del palazzo!


La barriera della veste fu distrutta. Il torrente di luce formato dalle 999 lance si schiantò sul petto di Huang Yanguang!


<em>Puff!</em>


L'uomo si sentì come se fosse stato colpito da una palla d'acciaio di un milione di jin. Il sangue schizzò e fu scagliato indietro come un sacco rotto. Il sangue bagnò il suo petto!


"Huo Yanguang è stato ferito! Ha vomitato sangue! La sua ferita è ancora più grave di quella di Lin Ming!"


"Cos'è appena successo? Huang Yanguang stava per vincere, ma è cambiato tutto all'improvviso!"


I discepoli della Sala della Fenice si inquietarono. La situazione era cambiata troppo velocemente, non riuscivano a tenere il passo. Il vero combattimento era iniziato dopo due scambi. In quel momento sarebbe iniziato il massacro!


Bisognava sapere che quando i discepoli della Sala della Fenice duellavano tra di loro, avrebbero scagliato più colpi di prova, nascondendo i propri assi nella manica e rivelandoli lentamente uno alla volta fino a raggiungere cento scontri in una sola volta. Solo allora il risultato sarebbe stato deciso.


Quando sarebbe schizzato sangue subito dopo che i due contendenti erano scesi in campo?


Uno aveva formato 999 lance e aveva usato una tecnica marziale sconosciuta.


L'altro aveva bruciato la sua essenza di sangue vitale!


Come poteva essere un semplice incontro? Era più un duello all'ultimo sangue tra nemici! Si stavano attaccando disperatamente costringendo l'altro a precipitare nelle fauci della morte!


I quattro Protettori della Sala rimasero vigili, pronti ad intervenire da un momento all'altro. Erano pronti a salvare Lin Ming, ma la persona che dovevano salvare era Huang Yanguang. Huang Yanguang era un discepolo talentuoso della sua famiglia, se fosse stato sconfitto, nemmeno il suo clan avrebbe potuto farci nulla, ma se fosse stato ucciso sarebbe stato un grande problema. Non era qualcosa che poteva accadere sotto la loro sorveglianza!


Nonostante fossero gli arbitri di questa battaglia, provarono comunque amarezza. Per loro i praticanti di arti marziali della Distruzione non erano nient'altro che bambini. Quando combattevano, non ci sarebbero dovuti essere pericoli con quattro adulti di sorveglianza, ma ora dovevano tutti concentrarsi, non osavano nemmeno battere ciglio. Questo scontro era fin troppo spietato.


L'attacco di Lin Ming aveva gravemente ferito Huang Yanguang, ma non mostrò pietà. Strinse la Lancia del Sangue della Fenice e usò il Roc Dorato che Squarcia il Vuoto. La Porta dello Stupore si aprì mentre sfrecciava ancora una volta.


Lo spazio primordiale si fuse di nuovo nella Lancia del Sangue della Fenice, che emise un grido entusiasta. In quel momento si formò l'immagine di una fenice rosso sangue sull'arma. Non era un fenomeno creato da Lin Ming, ma era stato formato naturalmente dalle 999 gocce di sangue nell'artefatto. Era decine o anche centinaia di volte più formidabile della fenice dorata che si manifestava quando il giovane bruciava il suo sangue dell'Antica Fenice!


Huang Yanguang guardò la lancia che sfrecciava verso di lui e rilasciò frettolosamente una fornace di pillole dorata. Quando apparve, vorticò rilasciando una luce brillante che sembrava formare un corvo dorato. Era l'artefatto di Huang Yanguang, la Fornace del Fuoco.


Huang Yanguang ci volò dentro e la usò per difendersi. Non osava nemmeno pensare di poter bloccare il colpo di Lin Ming!


Lin Ming continuò ad avanzare, sembrava avere la forza di una valanga!


<em>Clang!</em>


Come la coda a frusta di un drago divino, la Lancia del Sangue della Fenice si preicpitò sulla Fornace del Fuoco!


L'artefatto fu martellato e sfrecciò via impattando a terra!


<em>Bang!</em>


Con un'esplosione, precipitò a terra come una meteora. Il terreno si spaccò e Huang Yanguang fu seppellito nel terreno insieme alla fornace!


Quando i praticanti di arti marziali presenti videro la scena, rimasero ammutoliti. L'improvviso cambiamento in questa battaglia era stato troppo improvviso; li aveva lasciati sbigottiti. La battaglia era stata fin troppo breve. Era tutto accaduto in un batter d'occhio, lasciando loro poco tempo per rimanere scioccati o perfino reagire.


In particolare nel momento in cui Lin Ming aveva picchiato a terra la Fornace del Fuoco. Anche parole come assetato di sangue, selvaggio o brutale non erano sufficienti a descrivere la scena.


"È assurdo. Lin Ming ha compreso uno spirito da battaglia alla perfezione dell'argento. Ho visto male?"


Mormorò un discepolo agli inizi del Mare Divino Realm. Durante questa battaglia ciò che lo aveva scioccato non era stato questo improvviso capovolgimento, né la forza di Lin Ming o la maestà della sua Lancia del Sangue della Fenice. No, era stato il suo spirito da battaglia ad un passo dal raggiungere il livello oro!


In confronto alla sua coltivazione, lo spirito da battaglia di questo praticante di arti marziali non era troppo male; era un gran successo al livello del bronzo. Nonostante non potesse essere paragonato a quei geni delle nove trasformazioni, era abbastanza capace, ma in confronto a Lin Ming c'era un divario inimmaginabile.


<em>Bang!</em>


Il coperchio della Fornace del Fuoco volò via e un Huang Yanguang ricoperto di sangue strisciò fuori. In quel momento l'artefatto era seppellito nelle profondità del terreno come una bara e Huang Yanguang aveva il viso bagnato di sangue come uno zombie.


"Lin Ming, tu..." Huang Yanguang era arrabbiato per questa umiliazione. Voleva insultarlo per recuperare quel poco di dignità che gli rimaneva, ma quando aprì la bocca sputò una boccata di sangue. Non poteva nemmeno rimanere stabile. La fornace delle pillole, il divino tripode, questi tipi di strumenti magici potevano essere usati per difendersi, ma alla fine non erano fatti apposta per questo. Se uno si fosse nascosto al loro interno, avrebbero potuto bloccare l'attacco diretto, ma si doveva comunque sopportare l'impatto. Non erano condizioni molto migliori!


Tutte le ossa di Huang Yanguang si erano rotte, i suoi meridiani si erano strappati e i suoi vasi sanguigni erano scoppiati. Sembrava una borsa di sangue rotta!


In questa situazione, Huang Yanguang sapeva di aver perso, ma non poteva comunque accettare questo risultato!


Per non parlare di come era stato battuto di fronte a tutti, voleva suicidarsi battendo la testa contro un muro pensando ai due artefatti Saint di alto livello e le 20 gocce di sangue di piuma di fenice.


I due tesori comprendevano la maggior parte delle sue ricchezze e le 20 gocce di sangue di piuma di fenice erano state prese in prestito; doveva restituirle. Non solo, quando era avanzato al nono Stadio della Distruzione, ne aveva in prestito altre 20 da suo zio. Huang Yanguang aveva promesso che lo avrebbe restituito tutto. All'inizio pensava che la sua forza sarebbe aumentata rapidamente una volta che avesse ottenuto la Lancia del Sangue della Fenice e che una volta che fosse riuscito a percepire le misteriose leggi all'interno, sarebbe riuscito a raggiungere rapidamente il Mare Divino Realm. Allora avrebbe avuto abbastanza tempo per restituire il sangue di piuma di fenice, ma ora aveva perso tutto!


Era in debito di 40 gocce di sangue di piuma di fenice e aveva perso la maggior parte delle sue ricchezze!


Non aveva mai perso così miserabilmente prima d'ora!
                                


                                



