---
title: Capitolo 986 – Sbloccare la Porta dell'Apertura
pubDate: 2025-12-15T08:37:10.298Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
7 Capitoli in coda, 0/5
-Schadenfreude</em>


Dopo che la Volontà del Saggio fu inghiottita dal Cubo Magico, Lin Ming la studiò per tutto il giorno, ma fu del tutto inutile. Alla fine rinunciò alle sue indagini e iniziò a percepire le tavolette di giada che Fata Feng gli aveva lasciato.


Nelle tavolette si parlava del terzo Concetto di Fuoco: la Creazione.


Un ribaltamento, ciò che si celava dietro l'annientamento era la creazione.


Le spiegazioni che Fata Feng dava della Legge della Creazione erano per lo più immagini. Ogni due pagine c'era un incantesimo. Bisognava comprendere l'immagine precedente per guardare la prossima.


La prima era un loto blu che cresceva sopra una roccia rosso ardente e circondata dalla lava. La pietra sembrava emanare un calore infernale, ma la pianta cresceva piena di vita, blu giada e rigogliosa.


"Loto blu, Dominio del Loto Blu." Lin Ming sapeva che alcuni geni estremamente talentuosi che avevano compreso il Concetto di Creazione avrebbero potuto formare quel tipo di dominio. Era uno dei tanti generi di fenomeni.


Un dominio avrebbe formato uno spazio contenuto. Se qualcuno fosse entrato al suo interno, sarebbe stato soggetto alle Leggi del dominio. Per romperlo, un praticante di arti marziali doveva usare una forza bruta molto più potente. Era una mossa estremamente vantaggiosa.


Huang Yanguang aveva usato il Dominio del Loto Blu, ma sfortunatamente per lui il suo livello era di gran lunga inferiore a quello dello spazio primordiale. Il Loto del Dominio Blu era stato soppresso direttamente dalle mosse di Lin Ming, non aveva avuto alcun effetto in battaglia.


Anche così, il Dominio del Loto Blu era estremamente prezioso; anche Lin Ming ne era attirato. Poteva lottare contro geni del Regno Divino e il motivo principale di questo era lo spazio primordiale. Se avesse potuto aggiungerci il Dominio del Loto Blu e sovrapporre i due campi di forza, l'effetto sul nemico sarebbe stato ancora superiore.


Lin Ming entrò in trance mentre osservava questa immagine misteriosa. Non sembrò più una figura, ma una realtà. Le fiamme ardenti, la lava ribollente e il loto blu che poteva crescere in un ambiente incompatibile, tutto sembrava contenere le verità più grandi del Dao Celeste.


La tavoletta di giada delle leggi del Fuoco che aveva creato Fata Feng non aveva spiegazioni, ma ogni singola immagine conteneva infiniti misteri. Se la percezione di una persona fosse stata insufficiente, uno sarebbe rimasto solo confuso. Avrebbe pensato che l'immagine fosse bella, ma non avrebbe potuto comprendere il Concetto di Fuoco all'interno.


Il tempo passò, giorno dopo giorno. Lin Ming era seduto nella sua camera a meditare senza muoversi.


La sua comprensione delle Leggi del Fuoco aumentò costantemente. Ogni volta che riusciva a comprendere qualcosa, la giovane foglia del fuoco del Germoglio del Dio Blasfemo si sarebbe arricchita di segni di Leggi.


Questi segni erano piccoli totem radunati in cerchio. Nonostante fosse diverso dall'immagine del loto blu di Fata Feng, dava una sensazione simile. Questi piccoli totem però erano più sottili e mistici rispetto all'immagine del loto blu.


Quando era nella città dell'Antica Fenice, Lin Ming si era reso conto che ogni volta che comprendeva le Leggi del Fuoco, ogni piccola intuizione avrebbe formato un totem corrispondente sul Germoglio del Dio Blasfemo. Questi segni erano enigmatici e contenevano verità sul Grande Dao. Tuttavia dato l'attuale livello di Lin Ming, era semplicemente troppo difficile per lui esserne illuminato.


"Il Germoglio del Dio Blasfemo è il mio metodo di coltivazione, ma è comunque una forza esterna. Non posso dipendere completamente dal Germoglio del Dio Blasfemo per assorbire le Leggi del Fuoco; devo comprenderle da me. Altrimenti temo che incontrerò un ostacolo nella coltivazione in futuro."


Usare il Germoglio del Dio Blasfemo per inghiottire le Leggi del Fuoco per poi studiarle era una scorciatoia, ma quelle erano le Leggi del Germoglio del Dio Blasfemo. Lin Ming poteva usarle, ma non aveva capito le verità contenute in esse. Questo sarebbe stato meno efficace che comprenderle da solo.


Lin Ming trascorse i giorni seguenti a meditare sulla tavoletta di giada di Fata Feng. Un giorno una fiamma si accese all'improvviso di fronte a lui, seguita dalla voce di Fata Feng:"Ho finito di creare le pillole. Vieni nel Palazzo Fengxian e preparati a sbloccare la Porta dell'Apertura!"


Lin Ming si risvegliò dal suo stato contemplativo. Guardò la clessidra nell'angolo della stanza e vide che erano passati dieci giorni. In dieci giorni non era ancora riuscito a capire la prima immagine che Fata Feng aveva lasciato, ma lei era riuscita a creare pillole della trasformazione del corpo.


Questo era il vantaggio dell'avere una grande maestra. Chissà quanto ci avrebbe messo Lin Ming da solo.


Il giovane si alzò e sfrecciò via. Un momento dopo arrivò nel Palazzo Fengxian e trovò Fata Feng ad attenderlo nella grande sale.


"Il discepolo Lin porge i suoi saluti all'onorabile maestra."


"Mm." Fata Feng annuì. Fece un cenno e una scatola di giada di legno spirituale volò verso Lin Ming. La prese e la aprì. All'interno c'erano due pillole spirituali; una bianca e una nera.


"Pillole della Buona Fortuna Yin Yang!" Lin Ming le riconobbe. Anche i medicinali erano divisi in grado come gli strumenti magici. Queste Pillole della Buona Fortuna Yin Yang erano pillole eccellenti di livello Saint, erano l'equivalente di un artefatto di massimo livello. Nonostante fossero medicinali, il loro valore era di gran lunga superiore agli strumenti magici. Queste pillole ad esempio erano state raffinate usando numerose erbe medicinali di oltre 100.000 anni. Chissà quanto tempo ci sarebbe voluto per radunare tutti questi materiali.


"Non credevo che avresti riconosciuto queste pillole. Sai cosa sono?"


"Sì."


"Bene. Dato che sei un praticante di arti marziali dei piani inferiori, devi aver trovato delle note di antiche tecniche alchemiche in qualche rovina del continente Tianyan. Ben fatto. Nonostante coltiviamo le arti marziali, dobbiamo comunque avere una o due tecniche da praticare per temprare i nostri spiriti." Disse con tranquillità Fata Feng. Si alzò, "Seguimi. Prenderai le Pillole della Buona Fortuna Yin Yang nella mia stanza di isolamento e sbloccherai la Porta dell'Apertura. Dopo che lo farai il potenziale della tua mente aumenterà e allo stesso tempo rilascerà il potere nascosto della Porta della Ferita. La tua forza fisica raddoppierà!"


Tra le Otto Porte Nascoste, era quella della Ferita che aumentava di più la forza. Tuttavia, dopo averla sbloccata, ogni porta successiva avrebbe aumentato la sua potenza. Allora uno avrebbe avuto una forza sovrannaturale di decine di milioni di jin. Combinata con le tecniche marziali della trasformazione del corpo, sarebbe arrivato ad un livello terrificante.


"Sì onorabile maestra." Disse rispettosamente Lin Ming. Seguì Fata Feng nella sua stanza di isolamento.


"La Porta dell'Apertura è localizzata nel cervello. Il cervello è la parte più misteriosa del corpo umano. Qualsiasi tipo di allenamento che lo coinvolge sarà molto pericoloso. Quando sbloccherai la Porta dell'Apertura, affronterai grandi illusioni. Proteggi la tua mente e il tuo cuore, altrimenti ti perderai. Inoltre ci saranno differenze nel modo in cui puoi sbloccarla. Più proteggerai la mente, più la aprirai completamente e il tuo mare spirituale si svilupperà. Invece se non potrai farlo, la Porta dell'Apertura sarà sbloccata solo parzialmente e l'aumento della tua percezione e della tua forza spirituale sarà limitato."


Fata Feng avvertì Lin Ming. In realtà anche il giovane ne era consapevole. Nel Chaotic Virtues Combat Meridian c'erano delle note al riguardo. A volte i demoni del cuore sarebbero emersi e le illusioni si sarebbero infiltrate nella mente di una persona, facendola sprofondare nella follia senza mai più riprendersi.


Alcuni non avevano sbloccato completamente la Porta dell'Apertura. Questo avrebbe limitato la crescita del loro mare spirituale e della loro percezione, rendendo più difficile continuare in futuro.


Lin Ming non iniziò immediatamente il processo. Prima si sedette a meditare, accese incenso e medito per un po'. Questa cerimonia non sembrava avere un ruolo importante, ma rea un metodo usato per tornare al picco delle sue condizioni. Facendo tutto questo, Lin Ming sarebbe riuscito ad eliminare ogni distrazione e a concentrarsi sull'obiettivo. La Porta dell'Apertura era localizzata nel cervello, doveva essere attento per evitare di fare il minimo errore.


Fata Feng annuì quando vide le azioni pazienti di Lin Ming.


Dopo aver completato queste cerimonie, Lin Ming riaprì gli occhi. Prese le Pillole della Buona Fortuna Yin Yang. La sinistra teneva la pillola Bianca Yang e la destra quella nera Yin. Usò l'intento marziale etereo, formò un sigillo e posò le due pillole sulla sua fronte. In quel momento però accadde una strana scena. I due medicinali si fusero insieme, formando un cerchio yin yang che circolò lentamente. Conteneva le leggi Yin Yang e le verità del mondo.


Questo era il mistero di questa risorsa. Queste pillole non dovevano essere inghiottite, ma posandole sulla fronte avrebbero formato un cerchio yin yang che avrebbe aperto la mente.


Il cerchio vorticò sempre di più e alla fine si legò alla fronte di Lin Ming riducendosi in energia. Si sciolse nella sua pelle e si fuse nella sua mente. Il giovane sussultò. Era come se una vasta volta celeste fosse apparsa nella sua mente.


L'infinito dava luce al caos primordiale e il caos primordiale aveva fatto nascere l'energia Yin e Yang gemelle, la base del mondo. Quando aveva fuso il cerchio nella sua mente, Lin Ming si sentì come se stesse apparendo un pianeta nella sua mente. La luce delle stelle, del sole e della luna, tutti i bagliori del cielo si precipitarono nella sua mente. Era sconvolgente.


In quel momento Lin Ming si sentì come se la sua mente fosse un universo sconfinato. Era come se potesse nuotare in questo spazio sconfinato, sfrecciando insieme alla luce.


Con un pensiero, poteva attraversare miliardi di chilometri in un batter d'occhio. Ogni forma di vita era nelle sue mani. Viaggiava per il cielo, il solo sovrano immortale di 10.000 piani!


Il picco delle arti marziali? Era così che ci si sentiva una volta raggiunto il picco delle arti marziali?


Pensò all'improvviso Lin Ming. Il picco delle arti marziali era il suo obiettivo finale. Quando aveva sbloccato la Porta dell'Apertura, aveva avuto la sensazione di aver raggiunto quel punto.


No, era sbagliato!


Questa era un'illusione! Questo sconfinato universo era il labirinto della sua mente. Se si fosse perso in questa illusione, la sua coscienza sarebbe rimasta persa per sempre, esiliata per l'eternità senza poter tornare.


Lin Ming ne fu sconvolto, il sudore freddo colò sul suo corpo!


Quasi ogni praticante di arti marziali aveva un demone del cuore. Poteva essere un'umiliazione che non aveva mai potuto dimenticare, un odio inconciliabile, qualcosa che amavano profondamente o che temevano o anche un obiettivo che perseguivano con tutte le loro forze; qualsiasi cosa poteva diventare un ossessione!


Quando era nel regno di Fortuna Celeste e si era seduto sulla piattaforma di giada dei Sette Profound Martial, il suo demone del cuore era stata Lan Yunyue; era la passione. Si era da tempo sbarazzato di questo ostacolo, ma ora era la sua ricerca del picco delle arti marziali che aveva il potenziale di diventare il suo demone del cuore!
                                


                                



