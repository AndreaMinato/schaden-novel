---
title: Capitolo 987 – Percezione Aumentata
pubDate: 2025-12-15T08:37:10.298Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
6 Capitoli in coda, 0/5
-Schadenfreude</em>


Quando si rese conto di questo, Lin Ming iniziò a proteggere vigorosamente la sua mente. Uno spirito da battaglia grigio argento sfrecciò dalla sua fronte e avanzò nel vuoto!


<em>Peng!</em>


Con un'esplosione, apparirono innumerevoli crepe nello spazio. Queste fessure si diffusero con una velocità superiore a quella della luce, estendendosi tra innumerevoli galassie. L'intero universo si frantumò come vetro!


"Ahh!"


Lin Ming gridò. Si sentì come se ciò che fosse collassato fosse il suo mare spirituale e non l'universo. La sua mente e il suo spirito sembravano essere stati distrutti mentre un dolore incredibile avvolse perfino la sua vera essenza. Aveva la sensazione che la sua testa si stesse spaccando!


"Mi sbagliavo? Ho fatto un errore?"


<em>Non era un demone del cuore, ma il mio mare spirituale?</em>


Per un brevissimo momento esitò, ma respinse immediatamente quest'idea!


"Il mio spirito da battaglia è la mia volontà ed è cresciuto nel mio mare spirituale. La mia volontà distruggerebbe solo le illusioni e le menzogne. Come potrebbe danneggiare il mio stesso mare spirituale?


"Rompiti! Rompiti tutto!"


Gridò Lin Ming. La sua lancia si estese per milioni di chilometri e colpì con la potenza di un'ascia devastante.


<em>Kacha!</em>


Lo spazio sconfinato fu distrutto dalla volontà della lancia!


Il paesaggio cambiò. Dalle fessure uscirono innumerevoli diavoli, spiriti malvagi, fantasmi farneticanti, zombie, demoni crudeli, yaksha, asura e altri mostri. Oscurarono il cielo mentre si precipitavano verso Lin Ming con l'intenzione di divorarlo.


Ognuna di queste creature era alta centinaia di piedi, alcune arrivavano anche a mille. Si erano schierati come un esercito infinito. Da lontano sembrava una schiera di formiche!


Lo sguardo di Lin Ming brillò con severità. La lancia lunga centinaia di milioni di metri attaccò e risuonarono innumerevoli grida mentre le creature malvagie venivano uccise dal giovane!


In quel momento la lancia della volontà si indebolì. Nonostante fosse potente, non aveva un'energia infinita. Era stato impegnativo uccidere così tante illusioni in un solo secondo.


Si concentrò continuando a radunare e ad affinare la sua volontà per proteggere la sua mente. Se avesse tentennato e la Porta dell'Apertura non si fosse completamente sbloccata, la sua coscienza sarebbe caduta in preda ad un'illusione e non sarebbe più riuscito a salvarsi.


Dopo che i demoni svanirono, innumerevoli elfe volarono fuori dalle fessure dello spazio. Mentre volavano cambiarono aspetto e diventarono splendide bellezze. Indossavano veli trasparenti e i loro corpi erano mezzi svestiti, suscitando lussuria. Alcune di loro erano snelle dalle curve abbondanti, altre erano giovani, altre erano mature, c'erano elfe adorabili, affascinanti e seduttive e altre ancora sembravano pure come la neve. Tutte queste splendide donne danzavano e cantavano. Avevano occhi scuri che promettevano dolci notti, visioni che offuscavano gli occhi e facevano cadere in uno stupore sconvolgente.


Perfino un grande monaco sarebbe stato sconvolto da questa scena, ma lo sguardo di Lin Ming in realtà era pieno di fredda indifferenza. Attaccò di nuovo!


<em>Peng!</em>


Tutte le splendide elfe si ridussero in cenere!


La lancia della volontà si indebolì ulteriormente. Solo contando sull'attributo primordiale riusciva a mantenere la sua forza.


In quel momento Lin Ming si sentì perdere le forze. Guardò giù e vide che le sue mani erano invecchiate. La sua pelle era macchiata e rinsecchita, i suoi occhi erano incavati, i suoi capelli erano ruvidi e bianchi e il suo fuoco vitale sembrava stesse per spegnersi da un momento all'altro come una candela in una tempesta.


I vermi iniziarono a strisciare sulla sua pelle vecchia e quasi marcia. Dei coleotteri iniziarono a masticare la sua carne e a scavare nelle sue ossa.


Lin Ming sbuffò freddamente:"La mia volontà è imperitura ed eterna. La mia carne può spaccare le montagne. Il mio fuoco vitale è come un sole ardente che brucia ogni cosa!"


Lin Ming ruggì e il suo corpo fu avvolto dal fuoco. I vermi e i coleotteri furono ridotti in cenere e il vecchio corpo fu bruciato e rimpiazzato da un fisico pieno di vitalità. Era come una fenice nelle fiamme del nirvana, era rinato!


<em>Bang!</em>


Il fuoco si scatenò, riempiendo l'intero universo. In quel momento il mare spirituale di Lin Ming tremò con violenza, pieno di fiamme impetuose e l'universo attorno a lui sembrò fondersi in quel mare!


Lin Ming tossì e spalancò gli occhi all'improvviso. Il suo viso era sbiancato e il suo corpo era fradicio di sudore!


Una sensazione di stanchezza incredibile lo avvolse. Lin Ming sentì le palpebre pesanti come il piombo e un dolore acuto alla testa. Inoltre a causa delle illusioni aveva difficoltà a distinguere la realtà dalla fantasia.


Vide Fata Feng seduta di fronte a lui. Lo stava guardando con un brillante sorriso e stava annuendo con apprezzamento.


"È finita. Ce l'ho fatta."


Lin Ming sospirò e cadde lentamente in un sonno profondo.


Sbloccare la quinta delle Otto Porte Nascoste era come aprire il proprio mare spirituale. Avrebbe consumato una quantità di energia mentale e volontà spaventosa. Se uno non avesse avuto abbastanza forza spirituale, probabilmente non sarebbe riuscito ad aprire pienamente la Porte dell'Apertura.


Alcuni sarebbero morti all'improvviso. Altri avrebbero esaurito le forze, lasciando che lo loro menti cadessero in preda alle illusioni e sarebbero caduti in coma per il resto della vita.


Il sonno di Lin Ming fu estremamente profondo. Il suo battito cardiaco rallentò e la sua guardia era abbassata completamente. La sua mente era isolata e tutti i pori del suo corpo erano aperti, assorbivano spontaneamente l'energia Heaven Earth.


In questo momento, se qualcuno avesse voluto ucciderlo, Lin Ming non avrebbe potuto resistere minimamente.


Fata Feng rimase seduta a meditare accanto, aveva controllato le condizioni di Lin Ming per tutto questo tempo.


Era soddisfatta dei risultati, estremamente soddisfatta. Lin Ming aveva quasi esaurito l'energia di tutta la sua volontà e del suo spirito da battaglia durante questo tentativo e di conseguenza aveva sbloccato perfettamente la Porta dell'Apertura e aveva sviluppato completamente il potenziale della sua mente.


<em>'Temo che nessuno della sua età nell'intero Regno Divino sia alla pari con lui in quanto a volontà e spirito da battaglia. I benefici di questa determinazione si manifesteranno lentamente durante la sua coltivazione. Ad esempio è riuscito a sbloccare completamente la Porta dell'Apertura proprio per la forza della sua volontà. Inoltre il suo spirito da battaglia sembra avere un attributo speciale. È selvaggio e vigoroso, e sembra corrispondere al Dao Celeste. Se non fosse per il supporto di questo attributo speciale, Lin Ming non avrebbe aperto perfettamente la Porta dell'Apertura.'</em>


Questo risultato avrebbe potenziato di molto la sua percezione e la sua forza dell'anima. I vantaggi erano ovvi!


Se ogni praticante di arti marziali fosse capace di sbloccare la Porta dell'Apertura fino a questo punto, probabilmente molti geni non avrebbero esitato a coltivare sia il corpo e l'energia solo per questa Porta dell'Apertura.


Purtroppo però era impossibile.


Se uno avesse desiderato coltivare entrambi i sistemi, si doveva partire ad un livello estremamente basso. Altrimenti se uno fosse giunto allo Stadio della Distruzione, non sarebbe più riuscito ad allenare più la trasformazione del corpo. Questo perché la matrice del corpo era già cambiata. Quando uno raggiungeva il Divine Transformation realm o il Lord Divino realm, si sarebbe iniziato ad aprire un piccolo mondo e il fisico sarebbe diventato divino. A quel punto era ancora più impossibile allenare la trasformazione del corpo.


Valeva anche l'opposto. Se uno fosse riuscito a coltivare la trasformazione del corpo fino alle Otto Porte Nascoste o anche le Nove Stelle del Palazzo del Dao, il corpo sarebbe diventato semplicemente troppo resistente. Desiderare di attraversare la Distruzione allora sarebbe stato solo un sogno!


In entrambe queste situazioni, il livello di un praticante di arti marziali sarebbe stato sicuramente basso quando sbloccava la quinta Porta dell'Apertura. Se la coltivazione fosse stata bassa, allora nemmeno la loro volontà sarebbe stata sufficiente, corrispondentemente anche lo spirito da battaglia sarebbe stato più debole. Sbloccare la Porta dell'Apertura in queste condizioni era estremamente arduo.


Sarebbe stato già eccellente non cadere in preda alle illusioni.


"Questo bambino ha davvero un grandissimo potenziale. Ogni sorta di destino si è radunato nel suo corpo e, mentre percorrerà la sua strada delle arti marziali, compie ogni passo in modo quasi perfetto. Se può continuare così, in futuro diventerà una leggenda, un Empireo. Il problema è che ogni passo è fin troppo difficile puntare alla perfezione. Specialmente durante il Divine Transformation realm e il Lord Divino realm. Molti geni a quel punto esauriranno il loro potenziale. Devono cercare le loro opportunità fortunate per fare altri progressi."


"Eppure anche così, in un piano inferiore con pochissime risorse è riuscito a coltivare qualcosa che richiede innumerevoli risorse come le Otto Porte Nascoste. Inoltre ha ottenuto un giardino medicinale di 100.000 anni da qualche parte e questo gli ha permesso di continuare a coltivare. Ora ha sbloccato completamente la Porta dell'Apertura e ha potenziato la sua mente. Forse, forse potrebbe avere davvero la possibilità di avanzare alle Nove Stelle del Palazzo del Dao."


"Per quanto ne so nessuno è riuscito ad arrivarci per milioni o anche miliardi di anni. Naturalmente non so tutto del vasto e sconfinato Regno Divino. Forse qualcuno è riuscito a farlo, ma semplicemente non ne ho sentito parlare."


Il Regno Divino era davvero sconfinato, pieno di geni. Tuttavia i praticanti di arti marziali che coltivavano il corpo e l'energia erano pochissimi. Per quanto riguardava quelli che riuscivano ad avanzare alle Nove Stelle del Palazzo del Dao, quegli individui erano svaniti tutti!


Se uno non fosse avanzato a quel livello, allora la potenza della trasformazione del corpo sarebbe stata limitata. Per sbloccare le Otto Porte Nascoste era necessario consumare un'enorme quantità di risorse e ci sarebbero state più difficoltà nell'attraversare la Distruzione. Questo significava ritardare la propria coltivazione. Se uno non fosse riuscito ad aprire le Nove Stelle del Palazzo del Dao, non ne sarebbe valsa la pena. Le Otto Porte Nascoste avrebbero avuto un ruolo sempre più insignificante una volta raggiunto il Lord Divino realm. E più la coltivazione aumentava, più sarebbe diminuito.


Il sonno di Lin Ming continuò per sette interi giorni.


Alla fine si svegliò dal suo sonno profondo. Si sentì la mente rinfrescata e il suo flusso di pensieri sembrava incredibilmente veloce!


Mentre ispezionava il suo mare spirituale, fu soddisfatto nello scoprire che il suo mare spirituale si era espanso di diverse volte. aveva la sensazione che fosse diventato un mondo!


Lo spirito da battaglia fluttuava nel cielo. Era avvolto da una nebbia grigio argento, ma negli strati più profondi di quella foschia brillava dell'oro.


Oro pallido! Quello era il segno di uno spirito da battaglia d'oro!


Questo significava che era stato temprato mentre sbloccava la Porta dell'Apertura, era ad un passo dal diventare uno spirito da battaglia d'oro!


C'era comunque un grande divario tra i due livelli; era un passo estremamente difficile da fare. Dopo che lo spirito da battaglia di Lin Ming era arrivato alla perfezione dell'argento, ma questo non lo aveva ancora fatto avanzare di stadio.


"La mia forza spirituale è diventata tre volte più potente. Inoltre..." Lin Ming si agitò. Si ricordò del loto blu che Fata Feng aveva disegnato e fu piacevolmente sorpreso nello scoprire che molte aree che non aveva capito pienamente erano diventate chiare per lui.


Ora stava anche capendo come iniziare a comprendere le parti che non aveva compreso affatto. Era sicuro che sarebbe riuscito a percepire completamente l'immagine del loto finché avesse avuto abbastanza tempo a disposizione!


Percezione. La percezione prima decente di Lin Ming ora aveva fatto un enorme progresso.
                                


                                



