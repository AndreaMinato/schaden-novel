---
title: Volume 1 - Capitolo 10
pubDate: 2025-02-27T07:44:20.590Z
tags:
    - overgeared
---


“Per andare alle Rovine di Mubaid, è necessario raggiungere il livello 130 o più!”


“Cercare coloro che vogliono cacciare nella Foresta Grigia ~ Un guerriero di livello 130 attende persone di livello superiore al 96 ~ “


“Reclutare gente per la retata contro il Guardiano della Foresta! Si uniranno un arciere di livello 190, un praticante di arti marziali di livello 181, e altri primi classificati! Non ha importanza la classe o livello di appartenenza! Chiunque può unirsi!”


Quando entrai nel gioco, ero in una piazza. Non potevo risorgere nel Tempio di Yatan a causa dell’ostilità nei confronti della Chiesa di Yatan.


‘Il villaggio di Bairan?’


È l’ultimo posto che ho visitato prima di procedere con la missione di Ashur. Mi crucciai appena rammentai ciò che era accaduto.


“Sono stato ingannato”


I mostri in prossimità del Villaggio Bairan raggiungono per lo meno il livello 100. Inoltre, sono tutti pericolosi. Il livello dei giocatori qui è almeno sull’85, e quando cacciano hanno sempre bisogno di muoversi in gruppo. Era un posto pericoloso, in cui gli utenti di un livello inferiore al livello 120 non potevano lasciare il villaggio da soli.


In passato, girovagai qui intorno da solo mentre ero alla ricerca della Caverna dell’Estremo Nord e poi morii. Allora, la resistenza di alcuni strumenti del mio equipaggiamento era ridotta a zero e i miei stivali e guanti protettivi vennero distrutti.


“Sono finito per risorgere in questo posto.”


Forse in una vita passata sono stato un dio stupido. Forse ho disonorato la Dea Bendata, così furono cancellati i miei ricordi e io fui bandito del mondo degli umani. Da allora, ho vissuto una vita sfortunata.


‘Questo è vero. Non posso essere così sfortunato a meno che non abbia peccato direttamente contro la dea della fortuna.’


Poggiai la fronte al muro e biasimai la mia vita precedente. Non potevo stare lì per sempre, così mi ripresi d’animo.


“Devo recarmi in un altro villaggio.”


Ora, la cosa più urgente era aumentare il mio livello. Volevo liberarmi dal livello negativo il prima possibile. Non c’era ragione di stare in un villaggio se la caccia era impossibile. In un angolo della piazza trovai una carrozza trainata da cavalli in attesa di clienti e domandai al cocchiere.


“Qual è il villaggio più sicuro nei dintorni?”


“Il villaggio Winston. Molti viaggiatori inesperti visitano quel posto. Hai bisogno di qualcuno che ti porti lì?”


“Quant’è?”


Il cocchiere alzò un dito. Era un truffatore. Le carrozze erano un mezzo di trasporto per persone abbienti: erano troppo di lusso per una persona sopraffatta dai debiti come me. Un lusso paragonabile a mangiare un intero pollo marinato in un solo pasto!


Ma non c’era niente che potessi fare. Ora mi era impossibile spostarmi in un altro villaggio con solo il mio potere. Se avessi lasciato il villaggio, avrei camminato solo per poco tempo prima di morire. Decisi di optare per una moneta d’argento e una cascata di lacrime.


Il cocchiere mi guardò. “Cosa stai facendo? Sono 10 monete d’oro.”


Feci un’espressione sorpresa, come se non avessi capito. “Heok! 10 monete d’oro, non 10 d’argento?”


“Deve essere la prima volta che prendi una carrozza. In una zona sicura, la tariffa di base per la carrozza è fissata a 5 monete d’oro. Ma in un’area infestata da mostri come questa, ci sarebbe un profitto per l’alto rischio. In realtà, il prezzo è conveniente. Winston è qui vicino, perciò viene applicata la tariffa di base.


“Ti stai facendo pagare così tanto solo per guidare una carrozza!”


“Tsk tsk, ecco perché non mi piacciono i viaggiatori inesperti. Non lo sai che i mostri nelle vicinanze ci attaccheranno non appena ci troveranno?”


“No! So che non esistono mostri abbastanza veloci da poter raggiungere la velocità di una carrozza!”


Il cocchiere esitò. La mia osservazione lo aveva colpito. Il cocchiere tossì e si spiegò, “Certamente, i mostri hanno un passo lento. Ma conoscono bene il territorio e cacciano per istinto naturale. Useranno questo vantaggio per raggiungerci.”


Era come vendere droga.


“Allora sta a te essere attento”


“Cough… allora posso accettare nove monete d’oro.”


Ok. È iniziata la contrattazione del prezzo. La regola di base della contrattazione è di ridurre il più possibile!


“10 monete d’argento.”


“…”


“Scusa?”


“…”


Cosa? Perché non diceva nulla? La risposta fu diversa da ciò che mi aspettavo. Non era normale dire ‘10 monete d’oro sono troppo poco. Accetterò 8 monete d’oro?’ Se così, ribatterei per 20 monete d’argento, il cocchiere mi proporrebbe 7 monete d’oro. Allora io 30 monete d’argento, lui 6 monete d’oro…


Questo era il mio piano perfetto per chiudere l’affare intorno alle due monete d’oro. Ma il cocchiere mi ignorò, mandando a monte il mio piano.


“Non hai intenzione di negoziare?”


“Chi vorrebbe mai scendere a patti con un truffatore come te? Inutile bastardo. Sono stato anche molto gentile a ridurre il prezzo a nove monete d’oro, eppure mi hai proposto 10 monete d’argento? Vuoi che io negozi con te? Chi mai vorrebbe concludere un affare con un bastardo come te?”


“Non c’è qui il detto ‘il cliente ha sempre ragione’? Ti denuncio e ti faccio licenziare!”


“Se vuoi denunciarmi, fallo pure! Credi davvero che l’unione prenderà le tue parti? Perderai, stupido bastardo!”


Nella città di Patrian, i miei affari andavano sempre a buon fine perché la mia reputazione e affinità con i residenti era al massimo. Anche se non lavoravo, ci ridevo su. In ogni caso, la sua risposta mi era totalmente nuova.


Era grave. Di questo passo, non potevo prendere la carrozza. Al momento avevo solo tre monete d’oro e 11 monete d’argento. La missione Ashur era così difficile che spesi molti dei miei soldi in pozioni.


“Per favore… Mia madre è ammalata e si trova a Winston tutta sola… Morirà presto. Sarei un figlio triste se non riuscissi a vedere mia madre negli ultimi istanti di vita… Ti prego abbi pietà di me e prendi in considerazione l’affare.”


Apparsi il più disperato possibile e raccontai una storia strappalacrime.


Ma il cocchiere dal cuore di pietra sbuffò semplicemente. “È evidente che stai mentendo. Tu nemmeno avevi in mente di andare a Winston all’inizio, perciò chi ti crede ora?”


“…Sheesh, sei più acuto di quanto sembri”


“C-Cosa! Tu, squallido bastardo!”


Non c’era alcuna possibilità di averla vinta. Corsi via dal cocchiere che alterato mi inseguì e visitai altre carrozze. Ma nonostante cercassi di essere il più accurato possibile, era impossibile scendere al di sotto delle 3 monete d’oro. Non importava quante storie strappalacrime raccontassi, il limite era sulle 8 monete d’oro e 90 d’argento.


Ero frustrato dalla società moderna di Satisfy.


“Perché?”


Era necessario essere isolato nel villaggio di Bairan mentre ero bloccato al livello -3?


“Non posso farcela.”


Avevo i mezzi per ottenere i soldi necessari per la carrozza. Dovevo fare degli strumenti! Se facessi uno strumento, potrei ottenere un po’ d’esperienza. Se avessi un normale punteggio, potrei venderlo al negozio. Aprii la finestra delle abilità e confermai l’‘Abilità Maestria del Fabbro’.






[Abilità Maestria del Fabbro]






Lv: Master


Produci oggetti d’equipaggiamento che sei in grado di fabbricare.


C’è qualche probabilità di creare un oggetto raro.


C’è una bassa probabilità di creare un oggetto epico.


C’è una rara probabilità di creare un oggetto unico.


* A causa dell’effetto della padronanza dell’abilità, le qualità di tutti gli oggetti sono aumentate del 10%.


* Quando viene prodotto un oggetto raro, tutte le statistiche aumenteranno permanentemente di +2.


La reputazione in tutto il continente crescerà di +30.


* Quando viene prodotto un oggetto epico, tutte le statistiche aumenteranno permanentemente di +4.


La reputazione in tutto il continente crescerà di +80.


*Quando viene prodotto un oggetto unico, tutte le statistiche aumenteranno permanentemente di +12.


La reputazione in tutto il continente crescerà di +300.


“È assurdo”


Secondo la classifica, il fabbro al primo posto aveva solo un livello intermedio dell’abilità di fabbro. Nonostante avesse prodotto decine di migliaia di oggetti al momento in cui raggiunse il livello 110, ha raggiunto appena il livello intermedio. Perciò, affermò che è difficile far aumentare i livelli di abilità di produzione di strumenti.


Tuttavia, io ho semplicemente padroneggiato l’‘Abilità Mastria del Fabbro, che si pone al di sopra della ‘Tecnica Avanzata del Fabbro’ e la ‘Tecnica Intermedia del Fabbro’. Se una persona al primo posto nella classifica dei fabbri fosse a conoscenza della mia presenza, probabilmente smetterebbe di giocare.


‘Quando la confronto con lui, capisco la grandezza della categoria leggendaria’


Confermai l’altra ‘Abilità Maestria del Fabbro Leggendario’.


[Abilità Maestria del Fabbro Leggendario]


Lv.1


Produci un oggetto dell’equipaggiamento che sei in grado di creare.


Puoi creare metodi di produzione per un nuovo oggetto con l’abilità ‘Creazione del fabbro leggendario’.


C’è qualche probabilità di creare un oggetto raro ~ epico.


C’è una rara probabilità di creare un oggetto unico.


C’è una probabilità molto rara di creare un oggetto leggendario.


* Tutte le statistiche della produzione dell’oggetto aumenteranno del 10%.


* Quando viene prodotto un oggetto raro, tutte le statistiche aumenteranno permanentemente di +2 e la reputazione in tutto il continente crescerà di +30.


* Quando viene prodotto un oggetto epico, tutte le statistiche aumenteranno permanentemente di +4 e la reputazione in tutto il continente crescerà di +80.


*Quando viene prodotto un oggetto unico, tutte le statistiche aumenteranno di +12 e la reputazione in tutto il continente crescerà di +300.


* Quando viene prodotto un oggetto leggendario, tutte le statistiche aumenteranno permanentemente di +25 e la reputazione in tutto il continente crescerà di +1000.


* Accadrà qualcosa di speciale per ogni 5 oggetti leggendari creati.






“Wow…”


L’‘Abilità Maestria del Fabbro Leggendario’ era solo di livello uno. Nonostante ciò, era superiore dell’‘Abilità Maestria del Fabbro’ padroneggiata. Non potevo smettere di ammirarla. Ero emozionato e subito confermai l’abilità ‘Creazione del Fabbro Leggendario’.


[Abilità Creazione del Fabbro Leggendario]


Puoi creare tre metodi di produzione di oggetti d’equipaggiamento ogni volta che il livello dell’‘Abilità Maestria del Fabbro Leggendario’ aumenta.


Numero di strumenti che possono essere creati ora: 3/3


*Quando vengono prodotti strumenti utilizzando questa abilità, il nome del creatore è posto su di esso in automatico.


“Creare uno strumento? Qual è il metodo?”


La spiegazione non era semplice da comprendere. Guardare per credere. Ho deciso di procedere con un tentativo. Ho usato l’Abilità Creazione del Fabbro Leggendario senza esitazione.


[Quale oggetto vuoi creare?]


Naturalmente lo strumento più importante era un’arma. Un’arma permetteva di cacciare velocemente ed era direttamente connessa con i livelli elevati. Tra le armi, pensai che la migliore fosse uno spadone.


Spessa, grande, bellissima…


Una grande spada che potesse fracassare l’armatura del nemico era il desiderio di ogni uomo! Fino a questo punto, non ho mai selezionato un’arma diversa dallo spadone nei videogiochi. Quindi, facciamo uno spadone.


“Spadone”.


[Hai deciso?]


“Sì”


[Quali materiali vuoi usare?]


Ohu ~ giusto. Stavo creando un metodo di produzione, perciò avevo bisogno di utilizzare dei materiali. Non era naturale usare materiali speciali? Pensai alla persona che chiedeva membri per il gruppo che avrebbe assalito il ‘Guardiano della Foresta’.


‘Ho sentito che il guardiano della foresta lascia cadere i migliori minerali fino ad ora… il nome è…’


Me lo ricordai e risposi, “Orichalcum Blu.”


[Hai deciso?]


“Sì”
                                


                        



