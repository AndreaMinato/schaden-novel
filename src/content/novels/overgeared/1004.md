---
title: Capitolo 1004
pubDate: 2025-03-20T11:48:41.577Z
tags:
    - overgeared
---


Ibellin e i membri di Overgeared non avevano ucciso un solo nemico. Avevano avuto difficoltà a intercettare la forza aerea che attaccava ad alta quota e non erano nemmeno riusciti a penetrare le difese delle armature pesanti dei grifoni e delle viverne. Non avevano protetto Bairan. Erano stati gravemente calpestati, ma non erano fuggiti.


Anzi, avevano resistito fino alla fine e protetto gli abitanti. Avevano affrontato le frecce e gli incantesimi che piovevano dal cielo per conto del popolo, avevano perso la vita ed erano risorti mentre raccoglievano informazioni sul nemico. Poi, tutte le informazioni erano state passate a Lauel.


Grazie a ciò, Lauel aveva potuto determinare la potenza della forza aerea. Eppure, aveva mandato solo Grid come rinforzo. I membri di Overgeared a Bairan erano furiosi: anche se era forte, come poteva gestire i 5000 membri dell’esercito e il Re del Cielo Rigal? Perché era stato mandato da solo senza i migliori arcieri, maghi e tanker a proteggerlo?


Sentivano che Lauel non aveva capito la gravità della situazione. Inoltre, non era una buona cosa il fatto che sobbarcassero sempre Grid di pesanti fardelli. Alla fine, si resero conto che era tutta colpa della loro incompetenza e provarono un senso di vergogna. In primo luogo, se fossero stati forti Bairan non sarebbe stata catturata e Grid non sarebbe stato oppresso da quell’ulteriore responsabilità e…


I membri di Overgeared sapevano di dover rimproverare sé stessi, non Lauel. Di conseguenza non riuscivano a guardare Grid negli occhi. Nel frattempo…


“…!”


Grid distrusse l’esercito  con un solo colpo. Inoltre, picchiò Rigal fino a farlo sanguinare. Benché Grid fosse crollato a terra e non riuscì a nascondere la sua espressione addolorata, aveva difeso i suoi compagni e gli abitanti. Dichiarò a Rigal che li avrebbe protetti tutti.


“…”


Poi, arrivarono Piaro e Mercedes e distrussero tutte le forze nemiche.


“Mi dispiace.”


I membri di Overgeared si avvicinarono a Grid e si inchinarono. Non riuscivano ancora a guardarlo negli occhi.


“Mi dispiace di non essere mai stato d’aiuto.”


Le loro parole erano piene di rancore.


Tremavano mentre Grid li guadava.


“Ma cosa dite? Senza di voi sarebbero morte altre persone.”


“…”


“Sarebbe stata più dura se non mi avessi dato le informazioni sulla forza aerea.”


“…”


“Hai fatto abbastanza. Grazie.”


Non stava mentendo. Grid era commosso e grato ai suoi compagni che avevano combattuto ed erano morti. Era sollevato nel vedere che gli abitanti stavano relativamente bene. Ai suoi colleghi che non riuscivano ancora ad alzare la testa, Grid aggiunse alcune parole.


“Sono sicuro che un giorno saprete fare altrettanto.”


“Come possiamo farlo?”


“Sono sicuro che è possibile.”


Grid ne era ormai certo. Il divario si stava chiudendo. Le parole del presidente Lim Cheolho si sarebbero sicuramente avverate, e il divario tra classi nascoste e classi normali si sarebbe ridotto.


I trascendenti…


Più la classe era normale, più risultati potevano ottenere. Più aumentavano i livelli, più diventavano potenti.


<em>‘</em><em>Deve essere così.</em><em>’</em>


I 25 membri di Overgeared che avevano combattuto per difendere Bairan erano classificati come fascia medio-alta di potenza nella gilda Overgeared. E tra i due miliardi di utenti? Erano ranker di alto livello che si sentivano ben al di sopra della gente comune. Ciononostante, erano trattati come bambini da un’unità dell’Impero. Non era un buon equilibrio.


Se in futuro i giocatori non fossero stati in grado di fare nulla contro nemici sempre più forti come l’Impero, i Grandi Demoni e gli yangban, la volontà dei giocatori di continuare a giocare sarebbe gradualmente diminuita e il gioco sarebbe stato rovinato. La S.A. Group non poteva non saperlo. Il presidente Lim Cheolho aveva previsto la situazione e organizzato il sistema di trascendenza.


<em>‘</em><em>Le persone che affrontano avversari forti e sono frustate diventeranno trascendenti più in fretta.</em><em>’</em>


Il primo giocatore trascendente sarebbe sicuramente venuto della Gilda Overgeared. Grid non ne dubitò e condivise con i suoi compagni il suo ragionamento. I membri di Overgeared rimasero per un attimo sbalorditi prima di chiederglielo,


“Non pensi che sia ingiusto?”


“Cosa?”


“Hai lavorato duramente per diventare una leggenda e hai aumentato il divario con i giocatori comuni. Se questo divario si riduce, non sarà ingiusto e frustrante?”


“Chi lo sa…”


Grid fissò il cielo. Molte stelle decoravano il cielo notturno, ma c’era solo una luna.






[Armatura del Drago Dorato


Se vieni attaccato dallo stesso bersaglio entro 3 secondi, il danno è ridotto del 5%. Questo può arrivare fino al 30%.]






[Arco Lungo del Gigante


Ogni volta che viene tesa la corda dell’arco, si può percepire il potere della razza dei giganti.


L’arco ha opzioni speciali a causa dei materiali che compongono l’oggetto.]






Grid era molto interessato da quegli oggetti e aveva intenzione di rimanere nella fucina per un po’. Voleva smontare l’Armatura del Drago Dorato e l’Arco Lungo del Gigante per creare un nuovo oggetto con le loro caratteristiche.


Mercedes fornì un rapporto alquanto deludente,


“Siamo riusciti a catturare 957 grifoni e 26 viverne, ma non sarà facile domarli.”


La loro fedeltà al precedente padrone era troppo forte. Persino i cavalli noti non cambiavano i loro padroni facilmente, figuriamoci i grifoni e le viverne. I membri di Overgeared erano pieni di rammarico.


“Va tutto bene. Lasciateli con Nyangmong.”


Grid era l’unico a sorridere.






***






La Maestra della Lancia Rachel era una discendente di Dehakel, servitore meritevole alla fondazione dell’Impero e lanciere leggendario. Tra i Sette Duchi, il suo lignaggio innato e i suoi talenti erano eccellenti, e nessuno poteva trattarla con noncuranza. Solo una persona era diversa.


Rigal, il suo amico d’infanzia, la faceva sentire serena e a suo agio . Era un caso speciale, ed è per questo motivo che lo shock fu grande.


“Rigal è morto?”


Rachel non poteva credere alla notizia che aveva ricevuto. Rigal era diventato un Duca perché il fratello maggiore, più talentuoso, aveva avuto vita breve. Rachel sapeva meglio di chiunque altro quanto impegno avesse profuso Rigal. Per diventare un uomo degno di far parte dei Sette Duchi si era allenato duramente giorno e notte, occupandosi del popolo mentre si dispiaceva per la morte del fratello. Rigal era stato premiato per i suoi sforzi, eppure era morto. Per giunta, era successo durante una guerra contro un piccolo paese con meno di dieci anni di storia.


“Non è uno scherzo divertente da fare al mattino.”


Aveva la nausea. Le girava la testa. Rachel, che sembrava incredibilmente giovane e bella nonostante i suoi 40 anni, tirò indietro nervosamente i suoi caratteristici lunghi capelli. I suoi biondi capelli ondulati brillavano alla luce del sole, mentre l’espressione del suo aiutante era cupa.


Rachel non riusciva a sopportare quel silenzio sgradevole e chiese di nuovo,


“… È la verità?”


“Sfortunatamente, sì…”


L’aiutante espresse ancora una volta quella che era la realtà.


“E l’esercito?”


“Annientato.”


“…”


Il volto di Rachel si accartocciò in modo orribile. La prima persona a cui pensò fu l’unico figlio di Rigal. Il piccolo aveva solo 9 anni. Il bambino, che aveva perso la madre in tenera età, ora era davvero solo. Sarebbe riuscito a tenere le forze aeree, base della Famiglia Gelder, lontano dalle mani degli avidi che la volevano? Impossibile. Una delle sette famiglie che rappresentavano l’Impero era stata completamente distrutta.


“Patetico. Ti ho detto di sposarti in fretta e di dare alla luce un figlio il prima possibile.”


Rachel sapeva che il giovane Rigal aveva ritardato il matrimonio perché lei gli piaceva. Tuttavia, la legge nazionale proibiva il matrimonio tra ducati, così Rachel fu costretta a ignorare i sentimenti di Rigal. Ricordava come il giovane Rigal l’avesse sempre guardata con sguardo ardente.


“Vuole mobilitare i soldati?”


Chiese l’aiutante con cautela.


I Lancieri dell’Alba, l’armata d’élite guidata da Rachel, erano pronti ad andare in guerra in ogni momento. Tuttavia, Rachel scosse la testa. Era una duchessa dell’Impero e non poteva lasciarsi influenzare dalle emozioni.


“C’è una cosa che devo fare prima.”


Rachel si mise un mantello e lasciò la caserma. Una volta apparsa, 30 cavalieri si divisero per creare un passaggio. Un cavaliere riferì,


“Secondo un rapporto degli esploratori, è tornato ieri sera.”


“Non dobbiamo dimenticare chi è l’avversario. Non è obbligato a essere educato, quindi non offendetevi per le sue parole o azioni.”


“Sì!”


Il miglior lanciere del continente, Kirinus… le ci erano voluti diversi anni per trovarlo. Era venuta direttamente in quel luogo remoto per incontrarlo. Rachel voleva sapere se era meglio di lei. Non era una leggenda perché era inferiore a lui? Doveva trovare la risposta.






***






Nella sua capanna, Kirinus era interessato allo sviluppo del giovane a cui stava insegnando da quasi un anno.


“Sei migliorato nel Controllo di Spada.”


Spingere in avanti, roteare o affondare… I movimenti che erano la base e l’essenza della lancia erano contenuti in otto spade che fluttuavano per aria. Volavano in avanti e menavano fendenti. Quello fu il momento in cui il Controllo di Spada abbastanza monotono si evolse. Dopo aver completato alcune missioni nascoste, l’abilità si è evoluta e Kraugel ne fu soddisfatto.


D’altro canto, Kirinus era deluso.


“Non hai ancora raggiunto l’essenza.”


“L’essenza?”


“Colui che combatte il nemico sei tu, non la spada.”


“…”


Kraugel capì immediatamente. Kirinus suggeriva che non c’era bisogno di svariate spade. Kraugel si ricordò della natura della spada.


Tagliare il bersaglio… Per riuscire a tagliarlo, Kraugel doveva essere rapido e preciso. Tirava fuori un certo ‘numero’ di spade quando necessario, ma in realtà solo una spada doveva essere collegata al Controllo di Spada. L’unica spada volò molto più velocemente di prima e tagliò la roccia. Era una velocità che gli umani non potevano evitare.






[Controllo di Spada Lv. 2


Puoi controllare la spada con la tua volontà. La potenza d’attacco è proporzionale al potere d’attacco di chi impugna l’arma.


Numero di spade disponibili da controllare: fino a 10.


Spada attuale: Autentica Zanna Bianca.]






Nel momento in cui ottenne l’abilità dopo essere diventato Maestro della Spada, Kraugel aveva pensato alle Mani di Dio di Grid. Proprio come Grid maneggiava le Mani di Dio, Kraugel si aspettava di poter essere più attivo in battaglia azionando più spade. Ecco perché tirava sempre fuori molte spade allo stesso tempo.


Tuttavia, si sbagliava. Non era importante maneggiare molte spade. Anzi, era più importante e potente brandirne una sola. Nella descrizione dell’abilità non c’era scritto che la velocità d’attacco aumentava in base al numero di spade, ma che era proporzionale alla concentrazione di Kraugel.


“Ah.”


L’illuminato Kraugel ripensò alla battaglia contro Grid. Era stata più favorevole prima che usasse Controllo di Spada. Aveva cercato di evitare le Mani di Dio di Grid e aveva brandito solo una spada. Fu allora che Grid minacciò Kraugel.


<em>‘Controllo di Spada non è un’abilità che assiste nel combattimento.’</em>


Sarebbe molto più potente capirla e applicarla come abilità di attacco generale. Kraugel si rese conto che si era sviluppato ulteriormente. Sentiva che era qualcosa che non avrebbe potuto ottenere se avesse percorso il sentiero che Muller aveva tracciato. Come tale, Kraugel pensò che fosse una buona idea essere venuto da Kirinus, un avversario da cui imparare e con cui scambiare sentimenti e pensieri. Kraugel capì l’importanza di un maestro mentre pensava a Khan e Grid.


Poi, accadde mentre si stava concentrando.


“Kirinus, esci fuori!”


Un gruppo di persone apparve e gridò.


“…?”


Kraugel si voltò e rimase stupito quando vide Rachel. Kraugel, che aveva più informazioni degli altri giocatori, non poteva non conoscere i Sette Duchi dell’Impero. Inaspettatamente, anche Rachel conosceva Kraugel. Anche il Maestro della Spada era una celebrità nell’Impero.


“Perché ti trovi qui?”


Domandò Rachel.


“È il segno che non dovrei chiudere un occhio sulla crisi di un amico.”


Kraugel diede una risposta con un significato sconosciuto. Il Maestro della Spada fece pressione sui cavalieri di Rachel.






Traduzione di Deborah Gregoli


Editing di E.C.
                                


                                



