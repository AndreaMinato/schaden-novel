---
title: Capitolo 1005
pubDate: 2025-03-20T11:48:41.577Z
tags:
    - overgeared
---


Per un Maestro della Spada, la spada non era un semplice strumento. Dire che fosse una ‘parte del corpo’ non rendeva l’idea. Un Maestro della Spada non poteva distinguere tra sé e la spada. Si trattava di un individuo che aveva unito fuso la mente ed il cuore con la spada.


“La volontà di tagliare deve essere eccellente per dare dei risultati.”


Disse Rachel guardando il Maestro della Spada.


“Si dice che il Maestro della Spada Muller avesse trafitto il nemico senza sfoderare la spada. Tuttavia, anche se la estrarrai, tu non riuscirai a tagliarmi.”


“…”


Kraugel non poteva confutarlo. Era una rappresentazione accurata, senza alcuna distorsione. Kraugel aveva riconosciuto Rachel come un nemico non appena era apparsa, e aveva estratto la spada per colpirla. Tuttavia, non ebbe la possibilità di attaccare. La sua Super Sensibilità Lv.5 lo avvertì che sarebbe stato in pericolo quando l’avesse fatto. Era un avvertimento maggiore di quando aveva affrontato Grid completamente potenziato. Pertanto, Kraugel non poteva agire.


“Un Maestro della Spada è peggio di me.”


Rachel, che era rimasta in piedi a braccia conserte, allungò la mano verso il vuoto. Una lancia rossa con una curvatura che assomigliava alle fiamme di un drago apparve nella sua mano. Contemporaneamente…






[Hai subito un danno di 8.010 punti.]






Un buco si aprì nel petto di Kraugel. La lancia di Rachel gli aveva squarciato il petto. La pugnalata era avvenuta a una velocità irriconoscibile. No, era giusto chiamarla ‘velocità’? Rachel aveva davvero fatto oscillare la lancia? Kraugel non aveva nemmeno sentito la pressione del vento, figuriamoci il movimento della lancia.


Aveva completato tutti i tipi di missioni nascoste sotto Kirinus, e la sua agilità aveva raggiunto i 2.600 punti. Kraugel ricordava che non c’era potere umano che non potesse essere riconosciuto con la sua capacità visiva e la sua Super Sensibilità. Il titolo recentemente acquisito di ‘Colui che ha Sbirciato sulla Vetta della Lancia’ riduceva il danno del 15%, ma l’attacco di un super noto PNG con un livello vicino a 500 indicava che il danno ricevuto non era lieve.


Eera un’altra forma di attacco. Kraugel la notò immediatamente e rimase scosso. Ignorò il sangue che gli scorreva dal petto e tenne d’occhio Rachel. Poi, la vide. Un’aura intangibile ruotava attorno a lei. Non aveva né colore né suono, ma ovviamente aveva la forma di numerose lance. Una di queste volò e colpì Kraugel.


Kraugel non la evitò. Non c’era motivo di avere paura di qualcosa che non era reale. La lancia intangibile conficcata nel suo petto scomparve rilasciando un forte suono. Kraugel non fu ferito.


“…!”


Gli occhi di Rachel mostrarono pieno interesse. Comparve un sorriso sul volto di Kirinus. Kraugel si trovò di fronte una finestra di notifica.






[Un pezzo nascosto!]






[Sei riuscito a riconoscere e neutralizzare la ‘Manifestazione della Volontà’ attraverso l’effetto della classe Maestro della Spada!]


[La statistica speciale ‘Forza di Volontà’ è comparsa.]






[L’abilità nota come Manifestazione della Volontà è stata acquisita.]






[Forza di Volontà


È abbastanza forte da distorcere la realtà.


I punti delle statistiche non possono essere distribuiti a questa statistica.]






[Manifestazione della Volontà Lv.1


Solo un Maestro può affrontare l’intangibile.


Distorci la realtà con la manifestazione della tua solida volontà.


Al livello attuale, la forza di volontà può essere utilizzata solo per attaccare i nemici.


Al livello attuale, l’abilità si attiva solo quando un’arma è equipaggiata. La forma della volontà è uguale a quella dell’arma equipaggiata.


Un bersaglio con la statistica della forza di volontà ignorerà questo attacco.


Tempo di Ricarica: 1 minuto.]






“…?”


Era una statistica e un’abilità inaspettata. Kraugel inclinò la testa e cercò di usare Manifestazione della Volontà. Quattro spade intangibili che assomigliavano alla Tigre Bianca adesso equipaggiata apparvero intorno a Kraugel. Il motivo per cui c’erano solo quattro spade era che la statistica appena comparsa aveva solo quattro punti. Manifestazione della Volontà non era un’abilità basata sul controllo, bensì un’abilità automatica basata sul riconoscimento.


Nel momento in cui Kraugel pensò di attaccare Rachel quattro spade volarono verso di lei, ma furono bloccate da un muro invisibile. Le spade intangibili non raggiunsero Rachel, ma si scontrarono con la sua forza di volontà, disperdendosi come pezzi di vetro.


Rachel mormorò,


“Migliori in tempo reale?”


Dopo essere arrivata lì, Rachel aveva notato immediatamente il rapporto tra Kraugel e Kirinus e si infuriò. Si ricordò di Piaro. Il suo desiderio…


Piaro aveva percorso il sentiero della spada per diventare un Maestro della Spada, ma era frustrato e aveva subito delle battute d’arresto. Ora il Maestro della Spada che aveva raggiunto l’apice della spada stava imparando a usare una lancia. Rachel era furiosa a causa dell’inganno di Kraugel. Era scontenta dell’atteggiamento con cui negava la vita di Piaro.


Tuttavia, si rese conto che non era un inganno. Il Maestro della Spada non era un genio senza pari. Era unico e superava Piaro, l’uomo che lei e numerosi nobili dell’Impero ammiravano. Kraugel era il precursore di una futura maggiore minaccia per i duchi dell’Impero.


“Non puoi rimanere in vita.”


I germogli devono essere calpestati in anticipo. Quello era il modo di fare dell’Impero. Rachel iniziò a rilasciare un intento omicida.


“La vera minaccia è la tirannia lasciata incontrollata.”


Kirinus si fece in avanti da dietro Kraugel.


“La vera minaccia?”


Rachel non capiva.


Kirinus sospirò.


“Sperimentatelo voi stessi. Il karma colpirà l’Impero.”


“Non so di cosa stai parlando. Una cosa è certa: non importa cosa lo minacci, l’Impero è durato migliaia di anni ed è eterno.”


“Tsk.”


L’espressione di Kirinus si accigliò. Era pietoso e frustrante che lei non sapesse che la persona che aveva spinto l’imperatrice alla morte stava mangiando l’Impero.


“A volte la violenza è un buon modo per risolvere i problemi. Avanti. So perché sei venuta. Ti asseconderò.”


Il discendente di Harken non tollerava che il titolo di miglior lanciere del continente fosse nelle mani di qualcun altro. Kirinus conosceva Rachel e la provocò, facendola reagire immediatamente.


“È un bene che la cosa si stia muovendo velocemente. Temevo che avresti evitato la lotta.”


“…”


Kirinus afferrò una lancia di legno qualsiasi mentre Rachel impugnava la sua lancia rosso fuoco. Mentre quei due grandi combattenti si fissavano, degli uccelli lasciarono la foresta e riempirono il cielo, percependo l’imminente disastro. Poi, le due lance si scontrarono. Ci fu un boato fragoroso, e il terreno fu spazzato via.


“…”


Il campo visivo di Kraugel vacillò mentre lui e i cavalieri di Rachel si fissavano a vicenda. I cavalieri volevano uccidere Kraugel che puntava una spada contro la loro padrona, mentre Kraugel era scontento del loro atteggiamento.


“Se avete tempo per ringhiare, dovreste venire.”


“Bastardo impertinente!”


Kraugel e i trenta cavalieri si scontrarono a mezz’aria. I cavalieri di Rachel avevano la stessa forza dei Cavalieri Rossi e guidavano migliaia di lancieri. Erano necessari per dimostrare la potenza dei Lancieri dell’Alba. L’abilità di Kraugel che sfruttava le spade intangibili, Controllo di Spada e Super Sensibilità, li tenne a bada per un po’. Inoltre, Kraugel era una persona eccellente, con l’intuizione di leggere il campo di battaglia.


“Spada dello Spazio.”


Proprio all’inizio della battaglia, squarciò completamente i corpi dei cavalieri che non avevano ancora mostrato la loro forza.


“Voi non potete vivere.”


Dichiarò Kraugel mentre sollevava la Spada della Tigre Bianca. La spada fatta da Grid stava esercitando la volontà del Maestro della Spada.






***






Grid si trovava nella capitale del Regno di Overgeared, Reinhardt.


“…?”


Era tornato qui dopo aver riconquistato Bairan, per poi decidere di fermarsi. Grid alzò la testa e osservò il cielo lontano.


Non sapeva perché, ma all’improvviso il suo cuore iniziò abattere.


“Vostra Maestà?”


Una bella voce lo svegliò. Si voltò e vide il volto di Mercedes. Era preoccupata.


“È successo qualcosa?”


“… No, non è niente.”


Grid controllò l’ora. Mancavano solo due minuti al tempo di connessione di oggi. Sfortunatamente non aveva potuto vedere il volto di Irene.


“Mercedes, farò una pausa. Prenditi cura della regina e del principe in mia assenza.”


“Sì.”


“Dì alle cameriere di preparare a Jude un buon pasto.”


“Eheh, capisco.”


Disse Mercedes ridendo quando vide la faccia di Jude mentre veniva portato sulla schiena di Grid. Lui era l’eroe che aveva lottato per difendere Bairan mentre Grid era via. Nel momento in cui la guerra era finita Jude si era svegliato, aveva mangiato e si era addormentato di nuovo. Stava sbavando mentre cercava del cibo nel sonno. Sapeva di trovarsi sulla schiena del suo re ora? Non sarebbe stato in grado di immaginarlo.


Gli occhi di Mercedes erano pieni di rispetto e affetto nei confronti di Grid.






***






“Uh, sono stanco.”


Youngwoo si scollegò e volle distendersi sul letto. La guerra con l’Impero stava esaurendo la sua forza fisica e spirituale. Tuttavia, quel giorno era il secondo venerdì. Era il giorno in cui sarebbe andato a un appuntamento con Yura. Era stato deciso dopo un suggerimento di Youngwoo. Dato che Youngwoo non poteva rispondere alla confessione di Yura, aveva suggerito di prendersi del tempo per conoscersi meglio entrambi.


“Usciamo insieme ogni due settimane.”


Fu invece il suggerimento di Yura. Si sarebbe potuta sbagliare sul fatto che lui le piacesse, quindi Youngwoo voleva darle la possibilità di confermare i suoi sentimenti. Per quanto Youngwoo ci pensasse, non riusciva a credere di piacere a una ragazza bella, gentile, intelligente e adorabile. Si sarebbe potuta sbagliare. Sarebbe stato un grosso problema se si fossero sposati a causa di un malinteso. Una volta tolta l’illusione, Yura si sarebbe potuta stancare di lui e avere una relazione. In Corea del Sud, dove l’adulterio era stato abolito da tempo, il tradimento di un coniuge era un fenomeno che non poteva essere trascurato.


<em>‘</em><em>No, sto di nuovo pensando al matrimonio prima di me stesso.</em><em>’</em>


Quella situazione era proprio come quando si era riunito con il suo primo amore Ahyoung dopo molto tempo. Aveva saltato il romanticismo e le aveva chiesto di sposarlo nella sua mente. Era il suo malvagio passato oscuro.


“Uwaaaack!!!”


Il ricordo di quella vergogna era doloroso! Youngwoo sembrava miserabile mentre urlava nel bagno lussuoso.






***






“Vuoi andare a vedere un film?”


“V-Vogliamo andare?”


Yura era bellissima. Quando indossava l’armatura nel gioco aveva un aspetto bello e figo, ma pensò che fosse più bella quando indossava abiti semplici nella vita reale. Si chiese come faceva il vestito azzurro cielo a starle così bene.


<em>‘</em><em>La gonna sembra un po’ corta… Uhm uhm.</em><em>’</em>


Youngwoo si affidò alla funzione di guida automatica. Raggiunse il parcheggio del cinema e scese dall’auto. Poi entrò nell’ascensore con Yura, ma venne preso alla sprovvista.


<em>‘</em><em>Accidenti.</em><em>’</em>


Cercò tra i suoi ricordi e si rese conto che era la prima volta che andava al cinema.


<em>‘</em><em>Come faccio a comprare i biglietti del cinema?</em><em>’</em>


Come doveva ordinare una bevanda con i popcorn? Quale posto doveva scegliere? La prima fila era una buon posto per vedere lo schermo? E se avesse dovuto andare in bagno mentre stava guardando il film? Dal lancio di Satisfy, il business dei cinema era in costante declino. Chi guardava più i film quando Satisfy permette di sperimentare un mondo più colorato, maestoso e a volte brutale?


Sì. Il crollo dei cinema era iniziato dopo il rilascio di Satisfy, uscito quando Youngwoo era uno studente universitario, ma il motivo per cui non è mai andato non aveva nulla a che fare con Satisfy.


“…”


A Youngwoo venne la depressione nel ricordare il passato e abbassò la testa.


L’ascensore si fermò. Youngwoo aveva intenzione di andare in bagno e cercare ‘come ci si comporta in un cinema’. Tuttavia, non dovette farlo.


“Benvenuti Yura-nim, Youngwoo-nim.”


“…?”


Perché Yura aveva affittato l’intero cinema. Youngwoo non doveva comprare i biglietti o il popcorn nel modo normale. Lo staff del cinema si è occupato dei preparativi. I due vennero accompagnati in una sala super lussuosa che era vuota e si sedettero nei posti desiderati.


“Ti senti a disagio?”


Chiese Yura allo sbalordito Youngwoo.


Youngwoo sorrise e rispose,


“No, penso solo che questo è troppo bello.”


Era serio. Youngwoo pensò che lui e Yura avessero due personalità che si adattavano l’un l’altro. Entrambi non avevano il buon senso di una persona comune.






Traduzione di Deborah Gregoli


Editing di E.C.
                                


                                



