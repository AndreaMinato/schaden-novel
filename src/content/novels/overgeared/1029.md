---
title: Capitolo 1029
pubDate: 2025-03-20T11:48:41.643Z
tags:
    - overgeared
---


Pagma aveva combattuto da solo nell’arcipelago Behen contro un esercito di centinaia di migliaia di demoni. Aveva intravisto l’essenza di Hexetia e aveva capito che la sua distinzione tra bene e male era sbagliata. Poi si pentì del danno arrecato a Braham. A posteriori, forse Pagma si è sentito tradito dal Dio della Guerra. Ogni volta che avesse scoperto una nuova verità, sarebbe rimasto scioccato e ferito. Alla fine, si sarebbe sentito scettico riguardo alla propria vita.


<em>‘… È pietoso.’</em>


Lo erano sia Braham che Pagma. Lo stesso valeva per Piaro e Asmophel. Grid credeva seriamente all’amicizia e alla fiducia.


<em>‘Non tradirò un amico, nemmeno se avessi una lama puntata al collo.’</em>


Erano amici preziosi guadagnati con fatica, non poteva tradirli. I suoi sentimenti toccarono l’anima dormiente di Braham. Grid si sentì fiducioso e tirò fuori l’elenco di Arti della Spada di Pagma. Era stata aggiunta una nuova opzione a ogni danza della spada.






[Ondata Lv. 1


Lo Scudo di Braham avvolge il corpo dell’incantatore quando viene attivata l’abilità Ondata. Lo scudo assorbirà 10.000 danni + il valore numerico dell’intelligenza, e la difesa dell’incantatore aumenterà di 300 finché si mantiene lo scudo.


Consumo di mana: 500 punti.]






[Restrizione Lv. 1


Unto di Braham si attiva quando viene attivata l’abilità Restrizione. La portata di Unto è la stessa di Restrizione e il tempo di schieramento è uguale alla durata di Restrizione. Poiché il coefficiente di attrito del terreno a contatto con Unto viene eliminato, il bersaglio scivolerà. Tuttavia, questo effetto è limitato a quando il bersaglio sta a terra.


Consumo di Mana: 2.000 punti.]






[Collegamento Lv. 1


Tagliavento di Braham viene rilasciato quando viene attivata l’abilità Collegamento. Tagliavento viene creato tra le correnti d’aria che si verificano ogni quarto colpo di Collegamento. Il suo danno è fisso a 5.000. Tagliavento taglierà il bersaglio con una bassa probabilità. Le probabilità del taglio sono influenzate dal tasso di successo di Tagliavento e dalla difesa del bersaglio.


Consumo di mana: 1.800 punti.]






[Assassinio Lv. 1


Rileva Forza di Braham si attiva quando viene attivata l’abilità Assassinio. Rileva Forza è predisposta a inseguire il bersaglio. La percentuale di colpi di Assassinio aumenterà notevolmente.


Consumo di mana: 1.000 punti.]






[Cuspide Lv. 1


Incanta Arma di Braham si attiva quando viene attivata l’abilità Cuspide. La potenza d’attacco dell’arma aumenterà del 50%. Questo effetto scomparirà al termine della danza della spada.


Consumo di mana: 1200 punti.]






[Rotazione Lv. 1


Lo Scudo di Braham avvolge il corpo dell’incantatore quando viene attivata l’abilità Rotazione.


Consumo di mana: 500]






[Caduta Lv. 1


Il Fuoco di Braham viene rilasciato quando viene attivata l’abilità Caduta. Tutti i bersagli alla portata di Caduta riceveranno 3.000 danni e tre secondi di danno da ustione.


Consumo di mana: 800 punti.]






[Fiore Lv. 1


Il Fulmine di Braham viene rilasciato quando viene attivata l’abilità Fiore. Un bersaglio colpito da Fiore avrà una bassa probabilità di subire uno stato di shock e di ricevere 3.000 danni. Durante la scossa elettrica, il corpo del bersaglio rimarrà paralizzato.


Consumo di mana: 800 punti.]






[Trascendenza Lv. 1


Rileva Forza di Braham si innesca quando viene attivata l’abilità Trascendenza. Il tasso di successo di Trascendenza aumenterà notevolmente.


Consumo di mana: 1000 punti.]






[Rotazione del Fiore


Viene applicato l’effetto Fulmine e Scudo.


Consumo di mana: 1300 punti.]






[Cuspide Assassina


Vengono applicati Incanta Arma e Rileva Forza.


Consumo di mana: 2.200 punti.]






[Collegamento Trascendentale del Fiore


Vengono applicatigli effetti di Rileva Forza, Tagliavento e Fulmine.


Consumo di mana: 3600 punti.]






[Cuspide Assassina Collegata del Fiore


Si applica gli effetti di Tagliavento, Rileva Forza, Fulmine e Incanta Arma.


Consumo di mana: 4800 punti.


Gli incantesimi sono stati notevolmente ridotti durante la semplificazione delle formule magiche.]






“…”


Era scritto nero su bianco che la potenza fosse diminuita a causa della semplificazione del processo, ma Grid provava solo ammirazione. Cosa significava avere incantesimi indeboliti? Per fare un semplice esempio, Incanta Arma usato dai maghi comuni aumentava la potenza dell’arma del 20%. Naturalmente, ciò si basava sul fatto che l’abilità fosse al livello 1. Tuttavia, con ogni aumento di livello aumentava l’effetto solo del 6%. Ciò significava che Incanta Arma di livello 5 aumentava la potenza dell’arma del 50% e anche il costo di mana era più alto.


<em>‘Invece, la durata è di tre minuti.’</em>


In ogni caso, Grid era soddisfatto. Era un potere ottenuto per pura virtù del favore di Grid. Se non fosse stato soddisfatto, sarebbe stato spudorato.


<em>‘Uno svantaggio è il consumo di mana…’</em>


Al momento il mana totale di Grid al livello 398 era inferiore a 18.000 punti. Ciò era dovuto a Duca della Saggezza di seconda classe, che faceva investire forzatamente metà dei suoi punti statistica in intelligenza.


<em>‘Aspetta?’</em>


Grid aprì la finestra di stato e confermò la sua seconda classe. Dato che la possibilità di diventare Grande Mago Leggendario era stata rimossa, pensava che la seconda classe sarebbe cambiata. La seconda classe era ancora Duca della Saggezza.


<em>‘Duca della Saggezza è uno dei poteri di Braham. Duca della Saggezza era ancora presente perché era disponibile la possibilità Discendente di Braham. Eh? Non dirmi che…’</em>


A Grid vennero i brividi. Lo svantaggio dell’Arte della Spada appena modificata era il consumo di mana e ciò si poteva controllare tramite l’attivazione e la disattivazione. Inoltre, grazie all’aiuto di Anello dell’Assurdità, non ci sarebbe stata carenza di mana.


Pensava che fosse semplice, ma si sbagliava. Pensò un po’ più a fondo e scoprì che c’era un grosso problema. In futuro non avrebbe potuto temperare i minerali con la magia. Grid colpiva i minerali con Missile Magico invece che con il martello a seconda della situazione. In futuro, non sarebbe più stato in grado di usare gli incantesimi, indebolendo di conseguenza le sue abilità di fabbro.


<em>‘Ah, non va bene.’</em>


...No, era davvero così brutto?


Il frustrato Grid guardò indietro i risultati del frammento nascosto. C’era una qualche frase che diceva che gli incantesimi usati in precedenza sarebbero stati cancellati?


<em>‘Non c’è nulla.’</em>


Il colorito di Grid migliorò mentre tirava fuori la lista degli incantesimi disponibili. Poi…


…






[Missile Magico]






[Allarme]






…


Gli incantesimi precedenti preferiti da Grid erano ancora in vigore.


<em>‘Infatti. Il geniale Braham non avrebbe trascurato questo punto.’</em>


Bene. Stavolta non c’erano problemi con il frammento nascosto ottenuto. Ancora una volta, Grid era pieno di gioia. Strinse i pugni, contento. Avrebbe voluto correre in giro a esultare, ma poi avrebbe perso la sua dignità di fronte ai Duchi e ai cavalieri imperiali. Cercò di calmarsi e tranquillizzare la sua mente eccitata.


“S-scusatemi. Re di Overgeared…?”


I Duchi gli si avvicinarono. La loro velocità di recupero  fu estremamente rapida e la maggior parte delle loro ferite erano guarite. Ciononostante, non avevano una bella cera. Sembravano mezzi matti. Parlavano con grande cautela.


“Stavate nascondendo il vostro potere?”


Chiese il duca Morse con tono educato. Di solito mancava di buone maniere ed era un po’ ribelle rispetto agli altri Duchi. Ora era così educato da far imbarazzare Grid. Tuttavia, fu solo per un attimo. Grid non si lasciò sfuggire l’occasione.


“Non avevo bisogno di nasconderlo. Eri così forte che non c’era bisogno di rivelarlo.”


Poteva essere così forte? Sì… No, Braham l’aveva aiutato. Tuttavia, erano nobili di una nazione nemica e non poteva confessare la verità. Grid decise di approfittare del malinteso dei Duchi e il metodo funzionò a dovere.


“Siete il miglior fabbro di quest’epoca, uno spadaccino e vi occupate anche di magia… Una cosa molto rispettabile.”


Le parole venivano dal Re delle Bestie Morse. Il suo temperamento era forte e turbolento, ma era gentile con le persone di cui riconosceva la forza perché apprezzava e rispettava profondamente soltanto i più potenti.


I cavalieri dell’impero erano in fermento. Era naturale. Era difficile restare calmi quando un Duca dell’impero sembrava scodinzolare di fronte al re nemico Grid. In effetti, sembrava quasi un tradimento. Tuttavia, Grenhal e Basara non rimproverarono Morse per il suo atteggiamento. Mentre guardavano Grid, i loro occhi splendenti erano simili a quelli di Morse. In particolare, Basara era rossa in volto.


“Di solito nascondete la vostra bellezza di proposito?”


“…?”


“Capisco. Ci devono essere molti insetti che vi ronzano attorno a causa della vostra bellezza. Avete dovuto camuffarvi come se foste brutto.”


“…”


Non era bello? Grid aveva un’espressione offesa mentre lanciava un’occhiata a Yura, che evitava il suo sguardo. Sebbene Grid fosse chiaramente bello, era solo uno scorfano in confronto a Braham. Il paragone era troppo brutto. L’affranto Grid aveva un’espressione cupa.


“Lo apprezzo molto.”


Grenhal s’inchinò profondamente al posto di Morse e Basara.


“Grazie al vostro aiuto, noi tre siamo riusciti a preservare le nostre vite. Inoltre, i 300 cavalieri e i 5.000 soldati potrebbero essere al sicuro. Vostra Maestà è un benefattore dell’Impero di Saharan.”


Grid stesso… No, si era reso conto di quanto fosse un problema il fatto che Braham avesse salvato i Duchi. Grid aveva salvato la vita di tre dei sette Duchi che sostenevano l’Impero e, di conseguenza, ora era un benefattore dell’Impero. Erano i Duchi, e l’Impero non poteva voltare le spalle.


“Solo pochi giorni fa, il regno di Vostra Maestà è stato invaso unilateralmente dall’Impero. Eppure, ci avete salvato con grande generosità e avete teso la mano per primo all’Impero. Un essere piccolo come me non osa giudicare la vostra portata.”


L’atmosfera attorno ai cavalieri imperiali si addolcì. Un attimo prima erano rimasti perplessi a causa dell’atteggiamento di Morse, ma ora s’inchinavano profondamente a Grid.


“Ancora una volta, vi sono profondamente grato. Giuro sul nome di Grenhal che l’Impero non dimenticherà mai la grazia ricevuta oggi.”


Dopo il giuramento di Grenhal…


“Grazie, Maestà!”


“Grazie, Maestà!”


I 300 cavalieri gridarono. Anche Morse e Basara furono cortesi.


“…”


Era la scena in cui il re di un piccolo paese era lodato dai Duchi e dai cavalieri del grande Impero, una scena che sarebbe passata alla storia. Se la notizia fosse trapelata all’esterno, il mondo sarebbe stato dominato più dalle notizie su Grid che sul Grande Demone Berith, e la reputazione di Grid sarebbe stata di gran lunga più grande di prima.


<em>‘È su tutt’altra dimensione.’</em>


Lauel, i Dieci servitori meritevoli, Hurent e Skunk ebbero i brividi. In particolare, Hurent e Skunk non sapevano di Braham, quindi il loro shock è stato enorme. Pensavano che tutte quelle situazioni fossero state create da Grid.




Traduzione di Deborah Gregoli


Editing di E.C.
                                


                                



