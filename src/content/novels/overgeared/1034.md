---
title: Capitolo 1034
pubDate: 2025-03-20T11:48:41.644Z
tags:
    - overgeared
---


Ora la capacità di pensare di Grid non era facilmente sviata. Non aveva trascurato il titolo di Re delle Specie Diverse perché era pigro o carente, ma piuttosto perché aveva concluso che avrebbe potuto sprecare energie se si fosse preoccupato e avesse scelto di essere paziente.


Aveva bisogno di un aiutante affidabile per utilizzare il titolo di Re delle Specie Diverse.






[Re delle Specie Diverse


Hai dimostrato la tua qualifica di re accogliendo le specie non umane.


Effetti Permanenti:


Le specie diverse ti sono molto favorevoli.


Se il bersaglio è una specie diversa, le probabilità di aumentare l’affinità raddoppieranno.


Tuttavia, alcune specie bellicose vorranno testare le tue capacità.


Effetti Limitati:


Il sistema di ‘contratto’ si attiva per effetto del titolo.


Ci sono tre contratti disponibili. (3/3)]






[Contratto


Se il bersaglio appartiene a una specie diversa, puoi proporre un contratto.


Il bersaglio con cui stipuli il contratto ‘risveglierà’ caratteristiche razziali rafforzate. Otterrai alcuni dei tratti razziali del bersaglio contrattato.


Non puoi distruggere un contratto una volta che è stato stipulato.


Tuttavia, l’altro contraente può distruggerlo in qualsiasi momento e il tratto razziale acquisito scomparirà. Inoltre, il contratto verrà annullato se il bersaglio muore in modo definitivo e il tratto razziale che hai acquisito scomparirà. In entrambi i casi, il conteggio del contratto non può essere recuperato.]






L’effetto di quel contratto era estremamente positivo. Acquisire le caratteristiche di altre specie era un enorme vantaggio. Ad esempio, se Grid avesse firmato un contratto con un membro della specie degli Occhi Malvagi, probabilmente avrebbe ottenuto un occhio malvagio anche senza affinità con il re.


Tuttavia, Grid non propose un contratto al re degli Occhi Malvagi. Non lo fece nemmeno con il suo stretto confidente Sticks. Non perché non si fidasse di loro o fosse preoccupato che avrebbero rotto il contratto.


Era doloroso, ma era preoccupato per la possibilità che loro morissero. A differenza dei giocatori, i PNG erano mortali e la morte era un destino che anche un elfo superiore con una durata vitale di migliaia di anni non poteva evitare. E se un incidente avesse strappato via le loro vite? Se non fosse riuscito a proteggerli, il contratto sarebbe andato in fumo in qualsiasi momento. Così, Grid concluse che il bersaglio del contratto doveva essere un giocatore.


Chiaramente era una conclusione ragionevole. Il problema consisteva nella difficoltà molto elevata. Prima di tutto, il problema fondamentale era trovare un giocatore che appartenesse a una razza non umana come nani, orchi, elfi, goblin e così via. A differenza dei normali giochi, dove si potevano scegliere specie diverse quando si creava un personaggio, in Satisfy non c’era quella opzione. I giocatori potevano passare a una specie non umana solo svolgendo una missione nascosta, una missione simile a quella che aveva dato a Grid la possibilità di diventare un semidio.


Finora, Grid aveva incontrato solo un numero ridotto di giocatori con una specie diversa, e c’erano problemi anche se li trovava, perché il bersaglio doveva appartenere a una specie con caratteristiche ‘utilizzabili’. Doveva anche determinare se poteva fidarsi del giocatore. Se il bersaglio distruggeva unilateralmente il contratto, Grid avrebbe sprecato un contratto e perso il tratto razziale.


Quindi, doveva trovare qualcuno di cui potersi fidare. Come poteva essere facile? La fiducia nei suoi compagni l’aveva accumulata nel corso degli anni. Grid pensava che ci volesse molto tempo per trovare nuove persone e stabilire un rapporto di fiducia. Tuttavia…






[L’effetto del titolo Re delle Specie Diverse è limitato a tre utilizzi. Sei sicuro di volerlo usare?]






“Lo userò.”


Quel giorno Grid percepì forza di volontà e le buone intenzioni di Hao nei suoi confronti. Era convinto di potersi fidare di Hao, essendo un draconide.


“Stipulerò un contratto con Hao.”






[Il giocatore ‘Hao’ è il bersaglio del contratto.]






[…]






[…]






[…]






[Il bersaglio ha accettato il contratto!]






[Acquisirai delle caratteristiche casuali dei draconidi come ricompensa del contratto!]






[… Interagendo con la tua incredibile fortuna!]






[Congratulazioni! Hai ricevuto il tratto superiore dei draconidi ‘Ali di Drago’!]






“…!?”


Entrambi gli occhi di Grid si spalancarono e lui tremò, poi perse la dignità in una scena dove erano morti centinaia di ranker. I membri di Overgeared e i Duchi lo stavano guardando mentre accadeva. Grid spalancò le braccia ed esultò ad alta voce,


“Graaaande!”


Il suono era troppo forte? La vecchia porta del tempio silenzioso coperto dalla nebbia iniziò ad aprirsi. Gli occhi dei Duchi, che erano rimasti scioccati dall’azione di Grid, si girarono verso il tempio con naturalezza.


Un passo. Un altro. Un vecchio monaco con una veste di cotone camminava attraverso la nebbia.


“Uhuh, sono passati centinaia di anni dall’ultima visita.”


Mormorò con un sorriso gentile mentre alzava le sue lunghe sopracciglia bianche.


“Su, entrate. Prima dovreste visitare il santuario del Dio della Guerra.”


“…”


L’atteggiamento del monaco che guidava il gruppo era molto gentile. Tuttavia, l’espressione di Grid e dei membri di Overgeared era rigida a causa del nome del monaco: il monaco non era un Seguace.


“Cosa state facendo? Su, entrate.”






[Bentao.]






Il sorriso benevolo sul volto rotondo del vecchio monaco non scomparve, proprio come il trucco spesso di un clown non viene cancellato.


***


Nella capitale del Regno di Ark, al centro del Tempio di Rebecca…


Una luce bianca e pura iniziò a raccogliersi nel luogo chiamato punto di resurrezione. La luce si espanse gradualmente, dando forma a un essere umano. Presto, la luce si affievolì.


“Hmm…”


Comparve un uomo, con lunghi capelli neri. L’uomo era bello, con occhi imponenti e un naso a punta. In quanto ranker di alto grado, il processo di ‘morte’ e ‘resurrezione’ era un sistema a cui era abituato da tempo. Dopo aver aperto la finestra di stato e l’inventario, scoprì che aveva perso il 38% della sua esperienza, la resistenza dei suoi oggetti era diminuita e la sua lancia era distrutta. La morte era una perdita fatale. La sua espressione era cupa mentre ne pianificava il recupero.


“È stato a causa della mancanza di allenamento.”


Hao non incolpò gli altri per la situazione. Anzi, si limitò a rimproverare la sua debolezza e giurò di lavorare più duramente. Controllò il suo cuore mentre una ragazza carina con i codini si avvicinava.


“Fratellone, stai bene?”


La ragazza dalla voce cupa era Mei Xiao, la sorella minore di Hao.


“Sto bene. Scusa se ti ho fatto preoccupare.”


Era una povera ragazza che aveva perso la sua famiglia in tenera età. La bambina che cercava di essere sempre allegra sorrideva anche oggi.


“Il mio livello è basso. Posso recuperarlo presto.”


“Sì, le cose sono ormai passate. Meglio non rimuginarci sopra.”


Hao era cresciuto in una scuola di arti marziali e la lancia non aveva mai lasciato la sua mano fin dall’infanzia. Accarezzò la testa della sorellina con la mano piena di calli duri.


<em>‘Grenhal è forte.’</em>


La forza e la resistenza di Grenhal erano il doppio di quelle di Hao e le abilità che possedeva erano davvero potenti. L’arte della spada che aveva raffinato allenandosi per molti anni aveva perforato facilmente le scaglie di drago di Hao, uno stato che non si poteva eguagliare facilmente in Satisfy.


<em>‘Supremazia assoluta.’</em>


Per quanto Hao si sforzasse, non c’era modo per lui di andare contro Grenhal in quel momento. Una potenza che non poteva essere superata… Come aveva fatto Grid a diventare suo amico? Grenhal era addirittura un nobile nemico.


<em>‘Grid ha creato un oggetto come gli altri si aspettavano?’</em>


No, quell’ipotesi era troppo irragionevole. Un PNG noto non era qualcuno che si poteva sfruttare per la ricchezza. Se fosse stato possibile, tutte le persone ricche del mondo avrebbero un PNG noto come subordinato.


Accadde quando i pensieri di Hao stavano diventando profondi.






[Il Re delle Specie Diverse, il giocatore ‘Grid’, ha proposto di condividere il ‘giuramento che trascende le specie’ con te che sei un draconide.]






[Il re che ha dimostrato la sua qualifica di sovrano a tutte le specie diverse può stipulare un contratto solo con tre persone. Il tuo status aumenterà se fai un contratto con ‘Grid’.]






[Alcuni tratti dei draconidi si risveglieranno in ‘Grid’, che è l’oggetto del contratto.]






[Puoi distruggere il contratto in qualsiasi momento. Una volta distrutto, ‘Grid’ perderà le caratteristiche draconidi, ma l’effetto del risveglio sperimentato rimarrà invariato.]






[Vuoi accettare il contratto?]






“…”


Il primo pensiero che gli venne in mente era che si trattasse di un contratto unilaterale e svantaggioso per Grid. La persona che poteva distruggere il contratto era Hao, non Grid. Inoltre, Grid era l’unico che avrebbe sofferto dalla perdita del contratto. Era un contratto che non poteva essere offerto, a meno che Grid non si fidasse ciecamente di lui.


<em>‘Il contratto è unilaterale per una ragione.’</em>


Grid poteva stipulare il contratto con un totale di tre persone. Avrebbe guadagnato molto se avesse mantenuto i contratti con tutti e tre. Forse i guadagni erano troppo irragionevoli. Quei vincoli dovevano mantenere un minimo di equità.


<em>‘Ad ogni modo…’</em>


Hao ha notato vagamente il motivo per cui Grid era riuscito ad attrarre anche i nobili di una nazione nemica. Era dovuto alla fiducia che aveva mostrato per primo? Vedere i veri sentimenti di Grid gli diede un’impressione travolgente.


“Accetto il contratto.”


<em>‘Non tradirò la tua fiducia.’ </em>


Giurò Hao.






[Hai accettato il contratto del Re delle Specie Diverse, il giocatore ‘Grid’.]






[L’aumento di status risveglierà dei tratti draconidi.]






[Le scaglie di drago, il respiro di drago e le ali di drago sono rafforzate.]






[Il sangue di drago è più denso. Il livello della Trasformazione Draconiana è salito da 2 a 3.]






[L’aumento di forza, agilità, salute e resistenza della Trasformazione Draconiana è passato dal 15% al 20%. L’abilità di fuoco e la rigenerazione si sono rafforzate. La tua abilità di volo è più stabile.]






[Tuttavia, le tue abilità sono ancora carenti.]






[Sei diventato un ponte tra ‘Grid’ e i draconidi. Finché il contratto è mantenuto, la belligeranza dei draconidi sarà in qualche modo mitigata contro Grid.]






“…!”


Hao era pieno di energia che ribolliva, poi tornò in sé.


Fu sorpreso dall’ultima finestra di notifica. La belligeranza dei draconidi si sarebbe mitigata? In passato, Hao aveva visitato le città dei draconidi per la sua missione sulla razza e vide la loro follia. Il loro temperamento feroce era simile a quello del Drago malvagio Bunhelier, che li aveva generati, e Hao pensò che fossero una specie che non avrebbe mai potuto riconciliarsi con gli umani.


‘La loro forza…’


Per quanto Grenhal fosse forte,  lo era solo nel mondo umano. Dopo molto tempo, Hao si ricordò dei draconidi, e la sua espressione cambiò.




Traduzione di Deborah Gregoli


Editing di E.C.
                                


                                



