---
title: Capitolo 1036
pubDate: 2025-03-20T11:48:41.644Z
tags:
    - overgeared
---


“Esiste una strategia per assaltare Berith.”


Il luogo in cui Berith era stato evocato era troppo lontano dall’Impero. L’Impero aveva poco spazio per intervenire, e le forze militare dei regni ordinari non potevano sopportare la potenza di Berith. Per ridurre al minimo i danni, i giocatori dovevano spostarsi e assaltare Berith.


Tuttavia, era impossibile. In quel caso, metà del continente sarebbe andato distrutto per davvero. Centinaia di miliardi di missioni sarebbero state definitivamente distrutte e centinaia di milioni di giocatori avrebbero perso ciò che avevano costruito. Era davvero questo che voleva la S.A. Group?


Alcuni intellettuali non erano convinti. La S.A. Group sperava che anche Berith venisse assaltato e stabilì che avrebbe dovuto organizzare una strategia.


“I 33 Grandi Demoni si basano sui 72 demoni di Salomone.”


Il fatto che il Primo Grande Demone fosse Baal e l’esistenza di Belial e Berith erano prove sufficienti a dimostrarlo. C’era la possibilità che non tutti i 33 Grandi Demoni avessero le stesse impostazioni dei 72 demoni di Salomone, ma molti dei Grandi Demoni erano stati creati nello stesso modo o avevano configurazioni leggermente modificate come i 72 demoni di Salomone. Il Berith raffigurato nei 72 demoni di Salomone era un bersaglio che poteva essere controllato con ‘l’Anello Magico’.


“Saremo in grado di scacciare Berith con l’Anello Magico. L’equilibrio rende impossibile per un giocatore controllare un Grande Demone, quindi non possiamo controllare completamente Berith. Tuttavia, dovremmo essere in grado di ordinargli di tornare nell’Inferno.”


“Come possiamo ottenere l’Anello Magico?”


“Dovremmo realizzarlo.”


“Come può un giocatore creare un oggetto che scaccia un Grande Demone?”


“Sarà facile da realizzare se collaboriamo.”


Al confine tra il Regno di Rotemon in rovina e il Regno di Haken, l’alchimista primo in classifica Zelgah aveva riunito i giocatori del Regno di Haken per difendere il loro paese. La gente era arrabbiata.


“Alchimia e menzogne. Sappiamo che il potere di Berith è coerente con la rappresentazione dei 72 demoni di Salomone, ma i gradi sono diversi. Berith è il 28<sup>°</sup> tra i 72 demoni della Chiave Minore di Salomone, mentre è 22° in Satisfy, il che significa che c’è qualche variazione nelle impostazioni di base.”


Non potevano essere sicuri che Berith avesse ancora la stessa debolezza.


“E se l’Anello Magico non funziona? Cosa intendi fare allora?”


I 5000 giocatori riuniti non erano venuti lì per giocare, ma per non perdere il loro regno natale, dove dove erano stati attivi per molto tempo. I giocatori erano determinati a sacrificare la propria vita per non perdere le loro preziose relazioni e i loro beni.


Dal loro punto di vista, Zelgah era visto come un truffatore. Stava cercando di approfittare delle persone disperate che erano sull’orlo di un precipizio.


“Inoltre, hai bisogno della nostra collaborazione per fare l’anello? Dovremmo darti dei soldi?”


I giocatori mostrarono un’evidente ostilità, ma Zelgah non fu scosso. I loro sospetti erano naturali e le loro reazioni rientravano nelle sue aspettative. Zelgah disse con calma,


“No, non voglio i vostri soldi. Il materiale necessario per fare l’Anello Magico è la Pietra della Vita, la pietra alchemica definitiva che non può essere valutata.”


“…?”


La Pietra della Vita: molte persone ne avevano sentito parlare, pur non essendo alchimisti.


“… Sei pazzo.”


Le persone scioccate ripresero i sensi, poi mostrarono un’ostilità ancora più esplicita verso Zelgah.


“Non sei un truffatore che cerca di ingannarci, ma un pazzo che gioca con noi. Sei il primo alchimista in classifica? Puoi usare solo alchimia di basso grado. È per questo motivo che non hai un orgoglio come ranker?”


Non sapevano cosa fosse esattamente la Pietra della Vita. Da quanto avevano sentito, era una pietra alchemica universale che era quasi una leggenda. Eppure, il materiale dell’Anello Magico era la Pietra della Vita…? Era come dire che non potevano creare l’Anello Magico, il che significava che Zelgah non sapeva come assaltare Berith, tanto per cominciare. Li stava solo prendendo in giro.


Alcuni giocatori iniziarono a prendere le loro armi, per condannare Zelgah. Tuttavia, rimase calmo.


“Sapevate che qualche mese fa Agnus andava in giro uccidendo Gioiellieri in ogni paese? La gilda Overgeared ha rivelato che è stato incastrato, ma è ovvio che Agnus li stava cercando.”


“Di che diavolo stai parlando?”


Come ha fatto la storia iniziata con Berith a portare ad Agnus? Era un modo stupido di parlare. Zelgah lanciò parole decise ai giocatori accigliati,


“Lo ha fatto per creare la Pietra della Vita.”


“Cosa?”


“Agnus aveva la Pietra della Vita. Secondo le informazioni che ho ottenuto, attualmente Agnus si trova nel Regno di Haken.”


“…!!”


“Naturalmente sarebbe impossibile prendere la Pietra della Vita da Agnus. Tuttavia, c’è un modo per farglielo fare di persona.”


Zelgah ispezionò i 5000 giocatori.


“Possiamo usare la giustificazione che il mondo ha bisogno della Pietra della Vita. Berith sta minacciando 2 miliardi di giocatori. Tutti i giocatori del mondo cominceranno a gridare contro Agnus per la Pietra della Vita; non riuscirà a sopportare la pressione.”


Smuovere l’opinione pubblicare era semplice. L’argomentazione di Zelgah era ragionevole: Agnus doveva solo rinunciare a una cosa e avrebbero potuto assaltare Berith. Nel momento in cui quella notizia fosse stata annunciata, la gente avrebbe iniziato a far pressione su Agnus. Nessuno dei 5000 giocatori lì riuniti doveva correre alcun rischio.


Era un ottimo modo per farlo. Tuttavia, ciò si basava sulla premessa che l’Anello Magico avrebbe funzionato per davvero.


“Supponiamo che Agnus ceda la Pietra della Vita. E se l’Anello Magico non funzionasse?”


“In quel caso, mi assumerò tutte le colpe e le violenze. Non devi preoccuparti.”


Per i giocatori era l’occasione per risolvere il loro problema senza dover fare nulla e, qualora qualcosa fosse andato storto, per loro non ci sarebbe stata alcuna ripercussione negativa.


“… Hmm.”


Dopo averci riflettuto, presero una decisione.


“Ok. Noi racconteremo al mondo del raid di Berith e chiederemo ad Agnus di consegnare la Pietra della Vita. D’altra parte, ti assumerai tutte le responsabilità per i problemi successivi.”


“Certamente. Puoi stare tranquillo per quello. Non ho comunque la forza per andare contro di voi.”


Dopodiché…


(Giocatori del Regno di Haken in crisi, scoprite come sbarazzarvi del Grande Demone Berith!)


(La strategia per il raid del Grande Demone Berith è ‘l’Anello Magico’.)


(Il materiale necessario per realizzare l’Anello Magico è la Pietra della Vita.)


(A quanto pare la Pietra della Vita è nelle mani di Agnus.)


(La campagna di migliaia di giocatori è iniziata… Chiedono che Agnus ceda la Pietra della Vita.)


(Agnus non ha espresso alcuna posizione.)


(Le accuse verso Agnus diventano ogni giorno più feroci.)


Ben 5000 persone avevano contattato i media e usato ogni mezzo e metodo per smuovere l’opinione pubblica. I media dei paesi di tutto il mondo hanno iniziato a menzionare la strategia di Berith, la Pietra della Vita e Agnus. Non importava che la strategia di Berith fosse reale.


I giocatori non vedevano l’ora di poterlo fare e i media erano felici di riferirlo. L’argomento di alto interesse aveva aumentato l’entusiasmo dei media. Se la strategia d’attacco si fosse rivelata sbagliata, non sarebbero stati il pubblico o i media a soffrire. Misero Agnus alle strette senza esitazione. Sarebbe stato naturale per lui rinunciare alla Pietra della Vita.


Alla periferia di Innsbruck, in Austria…


“Uhhhh…”


Agnus sedeva da solo in un antico castello solitario, con il corpo tremante avvolto in una coperta. Era un peccatore e non sapeva il perché. In passato e anche ora doveva sopportare il disprezzo e il rimprovero della gente nei suoi confronti.


“Kuweek!”


Tutti lo odiavano. Non c’era nessuno su cui potesse contare. Era solo. Ricordando quella realtà, Agnus tremò di paura e terrore. Non capiva perché doveva sopportare di nuovo tutto quello ed era terrorizzato dal vuoto nel suo cuore. Poi, all’improvviso…


“Perché?”


Si chiese. Perché doveva essere un bersaglio? Non sarebbe più stato debole. Non aveva motivo di cedere alla violenza senza motivo.


Barcollava.


Agnus sollevò il suo corpo e si avvicinò alla capsula da cui era stato lontano per alcuni giorni. Ora il suo corpo tremava di rabbia, non di terrore. Era rabbia verso il mondo intero per averlo perseguitato e aver cercato di portare via ciò che era suo.






***






“Wow, davvero… Sono tornato tra un branco di iene.”


Vedere i giocatori che recitavano il nome di Agnus a causa della soluzione incerta della Pietra della Vita era disgustoso. Avrebbero sacrificato una minoranza in nome della maggioranza… Era un branco che si nascondeva dietro il concetto di ‘massa’ e imponeva sacrifici ad altri. Gli tornò in mente la teoria che ‘la natura umana è fondamentalmente malvagia’. Il disagio che ribolliva dentro di lui lo faceva sentire disgustato.


“Tsk.”


Zibal, che aveva disertato la sua unità sulla macchina magica Raiders, arrivò a casa sua, il Regno di Haken, dopo alcuni giorni, ma perse il suo ardente senso del dovere. Decine di migliaia di giocatori erano riuniti sotto le mura del regno. Con quale diritto chiedevano ad Agnus di sacrificare la Pietra della Vita per il bene dell’umanità? Perché non potevano pensare di assaltare direttamente Berith con cotanto entusiasmo?


Zibal scosse la testa.


“Zibal! Sei venuto davvero!”


Un vecchio amico si avvicinò e lo abbracciò. Era il conte Flenitium, una persona che aveva combattuto insieme a Zibal quando era un nobile del Regno di Haken, anche se era un PNG. All’inizio il conte Flenitium era solo un obiettivo riconosciuto da Zibal come parte della missione, ma in seguito divenne un amico prezioso. Il fatto che la vita del conte fosse limitata causò a Zibal ansia e dolore.


“È a causa di questo Grande Demone che la mia terra è in crisi. È ovvio che sarei venuto. Sono tutti qui riuniti?”


“Tutti ad accezione del marchese Yulan, che sta proteggendo il re. Questo posto è così rumoroso. Dovremmo andare alla mia villa.”


“Uhm…”


Zibal camminò con il conte Flenitium e sentì il caos del regno. La gente mostrava una varietà di reazioni al fatto che il temibile Grande Demone si stava avvicinando. I giovani genitori imparavano a usare le lance per proteggere i loro figli, mentre i giovani indossavano le uniformi militari per proteggere i loro vecchi genitori. Poi c’erano altri che semplicemente si sedevano e singhiozzavano. Poteva davvero proteggerli?


Francamente, Zibal non era così fiducioso. La fine del regno di Rotemon già in rovina era terribile. Il Grande Demone Berith era un avversario formidabile. Tuttavia, Zibal voleva combattere. Se anche lui si fosse allontanato, la gente del Regno di Haken sarebbe morta senza un briciolo di speranza.


<em>‘… Assurdo.’</em>


Era dovuto alla situazione disperata…? Zibal continuava a voler contare su qualcuno. Voleva una persona più forte di lui che combattesse al suo fianco. Gli venne in mente Grid, una persona che lo aveva frustrato molte volte. Perché la persona che Zibal odiava di solito gli veniva in mente in quel momento? Il motivo era che riconosceva le abilità di Grid.


“Non sono più nel fiore degli anni.”


Zibal fece un sorriso amareggiato. Non era mai stato debole. Infatti, era molto più forte di quando era a capo delle Sette Gilde e aveva gridato che sarebbe stato il migliore. Grid, però, era speciale.






Traduzione di Deborah Gregoli


Editing di E.C.
                                


                                



