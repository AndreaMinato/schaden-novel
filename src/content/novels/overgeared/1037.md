---
title: Capitolo 1037
pubDate: 2025-03-20T11:48:41.645Z
tags:
    - overgeared
---


La crisi scatenata da Berith si estese ad Agnus. La massa lo incitava a cedere la Pietra della Vita e i media incoraggiavano ulteriormente convincendo e difendendo l’atteggiamento del pubblico. Era una situazione anormale. Non c’era alcuna certezza che la Pietra della Vita potesse scacciare Berith e il pubblico non aveva il diritto di chiedere a qualcuno di cedere i propri beni. Quindi, perché Agnus era un bersaglio?


Gli esperti analizzarono la situazione.


«Si raccoglie ciò che si semina. Nel frattempo, Agnus è diventato famoso perché aveva eliminato molti giocatori in passato. Per monopolizzare i terreni di caccia e portare a termine le missioni, Agnus massacrava i giocatori per motivi egoistici. Ci sono molte persone che hanno paura di lui. È un bersaglio adatto a essere un capro espiatorio. L’ansia e le paure del pubblico, definite una disperazione inevitabile, necessitano di una speranza per essere dissolte, e Agnus è stato scelto come portatore di quella speranza.»


«Alla gente non importa se la Pietra della Vita è efficace o meno. Vogliono solo condividere le loro insicurezze e paure con gli altri. Agnus si adatta bene all’obiettivo.»


Kraugel si diresse verso il Regno di Haken insieme a Kirinus e alla Santa della Lancia Rachel. Quando la notte si fece più buia, Kraugel fece log out mentre gli altri due dormivano, e si innervosì. Si sentì disgustato quando sentì la storia di Agnus, diventato di recente un argomento scottante.


Raccogliere ciò che si semina? Che assurdità. L’aver ucciso dei giocatori era solo una buona scusa per comprare l’odio della gente. Era un sistema che usava sia i forti che i deboli a seconda della necessità e che proteggeva i propri diritti, interessi e autostima, rendendolo amato da molte persone.


Quelli che stavano parlando sui vari forum in quel momento sarebbero stati uguali. Non era stato l’unico ad aver eliminato altri giocatori, eppure solo lui venne aspramente criticato. Perché? Perché era facile da affrontare. L’Agnus di qualche anno prima era a capo di un’enorme organizzazione chiamata Immortal, mentre l’Agnus attuale era solo. Era una preda facile perché la sua posizione era debole, proprio come quando era stato accusato ingiustamente ed è finito sulla ghigliottina. Le persone che una volta lo invidiavano perché correva selvaggiamente nel mondo senza alcun paura, ora stavano cercando di raggiungerlo.


<em>‘Zelgah conta su questo e sta prendendo di mira Agnus.’</em>


Zelgah era l’individuo dietro a tutto ciò. Aveva usato la paura della gente per Berith, trasformandolo in un bersaglio da evitare piuttosto che da assaltare. I giocatori della ‘maggioranza assoluta’ non erano in grado di assaltarlo e si trovarono facilmente d’accordo con Zelgah, facendo raffreddare l’entusiasmo di chi sognava di assaltarlo. Alla fine, Berith si avvicinò al Regno di Haken, ma nessun giocatore era disposto a fermarlo.


<em>‘Sulla base di ciò che vedo, la Pietra della Vita non è quello che Zelgah vuole.’</em>


La distruzione del Regno di Haken… Era quello il desiderio di Zelgah. Non c’era altro modo di interpretare la situazione. Kraugel ne era convinto.


<em>‘Dietro di lui c’è la Chiesa di Yatan.’</em>


L’obiettivo della Chiesa di Yatan era evocare i 33 Grandi Demoni e trasformare il mondo in un inferno. Dal loro punto di vista, non volevano che Berith fosse assaltato, ma se l’avessero aiutato apertamente sarebbero stati additati come nemici dell’intera razza umana e completamente isolati. Così, giocarono dei brutti scherzi usando Zelgah.


<em>‘In primo luogo, Agnus è stato incastrato dalla Chiesa di Yatan per aver ucciso diversi Gioiellieri…’</em>


Il loro piano era proteggere Berith e sradicare Agnus. L’influenza del pubblico e dei media poteva essere massimizzata perché esercitavano un’influenza dietro le quinte.


<em>‘Rose…’</em>


Era prima nella classifica dei maghi neri e una persona che possedeva enormi ricchezze e potere in quanto Serva di Yatan. Quando Kraugel la incontrò per caso, l’atteggiamento di Rose era stato gentile e amichevole.


<em>‘In effetti, potrebbe essere una donna spaventosa.’</em>


In ogni caso, era una situazione da emicrania. Da quando la gente aveva smesso di assaltare Berith, Kraugel aveva dovuto combattere Berith solo con Kirinus, Rachel e i suoi cavalieri. Era una lotta senza aiutanti. La vita di Kirinus poteva essere in pericolo.


<em>‘Potrebbe essere presuntuoso… ma devo chiedere ad Hao e Alexander di partecipare.’</em>


Kraugel aveva bisogno di abbastanza potere che gli desse la possibilità di ritirarsi in qualunque momento. Pensando a questo, Kraugel premette il pulsante del suo smartwatch.






***






“Bah!”


“Che!”


L’esercito imperiale raggiunse a malapena le rovine dopo alcune settimane di navigazione. Erano arrivati lì in fretta come rinforzi per l’avanguardia. Dopo più di un mese, arrivarono al sito storico e dovettero unirsi rapidamente all’avanguardia per sostenerla. Tuttavia, il corteo dei soldati non procedeva in modo fluido e il ritmo di marcia era lento come una tartaruga.


I 10.000 soldati e le decine di nobili erano impegnati a guardarsi a vicenda con occhi diffidenti. Al centro c’era Huroi, travestito da conte Baget.


“Uhuhuh…”


Era l’unico uomo che rideva nel corteo di 10.000 soldati in preda alla confusione e alla rabbia. Huroi era molto contento della situazione attuale dovuta al suo incitamento di alto livello.


<em>‘Ho ritardato l’incontro tra la squadra di ricognizione dell’Impero e i rinforzi di tre volte il tempo originale. Dovrei esserne orgoglioso e considerarlo un grande successo.’</em>


Il suo signore, Re Grid, era già arrivato sul posto e doveva aver avuto difficoltà ad esplorare evitando gli occhi dell’Impero. Avrebbe potuto aver perso i capelli sotto la minaccia del potente esercito imperiale guidato da tre Duchi.


<em>‘Se i rinforzi dell’Impero arrivano durante una simile crisi…’</em>


Il suo signore avrebbe subito una crisi maggiore e avrebbe dovuto rinunciare all’esplorazione delle rovine. Tuttavia, Huroi era passato all’azione. Il supremo lealista riuscì a usare delle manovre per impedire ai rinforzi dell’Impero di arrivare in modo tempestivo, aiutando così Re Grid a esplorare le rovine. Huroi era sicuro di essere stato abbastanza attivo. Scrollò le spalle quando gli venne in mente che da qualche parte Grid lo stava lodando.


Il marchese Fulbas si avvicinò a Huroi e sospirò,


“Ah.”


Gli occhi del marchese, che prima erano pieni di energia, ora sembravano morti. Anche le occhiaie erano diventate più profonde. Aveva sofferto troppo negli ultimi mesi. Il marchese Fulbas si sentiva tradito dai colleghi di cui si era fidato per tutta la vita, e ogni giorno era un inferno.


Huroi si sbarazzò del suo sorriso e interpretò fedelmente il ruolo del conte Baget. Guardò il marchese Fulbas con espressione preoccupata.


“Sembrate molto triste.”


Il marchese Fulbas gli disse,


“Si dice che il conte Silva stia di nuovo dicendo sciocchezze.”


“No, davvero? Di nuovo quel cane… Perché vi preoccupano le sue assurde insinuazioni?”


“Ha detto che mia figlia, che si è sposata due anni fa, sarebbe rimasta con suo marito per 100 anni.”


“N-No? Che merda…! Quel figlio di puttana! È veramente un uomo di bassa lega!”


“Ahah… Avete ragione. Non avrei mai pensato di sentire una bestemmia così terribile in vita mia.”


La figlia del marchese Fulbas aveva sposato un uomo di 41 anni. Era un matrimonio combinato. Il marchese Fulbas si era sempre sentito in colpa per essere stato costretto a dare sua figlia a un uomo più vecchio. Il marchese sperava che il suo genero dai capelli bianchi, che di recente aveva iniziato a soffrire di demenza, morisse il più presto possibile. Pregava che la figlia potesse godersi la libertà, anche se era tardi. Eppure, il conte Silva, che per 20 anni gli aveva mostrato rispetto, sperava che sua figlia passasse 100 anni con suo marito. Un grande shock e un senso di tradimento scurirono gli occhi del marchese Fulbas. Sentiva che non c’era nessuno al mondo in cui potesse credere.


“Questo… è un comportamento vergognoso.”


Non doveva trattare le persone con carità e gentilezza? Significava che aveva vissuto male. Quella sensazione di scetticismo fece sì che il marchese Fulbas si asciugasse in fretta gli occhi umidi. Si vergognava e non riusciva ad alzare la testa.


“Prenda questo, per favore.”


Huroi gli porse un fazzoletto. Era un fazzoletto che puzzava di cacca di pollo, ma il marchese Fulbas fu grato per il gesto.


“Conte Baget, ho solo voi adesso.”


“Non tradirò mai il marchese.”


Poi, accadde mentre erano assorti nella conversazione.


“Non c’è niente nel tempio.”


“Sono riuscito a trovare tracce di una grande battaglia vicino al tempio.”


In cima alla montagna che si trovava oltre la giungla i cavalieri tornarono dopo aver perlustrato il tempio e fecero rapporto.


“Una grande battaglia? Pensavo che i Seguaci comparissero solo uno alla volta…”


Rispose subito il Duca Ubriaco Diworth mentre beveva una bottiglia di liquore e si grattava lo stomaco.


“Significa che non è stata una battaglia contro i Seguaci, giusto?”


Gli occhi di Diworth brillarono per la prima volta da diverso tempo. Lo avevano infastidito le azioni patetiche dei nobili che combattevano tra di loro nelle retrovie. Mise a fuoco lo sguardo, controllò direttamente i segni della battaglia vicino al tempio e abbassò lo sguardo sulla montagna. Si poteva vedere una vasta distesa di canne in lontananza. Il sangue macchiava le canne che erano state tagliate o fatte a pezzi.


“Il sangue è ancora fresco. Sbrighiamoci.”


Diworth andò davanti ai nobili occupati a fare domande e a dubitare l’uno dell’altro. Stabilì che la squadra di ricognizione e il Regno di Overgeared si erano già incontrati e stavano combattendo. Diworth credeva che la squadra di ricognizione fosse sulle tracce del Regno di Overgeared.


<em>‘Non posso lasciare che Grid parli di Piaro.’</em>


Ammirava Piaro, ma gli altri Duchi che ancora gli mancavano si sarebbero agitati. Era difficile dire come Grid avrebbe approfittato della loro agitazione. Prima avrebbe dovuto unirsi alla squadra di ricognizione e tagliare la testa a Grid.


“Andiamo.”


Diworth iniziò a scendere in fretta dalla montagna, ad una velocità che non teneva conto dei soldati. In primo luogo, Diworth sembrava pensare di essere accompagnato solo da nobili e cavalieri.


<em>‘Questo-!’ </em>


Huroi rincorse ansiosamente il corteo mentre il ritmo di marcia accelerava bruscamente.


D’altra parte, il gruppo di Grid…


“Pant… Pant… Pant…”


La difficoltà delle rovine aumentava rapidamente a partire dai canneti. I membri di Overgeared, che erano riusciti a malapena a sfondare il campo di canne dopo alcuni giorni di lotta, si trovarono di fronte a una crisi senza tempo per fare una pausa. Ciò perché i Seguaci che avevano imparato sei tecniche segrete cominciarono ad apparire a gruppi di quattro.


C’erano anche quelli che avevano imparato ‘il contrattacco incondizionato’ e ‘l’annullamento incondizionato di abilità viste più di due volte’. Circondati da 30 Seguaci, i membri di Overgeared e i Duchi erano esausti, abbastanza per fargli pensare che questa spedizione fosse impossibile.


<em>‘È un peccato mangiare la Pesca Bianca qui. Se collego la Maestria delle 100.000 Armate e attivo la Forza di Astaroth, si potrebbe aprire la via della ritirata.’</em>


La visuale di Grid lampeggiò di rosso. Vantner era in uno stato morente e anche la salute di Grid stava scendendo a livelli pericolosi mentre agiva come un tanker davanti. Aveva un mezzo per superare la crisi immediata, ma c’era la questione di quanta fiducia poteva riporre nei Duchi.


Yura si avvicinò all’esitante Grid. Armata di un’armatura splendente e bianca come la sua pelle, parlò con espressione determinata,


“Evocherò il re elementale.”


In realtà, anche lei stava esitando. Non riusciva a giudicare facilmente se doveva far sapere che aveva stipulato un contratto con un re elementale. Tuttavia, in quel momento Grid e i suoi compagni erano in una situazione disperata e non poteva ignorarli per questioni politiche. Un cerchio di luce fu tracciato attorno a Yura mentre iniziava l’evocazione.


“Aspetta!”


Lauel allungò la mano per conto di Grid, che non riusciva a prendere facilmente una decisione. Un elementale era una potenza che la maggior parte degli umani bramava. Oltre a ciò, il desiderio dell’Impero di avere gli elementali sarebbe stato grande. Esporre il re elementale in una situazione in cui non potevano essere certi del rapporto tra Impero e Regno di Overgeared sarebbe stato rischioso.


Così, Lauel cercò di fermare Yura, ma i Duchi erano un passo più veloci.


“Ci sono pochissime persone nell’Impero che sanno perché vengo chiamato il Re Immortale.”


Fiducia…


Grid non la mostrò, ma i Duchi la mostrarono per primi. Grenhal iniziò a togliersi l’armatura che aveva indossato per tutto il tempo. Dai guanti ai gambali fino all’elmo, allo scudo e anche alla corazza: ogni volta che un pezzo pesante dell’armatura cadeva a terra, un forte rumore risuonava a causa del peso elevato.


Grenhal rivelò un corpo muscoloso e pieno di cicatrici. I suoi occhi erano macchiati di una luce rossa. Era un berserker, un combattente che mostrava una potenza d’attacco estrema e un’abilità di succhiare il sangue man mano che la sua salute veniva consumata. Quella era la realtà di Grenhal.


“Non molte persone sanno perché sono il Re delle Bestie. È perché muoiono nel momento in cui capiscono il motivo.”


Poi, il corpo di Morse si ricoprì di una ruvida paura bestiale, mentre i suoi denti e le unghie si affilavano.


Forse la realtà che l’Uomo Bestia Toon avrebbe raggiunto alla fine poteva essere vista attraverso Morse. A quel punto, gli sguardi dei membri del gruppo si concentrarono su Basara. Con imbarazzo lei arrossì e disse,


“I-Io non posso trasformarmi in quel modo.”


“…”






Traduzione di Deborah Gregoli


Editing di E.C.
                                


                                



