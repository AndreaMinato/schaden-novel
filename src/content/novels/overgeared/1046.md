---
title: Capitolo 1046
pubDate: 2025-03-20T11:48:41.646Z
tags:
    - overgeared
---


La situazione della guerra cambiò notevolmente dopo la comparsa di Kraugel. Innanzitutto, le porte della fortezza erano spalancate. I soldati del Regno di Haken smisero di aspettare i demoni sulle mura e uscirono dalla fortezza. Rimasero sui sentieri tortuosi del canyon e aiutarono il gruppo di Kraugel a combattere i demoni. Non più rintanati come tartarughe, i soldati sciamarono con coraggio verso i demoni come bestie.


“Morite! Dannati demoni!”


“Andate all’inferno!”


“Sparite dalla nostra terra!!”


Fu un contrattacco feroce. L’avanzata dell’esercito demoniaco cominciò a rallentare poco alla volta. Ora i demoni non erano più vicini alle mura. La resistenza delle mura, che diminuiva ogni volta che l’acido e i demoni del fuoco le scalavano, iniziò lentamente a riprendersi, proprio come la resistenza di Zibal.


“Artiglieri, al riparo!”


Sopra le mura, Zibal si ritirò brevemente dal campo di battaglia mentre la sua resistenza si stava riprendendo e diresse i soldati. Era pur sempre un nobile del Regno di Haken. Era l’ex capo delle Sette Gilde e ora era un soldato dell’Impero. Pertanto, la sua capacità di comando era eccellente. Ogni volta che le guardie e gli artiglieri sparavano su ordine di Zibal, gli alleati sul campo di battaglia venivano salvati. Naturalmente, non tutti potevano essere protetti.


“Fuoco di copertura!”


“Ah, sto ancora ricaricando!”


“Maledizione!”


L’uso dell’arco era troppo influenzato dall’abilità dell’arciere e dalla direzione del vento. Inoltre i cannoni avevano un punto debole fatale: non potevano sparare subito. Zibal e i suoi soldati dovettero guardare i demoni mentre afferravano i soldati. Ogni volta che ciò accadeva, provavano grande rabbia e odio. Avevano un terribile intento omicida nei confronti del principale colpevole, Berith.


<em>‘Figlio di puttana.’</em>


Zibal rivolse lo sguardo a un piccolo campo di battaglia all’orizzonte.


Lontano dal campo di battaglia sotto le mura, si stava svolgendo una feroce battaglia tra Berith, Kirinus e Rachel. La lancia di Kirinus si muoveva come l’acqua, mentre quella di Rachel vantava un’energia esplosiva simile al respiro di un drago. A prima vista, le due lance pressavano Berith.


Berith cercò di contrastare i loro attacchi, difendendosi dalle loro tattiche con l’alchimia. Le volontà immateriali di Kirinus e Rachel impedirono all’alchimia di Berith di formarsi. La sua alchimia veniva distrutta ogni volta che veniva lanciata.


La danza dell’alchimia…


L’indifeso Berith arrivò al punto in cui dovette estrarre la spada che gli pendeva dalla vita. Bloccò la lancia rossa di Rachel con una spada rozza e roteò gli occhi bianchi privi di pupille. Sembrava che stesse ridendo.


“Il potere del pensiero non è infinito.”


Il potere mentale aveva un limite. Kirinus e Rachel potevano essere due degli esseri più forti del continente, ma era comunque per loro un peso usare continuamente la volontà immateriale. In effetti, la velocità con cui le loro volontà disperdevano l’alchimia di Berith stava rallentando. Se la cosa fosse continuata, la velocità di creazione dell’alchimia di Berith avrebbe superato la velocità di formazione delle loro volontà immateriali. No, era probabile che entrambi si autodistruggessero prima di riuscire a recuperare velocità.


Kirinus e Rachel avevano già la fronte madida di sudore. Tuttavia, a Kirinus e Rachel non importava.


“Il nostro scopo… non è di abbatterti.”


“Lo faremo nel modo giusto.”


“Già..”


“….?”


I due avevano trascorso quasi tre mesi insieme. Kirinus e Rachel si incontravano tutti i giorni e si riconoscevano a vicenda come rivali. Non avevano dimenticato il motivo per cui ora si trovavano di fronte a Berith. Quello era solo un gioco. Era importante sapere chi avesse inflitto più danni a Berith, ma non avevano intenzione di dare la vita per lui. In quella situazione, avrebbero agito con moderazione. Kirinus e Rachel non intendevano morire in quel posto. Tuttavia, se possibile…


<em>‘</em><em>Resterò il più a lungo possibile.</em><em>’</em>


Quella gara era lontana dal concetto di allenamento e prestazione. I due usarono la loro forza innata per deviare la maldestra spada di Berith e conficcare le loro lance. Poi si voltarono indietro. In lontananza, Kraugel stava lottando con i demoni insieme ai suoi compagni.


Kirinus e Rachel volevano guadagnare più tempo possibile per Kraugel. Progettavano di trattenere il Grande Demone finché Kraugel non avesse sconfitto l’esercito dei demoni. Per Kirinus, Kraugel era il suo unico discepolo e amico. Per Rachel, Kraugel era piuttosto interessante da osservare e affascinava i cuori dei suoi cavalieri.


<em>‘</em><em>Non posso lasciarlo morire in un posto come questo.</em><em>’</em>


Kirinus e Rachel annuirono. I due gareggiavano con abilità perfettamente uguali. Coloro che si riconoscevano e rispettavano a vicenda si diedero vicendevolmente le spalle.


“Tecnica Segreta della Lancia della Luna Risorta.”


“Quinto Stile di Dehakel.”


“Eclisse.”


La lancia di Kirinus si mosse in cerchio, inghiottendo la luce attorno a sé. Non si poteva leggere il percorso.


“Salamandra!”


La lancia di Rachel si mosse in linea retta ed emise una fiamma gialla. Ovviamente non poteva essere fermata.


“…!”


Gli occhi di Berith si allargarono.


Senza saperlo, il suo cuore iniziò a bruciare e urlò.






«L-la salute di Berith è stata notevolmente ridotta!»






I commentatori di ogni paese deglutivano mentre riferivano la situazione, e tutte le chat ribollivano.


Emoticon come sorpresa, pollice in su e applausi bombardarono la chat. L’abilità di Kirinus e quella di Rachel erano superiori a quanto si diceva in giro. Avevano infranto il concetto di ‘più forte’ nella mente del pubblico. La gente si rese conto che anche il contadino di Overgeared, che aveva partecipato al raid di Belial qualche anno prima, era solo spazzatura davanti a loro. Ciò era naturale, perché la gente non poteva prevedere con precisione quanto Piaro fosse cresciuto nel corso degli anni.


“Penso di averlo colpito più forte.”


“Solo perché ho messo in luce il suo punto debole.”


“In ogni caso, non ho fatto più danni?”


“È stato possibile grazie a me, quindi il mio contributo è stato maggiore.”


“Hai la pelle così dura?”


“Quella l’avrai tu.”


Kirinus e Rachel litigavano mentre respingevano Berith sanguinante. Era una discussione infantile, ma per loro importante, perché la direzione della battaglia poteva determinare il problema che non era stato risolto da più di due mesi.


Due lance colpirono mento e fianco di Berith. Lo scioccato Berith cadde da cavallo e sbatté a terra con la faccia. Il corpo secco e allungato di Berith si contorse per il dolore. Il Grande Demone era ridotto così per colpa di due soli umani. Kirinus e Rachel riuscirono a ottenere facilmente risultati significativi quando decine di migliaia di sfidanti morirono a causa di Berith.


Ciò era dovuto a una differenza di livello. Proprio come era inutile che centinaia di giocatori di livello 100 si scontrassero con un giocatore di livello 300, ciò che contava in Satisfy era la forza, non i numeri. Sia Kirinus che Rachel erano migliori delle migliaia di ranker che affrontavano il boss supremo. Sarebbe stato difficile se migliaia di ranker avessero dovuto combattere Kirinus e Rachel.


In ogni caso, Kirinus e Rachel non erano troppo nervosi a causa del Grande Demone Berith. Ecco perché l’Impero di Saharan non aveva agito quando il regno di Overgeared ha assaltato Belial. L’Impero, che contava un gran numero di personaggi potenti, non aveva bisogno di temere i Grandi Demoni.


Naturalmente, era solo arroganza. L’Impero non aveva già subito una dura sconfitta a causa di Astaroth? I Grandi Demoni erano la nemesi dell’umanità. Non erano mai stati avversari facili.


“… Voi… Voi vi state sbagliando. Voi siete solo le mie prede.”


Disse Berith a Kirinus e Rachel, che erano fianco a fianco, masticando della terra mentre sollevava lentamente il suo corpo allungato.


“Eh?”


Si accigliò Rachel. Naturalmente lo sapeva che lei e Kirinus avevano pochissimo tempo per ottenere un vantaggio su Berith. Una volta trascorso un po’di tempo, avrebbero esaurito capacità e resistenza e la situazione si sarebbe gradualmente ribaltata. Ma, non ancora. Dopotutto, avevano ancora un vantaggio schiacciante. Potevano prendere l’iniziativa in battaglia sigillando l’alchimia che era la forza principale di Berith. Quello è ciò che pensava Rachel.


“Voi due… Non state già morendo?”


“…?”


Il potere di Berith non era solo l’alchimia. Il suo vero potere era la capacità di mentire e le sue bugie ingannavano il mondo intero.


“Cough!?”


Rachel inclinò la testa di fronte a quell’assurda osservazione quando tossì sangue. La sua pelle chiara era coperta di sangue. Tutto il suo corpo era pieno di ferite che aveva subito a sua insaputa. Uguale per Kirinus. Quando gli avevano tagliato le gambe? Kirinus si sedette a terra e guardò le ferite sulle gambe. La vista del sangue che penetrava nella terra era impressa nella sua mente. La terra che Berith stava masticando si trasformò in metallo nella sua bocca. Decine di chiodi affilati gli riempirono la bocca.


“Ve l’avevo detto. Il potere mentale non è infinito. Il potere degli esseri umani dalla mentalità inferiore si esaurisce rapidamente.”


In quel momento…


“…!?”


Le ferite di Rachel scomparvero senza lasciare traccia. I vari dolori che accompagnavano le ferite scomparvero come se non fossero mai esistiti. Lo stesso valeva per le profonde ferite sulle gambe di Kirinus. Kirinus si alzò dalla sua posizione e il sangue che macchiava la terra fu cancellato come se non ci fosse mai stato. Il mondo stesso era stato ingannato. Le bugie di Berith persero il loro effetto.


Rachel e Kirinus si resero conto che quella appena vissuta era un’illusione e in fretta rinsaldarono la presa  le loro lance. Tuttavia, era troppo tardi. Berith sputò le decine di chiodi che gli riempivano la bocca e trasformò i loro corpi in stracci. Quella era la realtà, non una menzogna.


“Ugh…!”


Il sangue scorreva dai loro corpi e Kirinus e Rachel, trafitti, s’irrigidirono brevemente. Avevano perso temporaneamente i sensi. A Berith non sfuggì quella lacuna.


“Ahahah, gli umani sono davvero dei sempliciotti.”


Sorrise mentre trasformava tutto ciò che lo circondava in metallo. Decine di lame affilate furono rapidamente create e puntate contro Kirinus e Rachel.


“Morite.”


Berith non perse tempo. Affrontò con cura tutti gli ostacoli davanti a lui a elevata velocità. Il Grande Demone non indugiò mentre muoveva la spada e dilaniava i corpi di Rachel e Kirinus.






«È-è ridicolo…»






I commentatori di tutto il mondo confermarono il rapido calo di salute di Kirinus e Rachel. Gli spettatori avevano perso la piccola speranza che avevano appena ottenuto e si sedettero con un senso d’impotenza.


‘Berith non sarà sconfitto finché l’Impero di Saharan non verrà fuori.’


Gli esperti fecero una previsione. Kirinus e Rachel avevano perso la calma e ora erano impegnati a proteggere le loro vite. Coloro che li stavano guardando mentre lottavano per evitare la pioggia di lame di Berith abbandonarono le loro vane speranze.






Traduzione di Deborah Gregoli


Editing di E.C.
                                


                                



