---
title: Capitolo 1048
pubDate: 2025-03-20T11:48:41.647Z
tags:
    - overgeared
---


«È vero. Sono alcuni dei Sette Duchi.»






Johannes, un tedesco, era un giovane prodigio noto come uno di quei pianisti che compaiono una volta ogni cento anni. Poi fu coinvolto in un incidente terroristico in Gran Bretagna e perse un braccio ed entrambe le gambe. Naturalmente, la medicina moderna gli diede delle buone protesi. Johannes ottenne un nuovo braccio e delle gambe che non erano quasi diverse da quelle vere.


Il problema era che c’era una leggera differenza. Johannes riuscì a riprendere le sue funzioni al 99%, ma non al 100%. Non era soddisfatto della sua esibizione. Era un dolore terribile per un giovane genio. Frustrato, Johannes annunciò il suo ritiro. Tuttavia…


«Li ho visti nella sala da ballo imperiale.»


Johannes era come risorto. Aveva a ottenuto un corpo completo in Satisfy, aveva scelto la classe di musicista e aveva sfoggiato il suo infinito talento. Sognando la musica, fu riconosciuto per le sue abilità e si unì all’Orchestra Imperiale di Saharan, grazie a cui vide da vicino i circoli sociali dell’Impero. Era un musicista ordinario che ricordava il tono e le abitudini dei grandi nobili che non poteva vedere nella vita reale. Inoltre, aveva aiutato i telespettatori apparendo come giornalista in una trasmissione tedesca che mostrava il raid di Berith.






«Tra i Sette Duchi, il Duca Grenhal e la Duchessa Basara sono in lizza per essere i più potenti. Ho sentito che il territorio del Duca Grenhal è il più vasto, mentre la Duchessa Basara è una parente stretta dell’Imperatore. Ho sentito che tutti e tre, incluso il Duca Morse, sono imbattuti, e sono tutti molto orgogliosi.»






Johannes fece una pausa.


La telecamera fece uno zoom sul Duca Grenhal. Poi la spiegazione aggiuntiva di Johannes continuò.






«Il Duca Grenhal si inchina solo all’Imperatore, il che significa che riconosce solo l’Impero.»


«Ah… Gli altri membri della famiglia reale li disprezzano?»


«No. Il Duca Grenhal è un discendente dei fondatori e ha una serie di conquiste. Inoltre, i principi imperiali non osano disapprovarlo perché la sua forza effettiva supera quella di chiunque altro oltre all’Imperatore. Si dice che i principi siano ansiosi di essere riconosciuti dal Duca Grenhal.»






In quel momento, la telecamera catturò l’immagine del Duca Morse.






«Quanto al Duca Morse… è un teppista. Non ha dignità ed è chiassoso. È diverso dagli altri nobili. Ogni volta che entra a palazzo, la gente non riesce a nascondere il proprio disagio. Si comporta come se non avesse nulla da temere al mondo. Sembra qualcuno che vive solo alla giornata.






Alla fine, la telecamera inquadrò la Duchessa Basara. I suoi occhi erano così belli che la telecamera si fermò su di lei per un tempo insolitamente lungo.






«È la più elegante. Ogni azione verso i suoi subordinati è prudente e gentile. Tutti nel palazzo imperiale la ammirano. Si dice che sia cieca perché ha sempre gli occhi chiusi…»


«Eh? Non sta aprendo gli occhi adesso? »


«Ecco perché è strano. Considerando la natura dei tre Duchi, è impensabile che si stupiscano così degli altri. »


«…»






A quel punto, i commentatori avevano afferrato la situazione. Anche gli spettatori avevano percepito qualcosa di strano. Perché Grid è arrivato sulla scena con i Duchi se era ostile all’Impero? Tutti stavano prestando attenzione alla situazione in superficie, ma Johannes conosceva la natura dei Sette Duchi e stava prestando attenzione a un aspetto più profondo.






«Abbiamo sempre ammirato Grid, perché lui ci mostra sempre cose che vanno oltre la nostra immaginazione. Ora penso che Grid abbia superato l’immaginazione dei Duchi. »


«No, cosa…»






In che modo superava l’immaginazione dei Duchi? La Spada che Polverizza le 200.000 Armate: basandosi sul nome, l’abilità era ovviamente molto potente. Aveva letteralmente frantumato le decine di migliaia di lame che miravano al gruppo di Kraugel. Ciononostante, il concetto di ‘neutralizzare’ un’abilità era già stato visto.


Non era un’abilità comune, certo, ma le altre persone facevano parte dei Sette Duchi. Per chi aveva visto molto di più dei giocatori, la Spada che Polverizza le 200.000 Armate sarebbe stata un’abilità speciale? Pensare che bastasse a far aprire gli occhi a Basara quando c’è sempre stata l’idea errata che fosse cieca…? Onestamente, era difficile da capire.






«La formula per neutralizzare un’abilità con un’altra non è sorprendente. L’abilità di Berith potrebbe essere di una grandezza mai vista prima, ma non è teoricamente possibile neutralizzarla con un’abilità? Se Kirinus e Rachel fossero in piena forma, sarebbero in grado usare la loro volontà intangibile per sbarazzarsi di tutte le lame. »


«Ehm… Non penso che sia così semplice, visto che Rachel sembra piuttosto tesa da quando è apparso Grid. »


«La reazione di Rachel non è particolarmente strana? È uno sguardo totalmente tormentato. »


«… Limitiamoci ad osservare. »






Gli esperti non potevano fare congetture. Quello non era altri che Grid. C’è stato un tempo in cui la gente parlava di lui usando le proprie conoscenze e informazioni, ma poi veniva rimproverata per essersi sbagliata. Quello era il potere dell’apprendimento ripetitivo. La finestra di chat degli spettatori era tappezzata di critiche contro i giornalisti, ma era sempre meglio che avere il proprio orgoglio infranto quando si sbagliavano.






***






[Sei stato ferito dal rinculo di Maestria delle 200.000 Armate.]






[Hai perso il 50% della tua salute!]






“Kuek…!”






[Spada che Polverizza le 200.000 Armate (Deteriorata) Lv. 1]


Emana un’onda di lame di energia che infligge il 200% di potenza d’attacco a tutti i nemici in vista, polverizza le abilità d’attacco del nemico. Le abilità polverizzate perderanno la loro efficacia e scompariranno.


Tuttavia, se ci sono molti tipi di abilità che vengono schiacciate, allora maggiore è la potenza maggiore sarà il rinculo.


Consumo di Risorse dell’Abilità: 8.000 di mana, 50 di energia della spada o energia combattiva.


Rinculo dell’abilità: Salute diminuita (da un minimo del 10% a un massimo del 50%)


Tempo di Ricarica dell’Abilità: 30 minuti.]






Spada che Polverizza le 200.000 Armate…


Grid pensava che sarebbe stato diverso in base al numero, ma la potenza dell’abilità andava oltre ogni immaginazione. Proprio come la Spada che Blocca le 100.000 Armate, danneggiava tutti i bersagli nel suo campo visivo, ma il danno era 10 volte maggiore. Naturalmente non provocava lo stato di ‘blocco’, ma aveva l’effetto di ‘polverizzare’ le abilità d’attacco del nemico. Non era nemmeno una probabilità. Era un effetto definitivo.


<em>‘Pazzesco.’</em>


Non c’era stata un’abilità del genere finora. Era una vera e propria abilità fraudolenta. Quelli erano i pensieri di Grid mentre tirava fuori in fretta una pozione e si asciugava grossolanamente il sangue che gli usciva dalla bocca. Consumava un sacco di salute… Il peso era enorme.


<em>‘Non mi piace nemmeno il tempo di ricarica.’</em>


Mezz’ora era tanto tempo. Le battaglie che duravano più di 30 minuti erano estremamente rare, ed era sicuro di non poterlo usare più di due volte in battaglia. Tuttavia, anche il tempo di ricarica della Spada che Blocca le 100.000 Armate era di 30 minuti. Era confortante sapere che il tempo di ricarica dell’abilità di rango superiore Maestria delle 200.000 Armate era di soli 30 minuti.


<em>‘Sono abituato ad abilità con un tempo di ricarica lungo.’</em>


Trascendenza aveva un tempo di ricarica di 40 minuti. Per gli altri Grid poteva essere invincibile, ma in realtà soffriva ogni tipo di problema e debolezza, ma ciò non significava che doveva aspettare che il tempo di ricarica finisse.


<em>‘Ho il Comando Divino.’</em>


Era un’abilità passiva che poteva resettare il tempo di ricarica di un’abilità. Le probabilità di attivarla erano del 50%, ma era comunque una forma di assicurazione.


<em>‘A proposito…’</em>


Grid si voltò indietro con sguardo acceso. Tutti i Duchi erano stupiti. Fu scioccante vedere l’abilità di spada del Re Imbattuto. Probabilmente erano confusi dall’equivoco che il discendente del Re Imbattuto, che aveva disturbato l’Impero per molto tempo, fosse il Re di Overgeared


Grid disse loro,


“Non sono il discendente del Re Imbattuto che si è ribellato a Lubana.”


Ciononostante, era il discendente del Re Imbattuto che aveva ucciso il Cavaliere Rosso Lorex e tagliato il braccio di Kyle. Ma Grid non osava dire quelle parole. Non c’era bisogno di rivelarlo.


“… Certamente. Non lo pensavo…”


La saggia Basara annunciò immediatamente che quanto detto da Grid non era falso. Cosa avrebbe dovuto fare se il Re di Overgeared fosse stato il discendente del Re Imbattuto che per un po’ di tempo aveva causato scompiglio? Avrebbe seguito i movimenti al contrario per determinare l’autenticità delle sue parole. Naturalmente, se la sua affinità con Grid non fosse stata così alta, avrebbe anche potuto non confermare l’autenticità della sua affermazione.


Proprio così. Grid fu in grado di mostrare l’arte della spada del Re Imbattuto davanti ai Duchi perché credeva nella fiducia che aveva costruito insieme a loro.


Nei mesi successivi alla Competizione Nazionale, Grid fu travolto da molti eventi e raggiunse molti traguardi. Ottenne la Maestria delle 200.000 Armate e risultati come creare il Cannone Overgeared, acquisire una classe nascosta e rafforzare le sue danze della spada. Rispetto al passato, era stata una crescita notevolmente rapida.


Tuttavia, lo sviluppo più significativo di Grid fu l’espansione delle connessioni personali piuttosto che la crescita personale. Aveva guadagnato affinità con i Duchi, pianificando di usare attivamente la sua relazione con loro.


<em>‘Ora è il momento giusto per mostrare l’arte della spada del Re Imbattuto.’</em>


Il Re Imbattuto di cui l’Impero aveva paura e verso cui provava ostilità… In origine, nel momento in cui si fosse rivelato che Grid era un discendente del Re Imbattuto, l’Impero si sarebbe impegnato a uccidere Grid. Ma ora era diverso: i Duchi avevano tracciato un futuro con Grid, accettando di buon grado che Grid avesse un potere che loro temevano. Proprio come si aspettava.


“Il discendente del Re Imbattuto… Non c’è solo una persona qualificata, ma due.”


“Sono contento che una di queste sia Re Grid.”


“Ahah.”


Per fortuna aveva funzionato. Una voce grottesca arrivò alle orecchie di Grid che stava sorridendo sollevato.


“Un ibrido.”


“Ibrido?”


Grid si voltò verso Berith.


La pelle di Berith era di un blu pallido, che era il colore dei suoi polmoni marci prima di tornare ad essere di un rosso vivo. Chiaramente, la puzza che stava riempiendo il canyon saliva da un piccolo buco nella sua vita. Era disgustoso. Sì, disgustoso. L’osservazione di Grid del Grande Demone era finita. A differenza della maggior parte della gente, lui non aveva paura. Ciò era accaduto subito dopo aver incontrato il Dio della Guerra Zeratul, quindi il Grande Demone non dava a Grid alcuna sensazione particolare.


La bocca di Berith si contorse mentre leggeva le emozioni di Grid.


“Pagma, Braham, Madra, Muller… Il potere di tutte queste esistenze si trova dentro di te… È davvero arrogante.”


I nomi di quattro leggende furono menzionati. Tutti sul campo di battaglia e gli spettatori in tutto il mondo dubitarono di quanto sentito.


“Ma quel potere è davvero tuo? No, assolutamente no. Hai solo preso in prestito il loro potere per un po’, non l’hai costruito da solo. Quando perderai le tue qualifiche, finirai per perdere. Proprio come adesso.”






[Un milione di menzogne hanno distorto la verità.]






[La prima classe Discendente di Pagma è stata persa temporaneamente.]






[Tutti gli effetti e le abilità collegati a Discendente di Pagma scompariranno.]






[La seconda classe Duca della Saggezza è stata persa temporaneamente.]






[Tutti gli effetti e le abilità collegati a Duca della Saggezza scompariranno.]






[Il titolo Re Eroe è stato perso temporaneamente.]






[Tutti gli effetti e le abilità collegati a Re Eroe scompariranno.]






[Le abilità Maestria delle 100.000 Armate e Maestria delle 200.000 Armate sono state perse temporaneamente.]






“…!?”


Sembrava che Grid fosse stato colpito da un fulmine e si irrigidì come una statua. Era ambiguo classificarlo come uno stato anormale. Pertanto, anche la sua resistenza ad esso venne bloccata. Grid era confuso di fronte al potere di Berith che distorceva persino il sistema.


Berith sorrideva soddisfatto.


“Muori.”


Pagma, che aveva bloccato l’invasione dell’Arcipelago Behen, era l’umano più famoso conosciuto dai Grandi Demoni. Con il potere di Pagma, Grid non poteva essere ignorato, nemmeno da Berith. Infatti, Grid aveva il potere di Belial e Astaroth. Era la prova che aveva già ucciso due grandi Demoni. La priorità assoluta di Berith era sbarazzarsi di lui, e ciò era molto facile per Berith.


La ‘falsità’, che poteva essere applicata solo una volta su un bersaglio, era uno strumento vincente che poteva distruggere completamente l’obiettivo. Tuttavia, c’era una variabile, una variabile causata dal fatto che Berith non aveva definito correttamente la persona chiamata Grid.






[La terza classe Spadaccino Magico delle Epopee ha sostituito la prima classe!]






[(Favore di Braham) Arte della Spada del Grande Spadaccino Pagma è stata attivata!]






Grid era il protagonista della storia mitologica e l’erede di Pagma e Braham. Quindi, aveva uno stato che trascendeva quello di Discendente di Pagma. In quel momento…






[Una persona sconosciuta sta scrivendo la prima epopea.]






[La storia inizia dal Canyon Taleren.]






“Arte della Spada di Pagma.”


Grid era completo.


“Collegamento Trascendente del Fiore.”


“Perché?”






[Egli cosparse di petali blu il canyon tinto di sangue rosso.]






I messaggi da tutto il mondo che comparivano in tempo reale descrivevano Grid. Un tema melodico apparve nella mente di Johannes. Era il preludio di una grande epopea.






Traduzione di Deborah Gregoli


Editing di E.C.
                                


                                



