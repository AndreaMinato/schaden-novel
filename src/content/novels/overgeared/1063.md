---
title: Capitolo 1063
pubDate: 2025-03-20T11:48:41.650Z
tags:
    - overgeared
---


“È una mappa molto elaborata...”


Quella era l'opinione di Resh. Anche Grid e Coke erano d’accordo.


Satisfy era un mondo che vantava una dimensione paragonabile a quella della Terra. C'erano molti posti elaborati in Satisfy, ma la qualità dell'Abisso era speciale. A differenza di altri luoghi esistenti in cui i fenomeni geologici e fisici erano espressi dalla frase, ‘realistico al 99,9% mentre l'atmosfera ed i fenomeni sono alquanto esagerati’, l'Abisso era coerente al 100% con la realtà. L'odore, la conformazione, il colore, la consistenza, i fenomeni fisici, i cambiamenti climatici e così via...


Tutto era estremamente realistico. Era così realistico che era difficile distinguere tra il mondo virtuale e la realtà, facendolo sembrare inquietante. A differenza delle mappe normali, non c'era nemmeno musica di sottofondo e questo rafforzava ulteriormente la sensazione.


"Ho sempre avuto questo pensiero, ma non è che il presidente Lim Cheolho sia un alieno come si dice?"


Goccioline d'acqua scorrevano lungo i muri di pietra incrinati e suoni gocciolanti echeggiavano in tutto il luogo. Era scomodo spostarsi nell'Abisso perché le rocce avevano molte forme diverse e sporgevano ovunque, a rappresentare le tracce del tempo. L'Abisso non era una linea retta sotterranea. Mentre scendevano, l'interno si complicava come un labirinto e il soffitto sembrava coprire la luce del sole.


"Sono nervoso."


La voce di Coke tremava mentre le sue pupille riflettevano l'oscurità che non gli permetteva di vedere oltre un metro di distanza. Le sue sensazioni di irrequietezza non sembravano esagerate.


Grid lo rimproverò,


“Non sei stato nell'esercito? Le truppe in prima linea come me combattevano ogni giorno nei tunnel e ci si doveva abituare a questa atmosfera."


“Eri in prima linea? Davvero, Grid  era fantastico già dai tempi dell'esercito...”


"È una bugia."


Parlavano così dell'esercito perché erano entrambi sudcoreani. I giocatori di altri paesi non avrebbero parlato dell'esercito in modo così naturale. Erano stati in un dungeon più di una o due volte e avrebbero tirato fuori un dialogo adatto al gioco. Il problema era che le tre persone lì riunite erano coreane.


Resh provò uno strano senso di appartenenza e iniziò a partecipare alla conversazione,


“Solo perché non eri in prima linea non significa che non puoi essere orgoglioso. Ero della XX divisione. Avevamo molte cose a cui stare attenti e ricevevamo meno addestramento delle truppe di retroguardia.”


"Vi facevate carico dei rischi al posto loro."


"Ci sono pro e contro in entrambi, ma dovremmo essere tutti orgogliosi."


Era un gioco o la realtà? Era l'Abisso o l'esercito? Nel bel mezzo delle storie sulle forze di riserva e sulle forze di protezione civile, le spalle di Grid tremavano leggermente. La persona media aveva più paura delle persone che dei fantasmi, ma Grid era diverso. Poteva picchiare le persone con la forza, ma non aveva soluzioni quando si trattava di incontrare i fantasmi.


Grid aveva visto i fantasmi ancestrali di Khan in passato e aveva ancora paura dei fantasmi. Non poteva mostrarlo a causa della sua posizione, ma dal suo punto di vista, l'atmosfera dell'Abisso era così inquietante che non sarebbe stato strano sedei fantasmi fossero spuntati in quell’istante.


Ovviamente, Coke e Resh non si accorsero che Grid fosse spaventato. Sapevano che Grid era la persona più forte del mondo. Era il maestoso Re Overgeared. Non potevano immaginare che fosse un codardo.


"La nostra Pietra della Luce funziona bene."


Grid cercò di dissipare la sua paura, quindi rilasciò la sua tensione parlando dell'elementale della luce che ruotava intorno a lui e illuminava la sua strada.


Resh fissò l'elementale della luce.


“La maggior parte dei membri di Overgeared è in possesso di un elementale. Avete ricevuto aiuto dal Grande Saggio Sticks?”


"No. Potrebbe essere fantastico, ma non lo è abbastanza per poter fornire elementali ai membri della gilda.”


"Allora sei stato benedetto dall'Albero del Mondo?"


"Sì, conosci gli elementali?"


Non era strano che la rete di intelligence di un alto rango venisse a conoscenza del Saggio Sticks. Dopotutto, il Grande Saggio Sticks era una persona famosa. Tuttavia, non avrebbero dovuto esserci solo pochi alti ranker che conoscevano la benedizione dell'Albero del Mondo? La rete di intelligence di Resh era sorprendente considerando il fatto che la foresta dell'albero del mondo era inaccessibile agli umani. Resh rispose umilmente,


“Sono ben informato. Dato che vivo a palazzo, sento spesso voci e ho acquisito un po' di conoscenza superficiale".


Grid annuì in comprensione.


"Uhm..."


Tuttavia, Coke era diverso. Si chiese se quella fosse un'opportunità per ottenere alcune informazioni da Resh.


"Com'è il principe Dulandal come persona?"


“È un po' egoista ed è una testa calda perché gli manca la pazienza. Allo stesso tempo, sa come prendersi cura delle persone sotto di lui.”


"Immagino che il livello del principe debba essere estremamente alto?"


"Uhm...  è ad un livello simile a quello dei Duchi."


"Wow, così forte?"


“Avere lo stesso livello non significa che le abilità siano le stesse. In effetti, non l'ho mai visto combattere prima, ma non sembra così forte. Tuttavia, si dice che il Primo Principe Roland e il Quarto Principe Edan siano così forti che sia difficile trovare loro avversari nell'Impero.”


“...!”


Coke ne fu molto spaventato.


Ciò significava che almeno due dei principi imperiali erano paragonabili ai Duchi...? Erano nati con un cucchiaio d'oro in bocca ed erano cresciuti nelle comodità; quindi, pensava che sarebbero stati pigri e non avrebbero avuto buone capacità personali. Resh sorrise.


“I principi vivono una vita piena di competizione. In particolare, il principe maggiore ha dei fratelli che vogliono salire al trono, e non si sa come sarà il suo futuro...”


“Perché sei così sorpreso? Più speciali sono i PNG, più forti sono le loro forze armate. Non c'è da stupirsi che siano forti. L'Imperatore è probabilmente più forte."


Disse Grid all’interdetto Coke.


Coke ripetè il suo solito,


"Come ci si aspetta da Grid."


Poi continuò a porre domande,


"Cosa pensano Dulandal e la famiglia imperiale del nostro Regno Overgeared?"


Finalmente aveva tirato fuori il discorso, ma nel momento in cui gli occhi di Coke si illuminarono...


“Non posso parlarne.”


Resh interruppe la domanda.


“Sono profondamente grato di essere aiutato da voi due e sono disposto a fare del mio meglio dato che sono un fan di Grid, ma non voglio fare qualcosa che possa causare problemi. Per favore cercate di capirmi."


"Sì, naturalmente. naturalmente capisco. Ero troppo eccitato e mi sono dimenticato la posizione delicata di Resh. Sono davvero dispiaciuto."


"Non devi scusarti."


Rispose Resh a Coke con un sorriso.


Grid li osservò e capì la situazione con un’intuizione,


"Coke stava cercando di ottenere informazioni.”


Poteva acquisire le abilità dei mostri ingerendo il cadavere di un mostro che aveva cacciato. Quella era una delle caratteristiche fondamentali di Coke. Era ciò che gli aveva permesso di crescere rapidamente sotto la formazione dei 10 Servitori Meritevoli. La sua stessa esistenza era quella di un carnivoro. In effetti era molto forte. Tuttavia, sembrava anche avere un lato saggio.


"È un talento versatile."


Il cuore di Grid si riempì. Sembrava che avesse scelto la carta con il punteggio più alto su di un gioco per cellulare. Era pieno di gioia e felicità.


<em>'Ah.'</em>


Si rese conto che il tremore del suo corpo era scomparso. Non aveva più paura dell'atmosfera dell'Abisso dove non sarebbe stato strano se fossero spuntati dei fantasmi. Quello era il potere di un essere umano. Grid diede una pacca sulla spalla di Coke, che era molto imbarazzato e si stava scusando.


"Bel ragazzo. Sembra che ci stiamo avvicinando, quindi tenetevi pronti.


"Ah, sì!"


Certamente, camminando più in profondità nel sottosuolo, alcuni oggetti estranei iniziarono a risaltare. Era una pista artificiale. C'erano delle vecchie sbarre d'acciaio. Erano stati installati nei piccoli spazi che si sviluppavano naturalmente lungo i muri di pietra, trasformandoli in ‘prigioni’.


"Da qui in poi c'è il vero Abisso."


Confermò Grid dalle finestre di avvertimento che continuavano ad apparire più frequentemente mentre teneva in mano la Spada che Mira agli Dei. Il motivo per cui non aveva tirato fuori la Spada dell'Illuminazione era che il posto era angusto. L'esplosione a catena delle fiamme nere avrebbe potuto far crollare le pareti interne del tunnel e schiacciarli a morte.


Improvvisamente, si udì uno sgradevole sfregamento risuonare da oltre l'oscurità che non era stata toccata dalla luce dell'elementale. Si udì un rumore come di una grossa catena trascinata sul terreno.


“Sta arrivando.”


Le parole di Grid fecero in modo che Coke si scrollasse di dosso la sua tensione e tirasse fuori la spada e lo scudo. Più o meno nel periodo in cui era diventato il cavaliere del principe Lord, Grid gli aveva fatto un equipaggiamento da battaglia. Sfortunatamente, la valutazione della spada era rimasta unica, ma la valutazione dello scudo era leggendaria. A Coke non importava la valutazione. L'essenza era che contenevano l'abilità e lo sforzo di Grid. Il livello di miglioramento era addirittura +8. Coke aveva usato tutte le sue risorse per migliorarla con la determinazione che l'avrebbe usata per anni e anni.


<em>'È davvero la Gilda Overgeared.' </em>


Resh notò il valore degli oggetti di Coke e si rese conto del potere della Gilda Overgeared.


La Gilda Overgeared controllava terreni di caccia di alto livello, raidava tutti i tipi di mostri boss e si assicurava preziosi materiali di produzione. Quindi il fabbro leggendario Grid progettava e produceva oggetti utilizzando i materiali forniti. Il risultato che ne risultava trascendeva il buon senso. Lo stato degli equipaggiamenti della Gilda Overgeared era vicino agli ideali degli alti ranker incluso Resh, quindi la Gilda Overgeared era naturalmente forte.


<em>'Ma comunque...'</em>


Fece un passo. Resh si fermò davanti a Grid. Grid poteva essere più forte di Resh, ma era comunque solo un aiutante. Dato che Resh era il destinatario della missione, era giusto che si trovasse davanti. Era un rischio che doveva correre. Resh la pensava così.


"Fammi prima valutare la difficoltà."


Poi accadde nel momento in cui Resh parlò. Il suono delle catene che venivano tirate accelerò e nell'oscurità apparvero due figure umane. Erano soldati imperiali chiamati Guardie Corrotte. No, erano mostri. Sebbene fossero armati di armature e spade con inciso il simbolo dell'Impero, non potevano essere considerati umani. La loro pelle si stava sciogliendo come muco e veleno sgorgava dalle loro bocche. Il suono delle catene sferraglianti proveniva effettivamente dalle crepe nei loro colli.


Resh bloccò le spade di due prigionieri mentre contemporaneamente infilzava l'addome di una delle guardie puntando la sua spada sotto lo scudo. Grid rimase stupito dall'unico movimento con il quale si era difeso e aveva contrattaccato.


"Un'abilità?"


"No, è una tecnica di base."


Spiegò Coke.


"Il più grande punto di forza delle classi che usano gli scudi è che finché il danno ricevuto non supera il livello dello scudo, possiamo difenderci e contrattaccare allo stesso tempo."


"Allora perché Vantner si limita a difendersi?"


“Ah...  è una tecnica molto difficile. A seconda della forza dell'avversario, la probabilità di riuscita di un contrattacco viene ridotta."


“Ah. "


Quando Grid combatteva in gruppo con Vantner era quasi sempre per un raid. I mostri boss erano generalmente trascendenti, quindi la percentuale di successo del contrattacco di Vantner era bassa.


“C'è una percentuale di successo del contrattacco del 40% contro mostri dello stesso livello. Naturalmente, questa è statistica valida per me."


"Che cosa?"


Il 40% di successo contro mostri dello stesso livello...? Allora che dire di quella persona? Grid era senza parole. Resh parava gli attacchi delle guardie e riusciva a contrattaccare allo stesso tempo. La sua percentuale di successo era almeno del 70%. Più sorprendentemente, i livelli delle guardie erano più alti di quello di Resh.


“Il suo controllo non è normale. Sono fiducioso nelle mie capacità, ma non posso nemmeno dargli un biglietto da visita.”


“...”


L'abilità di Coke era buona e Grid lo sapeva bene. Non erano precise come quelli di Faker, ma Coke aveva chiaramente abilità di controllo di alto livello. Quindi, l'abilità di controllo di Resh, che aveva stupito anche Coke, era eccezionale.


"Sulla base del solo controllo, è al livello di Faker?"


"È meglio valutarlo come allo stesso livello di Hao, che è un gradino sotto Faker."


“Ah... ”


C'erano davvero tanti maestri nel mondo. Grid ammirò Resh.


“Ugh!”


Poi Resh venne colpito mentre le due guardie continuavano ad attaccare. Perse forza in un braccio e il suo scudo scivolò verso il basso, permettendo alla guardia di colpire il suo petto esposto.


"Cuore d'acciaio!"


Poi Resh utilizzò un'abilità. Potenziò immediatamente la sua difesa e ridusse la quantità di danni che avrebbe ricevuto. Il danno ridotto sarebbe stato spostato all'estremità della sua spada e quindi avrebbe amplificato la potenza d'attacco del suo colpo successivo. Una delle guardie ricevette un duro colpo e urlò. Resh non si fece scappare quell’apertura.


Evitò l'attacco dell'altra guardia proveniente di lato e aggiunse potenza d'attacco allo caricando, colpendo la testa della guardia barcollante. Poi continuò con dei movimenti di attacco e di difesa. Dopo un duello abbastanza feroce, una delle guardie si trasformò in cenere mentre la salute e il mana di Resh erano calati rispettivamente al 10% e al 15%. Accadde quando Resh passò attraverso il liquido velenoso, che la guardia sopravvissuta aveva lanciato, e afferrò la spada.


“Grazie a Resh, le capacità del nemico sono state ben calcolate. Ora mi unisco anche io."


Coke si fece avanti. Non neutralizzava delicatamente gli attacchi della guardia come aveva fatto Resh. Anche la percentuale di successo dei suoi contrattacchi era bassa. Tuttavia, era due volte più veloce di Resh e per lui fu più facile uccidere la guardia.


Uno dei motivi per cui c’era una grande differenza nelle statistiche di base era il combattimento uno contro uno. Quando la spada di Coke trafiggeva la guardia, la sua salute veniva prosciugata. Tuttavia, quando la guardia feriva Coke, non perdeva molta salute. Non era solo l'influenza di essere Overgeared. La raccolta di abilità passive e attive di Coke provenienti dai mostri aumentava le sue statistiche. L'effettiva differenza di livelli tra Coke e Resh era solo di quattro livelli, ma in realtà era come se fosse di 10. No, era più come fosse di 20 o 30.  Proprio come Grid sopraffaceva altri giocatori dello stesso livello a causa delle statistiche che guadagnava dalla forgiatura, Coke era un secondo Grid che sopraffaceva altri giocatori dello stesso livello aumentando le sue abilità attraverso la caccia.


“…”


L'espressione di Resh era vuota. Sapeva di essere inferiore a Coke sia in termini di livello che di equipaggiamento, ma non si aspettava che il divario fosse così grande.


Coke urlò a Resh che lo fissava con aria assente,


"Su con il morale! Non è bello essere così abbattuti così presto!”


“...?”


Cosa stava dicendo? Resh si sentiva sbalordito quando due nuove guardie emersero dall'oscurità. Poi morirono immediatamente. Grid le uccise.


Scrollò via il sangue dalla spada e mormorò indifferente,


"Sono solo di livello 380. Questo posto è solo l'inizio."


“...Ah."


Ecco perché a Resh era stato detto di tenere sollevato il morale. Convinto tardivamente di ciò, asciugò il liquido velenoso sul suo scudo. Si vergognava della sua feroce lotta e non sapeva dove guardare. Gli occhi di Grid e Coke erano pieni di rispetto e simpatia per Resh mentre lo guardavano.


<em>'Diventerebbe molto forte se venisse cresciuto correttamente...'</em>


"Voglio imparare le sue capacità di controllo combattendo insieme."


'Voglio andare a casa...'


Ognuno di loro aveva pensieri diversi mentre il gruppo si spostava più in profondità nell'Abisso.




Traduzione di Giacomo Bonesso


Editing di E.C.
                                


                                



