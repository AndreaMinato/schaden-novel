---
title: Capitolo 1069
pubDate: 2025-03-20T11:48:41.652Z
tags:
    - overgeared
---


Il freddo metallo ora fremeva ed era percorso dal sangue caldo. Iyarugt aveva a lungo bramato quella sensazione nel periodo in cui era solo un’anima che vagava con il corpo sigillato, perché distruggere vite lo faceva sentire vivo. Era l’unico momento in cui si rendeva conto di essere vivo.


Tuttavia, ora non più. Iyarugt stava per recuperare il suo corpo. Disse addio ai giorni ripugnanti e miserabili in cui provava sollievo uccidendo.


– Evitalo…


Una voce familiare riecheggiò dalla spada trasparente nera e dorata. Era la voce del Demone della Spada Iyarugt. Parlò a Grid che mostrava un’espressione leggermente emotiva.


– Il cuore del bersaglio non è stato completamente distrutto. È stato il miglior attacco a sorpresa, ma il ragazzo se l’è cavata bene.


“Iyarugt, non sapevo se avresti risposto alla mia chiamata.”






[Concedere un Ego


Puoi concedere un ego all’oggetto bersaglio.


Verrà classificato come un oggetto ego, e il valore sarà astronomico.


L’Abilità Autentica del Fabbro Leggendario (Che Lotta Contro le Divinità) è stata padroneggiata e il numero di volte in cui si può concedere un ego è 10.


Numero attuale di ego che si possono concedere: 9/10]






La spiegazione di Concedere un Ego era scarsa. Inoltre, c’erano limitazioni severe al numero di usi e Grid non era stato in grado di sperimentarlo. Allora, la fase virtuale della Competizione Nazionale diede a Grid una possibilità. Durante l’evento di Soggiogamento del Re dei Demoni, Grid aveva messo l’ego di Braham nella macchina magica, riuscendo a determinare quattro informazioni.


Per usare Concedere un Ego, Grid e l’ego bersaglio dovevano conoscersi. L’abilità si attivava solo quando l’ego bersaglio rispondeva alla chiamata di Grid. Inoltre, non importava in quale forma l’ego esisteva: nel momento in cui avesse risposto alla chiamata sarebbe appartenuto forzatamente all’oggetto e se l’oggetto a cui l’ego apparteneva veniva distrutto, l’ego bersaglio tornava al suo posto originale.


Proprio così. Concedere un Ego era un sistema in cui volontà e diritti dell’ego bersaglio avevano la priorità sull’utente. Se l’ego bersaglio non rispondeva alla chiamata di Grid, non si sarebbe attivato.


Grid era onestamente impressionato. Iyarugt non era fedele a Grid ed era un demone con cui Grid aveva poca affinità. Grid non era completamente sicuro che Iyarugt avrebbe risposto alla chiamata, perciò fu sorpreso che tale risposta fosse stata così immediata. Era ancora più felice, perché si trovava in una crisi urgente.


– Mi hai chiamato così disperatamente. Hum hum.


“…?”


La sua voce aveva un tono strano, diverso dal solito tono cinico.


“Cosa? Ho cominciato a piacerti dopo che non mi hai visto per un po’?”


Chiese Grid.


Iyarugt scattò,


- Stai zitto e stai indietro.


“…!”


Grid reagì immediatamente.


Il suo alto livello di concentrazione trasmise rapidamente il grido di Iyarugt al suo cervello e la sua grande agilità permise al suo corpo di muoversi nell’istante in cui il cervello gli diede l’ordine. Le particelle di luce turbinarono e passarono davanti al naso di Grid. Se ci avesse messo un attimo in più, la sua faccia sarebbe stata tagliata.


“Cough, cough… È incredibile.”


Il cosiddetto sistema di valutazione non era privo di punti critici. Quasi tutte le creature in Satisfy avevano un elemento chiave che poteva essere classificato come una cosiddetta debolezza. Poteva essere lo stesso metodo di attacco, ma la differenza di danno che l’utente subiva dipendeva dal fatto che il bersaglio fosse colpito o meno.


“È passato molto tempo… Cough… davvero…! Cough, cough!”


Il sangue usciva dalla bocca e dal naso di Limit mentre tossiva ripetutamente. I suoi occhi erano rossi e congestionati, le sue gambe tremavano. Era un’occasione da cogliere al volo ora che Limit soffriva di una condizione fisica che lo faceva sanguinare e che la sua debolezza era all’apice.


– Non dargli tregua.


Centinaia di linee comparvero nel campo visivo di Grid mentre affrontava Limit. La maggior parte delle linee erano nere o interrotte, ma due linee continue brillavano di rosso e dall’inizio alla fine. Quello era il ‘miglior percorso della spada’ che Iyarugt gli stava mostrando.


Il corpo di Limit stava assorbendo le particelle di luce. Stava usando l’energia della spada per guarire le sue ferite. Grid non aveva intenzione di perdere tempo. Petali blu emersero mentre iniziava i passi di una danza della spada.


“… Neanche per sogno!”


Gridò Limit con gli occhi spalancati. Non voleva morire in quel posto.


“… Nel profondo del cuore ho un desiderio!”


Tutti avevano un problema. I poveri non erano gli unici a soffrire. Limit era nato come erede di una delle più grandi famiglie dell’Impero e aveva un compito importante. Aveva il dovere di mostrare il suo talento e le sue capacità e catturare l’invidia del suo popolo e la fiducia dell’Imperatore. Eppure, da giovane non era riuscito a compiere il suo dovere.


Un genio celestiale aveva rovinato il suo cammino. Piaro… Il suo talento aveva sempre superato quello di Limit, e l’entusiasmo del popolo e la fiducia dell’Imperatore erano stati diretti solo a lui. Limit, che avrebbe dovuto trovarsi nel luogo più luminoso, era stato oscurato dalle tenebre. Si era sentito umiliato e addolorato.


La vita di Limit era afflitta da ferite. A differenza di Asmophel, che poteva dichiarare con orgoglio che il suo obiettivo era superare Piaro, Limit era un codardo che non aveva nemmeno osato nominare Piaro. Così, lavorò duramente e praticò la sua arte della spada. Lavorò solo per padroneggiare le tecniche, invece di farsi abbagliare dai ‘sensi’ o dalle ‘illuminazioni’ di cui parlavano i due geni.


“Io… Devo dimostrare che ho superato Piaro!”


Aveva vagamente ipotizzato che Piaro fosse ancora vivo. Tuttavia, non lo aveva inseguito per riacquistare le qualifiche perse da giovane. Non poteva morire in quel posto. Ancora una volta, non poteva soccombere all’insuperabilità di un genio. Sarebbe sicuramente sopravvissuto e avrebbe spezzato le catene del suo cuore affrontando Piaro e vincendo contro di lui. Limit, che era definito un ‘genio’ dal popolo dell’Imperatore, si impegnò e resistette ai dolori del suo cuore per controllare l’energia della sua spada. Così guarì rapidamente il suo corpo danneggiato.


- È un ragazzo fantastico. Concentrati.


“Fiore.”


La danza della spada di Grid fu completata e seguì il miglior percorso della spada. Allo stesso tempo, i petali blu coprirono Limit mentre il Fulmine di Braham si attivò. L’obiettivo era imprimere su di lui il maggior numero di bersagli. Tuttavia, Limit non si tirò indietro,  abbattendo i petali che cadevano come saette nell’oscurità. Allo stesso tempo, con dei movimenti evasivi bloccò la punta della spada di Grid, che penetrava come un serpente.


Poi, Iyarugt predisse la direzione in cui Limit si stesse allontanando. Iyarugt, che era stato sovraccaricato di lavoro ogni giorno in cui era con quel folle umano di nome Peak Sword, era riuscito a sfondare sei volte in totale e aveva recuperato più della metà della sua forza passata. Ciò significava che non era più lo stesso che aveva perso contro Piaro.


“… Keuk?”


Limit si chiedeva perché quella spada eccezionalmente semplice che prima era solo veloce fosse diventata improvvisamente magica. Il suo avversario stava nascondendo le sue abilità? No, i suoi occhi non potevano essere ingannati. Quella persona si era sviluppata all’improvviso durante la battaglia.


<em>‘Genio…’</em>


Limit intravide Piaro in Grid. Perché Grid aveva preso Piaro con sé? E perché Piaro era finito al suo servizio? Limit conosceva la storia interna.


<em>‘Erano fatti l’uno per l’altro. Ciascuno ha riconosciuto il talento dell’altro a prima vista...’</em>


Poi, successe nel momento in cui Limit stava fraintendendo. La spada di Grid squarciò di nuovo Limit.






[Il bersaglio ha ricevuto un danno di 14.900 punti.]






[… Le fiamme nere sono esplose!]






[… Un fulmine rosso è stato evocato!]






Bene. La fortuna aveva sorriso a Grid. Solo due attacchi erano andati a segno, ma le opzioni dell’arma stavano già saltando fuori.


<em>‘Posso vincere.’</em>


Non era arrogante da parte di Grid credere nell’aumento delle sue probabilità di vittoria perché Iyarugt si era unito a lui.






[La durata dell’immortalità è finita.]






<em>‘Finiscilo mentre Combinazione di Oggetti è attiva.’</em>


Grid prese una pozione e brandì di nuovo la spada quando confermò che l’opzione succhiasangue dell’Anello di Elfin Stone era di nuovo disponibile. Iyarugt mostrò i tre migliori percorsi della spada e Grid usò il Collegamento Trascendentale del Fiore lungo uno di essi. Il corpo di Limit si coprì di nuove ferite, il sangue rosso si sparse su di lui e la salute di Grid si ripristinò velocemente. Quello era il potere dell’opzione succhiasangue.


Ogni volta che Limit subiva una nuova ferita, aumentava il numero di percorsi della spada migliori che Iyarugt forniva. Man mano che Limit si indeboliva, Iyarugt vedeva più lacune. Non era un’esagerazione dire che l’attuale Limit era nel palmo della mano di Iyarugt.


“Muori!”


Gridò Grid, tormentato da due pensieri. Non era sufficiente che Limit fosse a capo della fazione dell’Imperatrice che aveva portato a Piaro e Asmophel un profondo dolore in passato, ora stava minacciando i tre Duchi. Grid non avrebbe mai perdonato il Duca della Spada Limit.


“Cuspide Assassina!”


Era la fine. Centinaia di linee rosse avvolsero Limit, che barcollava per la ferita critica. Iyarugt disse a Grid che poteva abbatterlo in qualsiasi punto attaccasse. Grid stava ancora guadagnando slancio. Fece un grande passo verso Limit: era il precursore della Cuspide Assassina Collegata del Fiore. Il potere della danza delle quattro spade di fusione, che faceva indietreggiare anche uno yangban, non era qualcosa che il più forte dell’Impero potesse sopportare. Grid era sicuro della vittoria mentre iniziava una tempesta di energia della spada.


– Fermati!


Esclamò Iyarugt in fretta.


- È una trappola! Anche se morirà presto, è ancora un maestro. Più si trova sul punto di morire, più danni cercherà di lasciare dietro di sé.


Era come previsto.


“Kukuk.”


Di fronte alla spada di Grid, Limit stava ridendo. Le particelle di luce che avevano avvolto Limit per guarirlo stavano vibrando. Era il segno di un’esplosione. Spinto sull’orlo di un precipizio, Limit puntava alla distruzione reciproca. Tuttavia, Grid non era una persona che sarebbe stata colpita in tale modo.


“Non funzionerà.”


Una oggetto apparve davanti a Grid.






Traduzione di Deboarh Gregoli


Editing di E.C.
                                


                                



