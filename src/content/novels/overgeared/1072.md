---
title: Capitolo 1072
pubDate: 2025-03-20T11:48:41.652Z
tags:
    - overgeared
---


“…?”


I servitori dei Duchi erano confusi dopo essere arrivati a Reinhardt tramite il Teletrasporto Collettivo, perché erano stati teletrasportati nel palazzo del re, non nel centro della città. Pensavano di dover aspettare fino a dopo la grande cerimonia per il ritorno del re, invece era rientrato nel suo regno senza alcuna celebrazione…?


‘Perché non organizzare un evento?’


Il sovrano di qualsiasi paese, compreso l’Imperatore di Saharan, avrebbe fatto una grande festa. Ogni volta che un sovrano lasciava il castello, il popolo veniva riunito per partecipare ad una celebrazione e lodarlo. Si trattava di propaganda per attirare l’opinione pubblica. Un re poteva allontanarsi per un motivo banale e personale, ma era facile farlo passare per un servizio e sacrificio per il proprio popolo.


Eppure, Grid non sfruttò quella grande opportunità, nonostante il fatto che fosse tornato con i nobili dell’Impero.


<em>‘Pensavo che avrebbe usato il nostro ritorno per la propaganda, eppure non ha tenuto nemmeno una semplice cerimonia di ritorno…? Non era interessato a gestire l’opinione pubblica?’</em>


<em>‘Il nostro re è tornato con decine di nobili imperiali. I nobili dell’Impero rispettano il nostro re.’</em>


Fu un ottimo modo per diffondere pensieri positivi tra la gente. Era una situazione in cui sarebbe stato possibile dare vita a una grande prestazione. Eppure, Grid non ne approfittò. Forse era poco lungimirante? No, aveva fondato un regno da solo. Si diceva che fosse un traditore che sfidava le leggi divine, ma non si potevano dubitare o negare le sue abilità. Non si trattava di essere ignoranti.


Poi, un pensiero folle fece spalancare i loro occhi.


<em>‘È una forma di rispetto nei nostri confronti!’</em>


I servitori dei Duchi avevano commesso un grave peccato. Avevano osato guidare un esercito per invadere il territorio dell’imperatore e portare fuori i Duchi che erano stati rinchiusi nell’Abisso dalla famiglia imperiale. Era un atto di fedeltà verso il loro signore, ma quella scusa non era sufficiente per rimediare ai loro peccati, perché il loro padrone era la famiglia imperiale.


<em>‘Se si venisse a sapere che abbiamo visitato anche il Regno di Overgeared…’</em>


<em>‘A prescindere dalle circostanze, ci sarebbe l’accusa di aver cospirato con il Regno di Overgeared per tradire l’Impero.’</em>


<em>‘La posizione dei Duchi sarebbe ancora peggiore. Il Re di Overgeared è tornato segretamente con questo scopo.’</em>


<em>‘Quante volte siamo stati graziati da lui…’</em>


Ammirazione e gratitudine si intersecarono. C’era una strana eccitazione negli occhi dei servitori che seguivano Grid.






***






“Sigh.”


Grid condusse i Duchi nelle loro stanze e tornò nel suo ufficio. La sua stanchezza mentale era dovuta agli eventi successivi alla battaglia, che avevano richiesto un alto grado di concentrazione. Si tolse armatura e mantello, li ripose nell’inventario e sorrise a Lauel,


“Grazie. Mi avevi consigliato di non rendere pubblica la loro visita nel Regno di Overgeared.”


“Non posso essere negligente.”


Lauel non si era entusiasmato quando aveva saputo che Grid sarebbe tornato con 40.000 cavalleggeri imperiali e decine di nobili dell’Impero.


Era probabile che la posizione del Regno di Overgeared sarebbe migliorata notevolmente anche se fosse trapelata una piccola parte di queste informazioni. I Duchi avevano portato decine di migliaia di soldati a visitare il Regno di Overgeared…? Quel piccolo pettegolezzo avrebbe scatenato ogni genere di speculazione, portando le nazioni vicine a temere il Regno di Overgeared.


Lauel, però, era paziente, perché le probabilità che l’Impero dichiarasse i Duchi traditori erano alte.


<em>‘I Duchi non devono essere espulsi. Devono conservare il loro potere per diventare la nostra forza.’</em>


Era un rapporto che Grid aveva costruito lavorando duramente. Quindi, avrebbe dovuto essere usato più accuratamente. Lauel la pensava così. A differenza di Grid, che era solo preoccupato per i Duchi, Lauel li considerava delle carte utili. Naturalmente, anche Grid lo sapeva. Ciononostante, non aveva intenzione di criticare Lauel. Dopotutto, quello era il ruolo di Lauel.


Grid gli chiese con un sorriso amareggiato,


“Allora, quando arriverà Ruby?”


“Ho inviato le Ombre Overgeared a scortarla. Dovrebbe arrivare entro due ore.”


“La classe Santa è una truffa. Mai avrei immaginato che andasse a caccia al Tempio di Galgunos.”


“La classe è ottima, certo, ma lei ha anche ottimi sensi. Ho analizzato i suoi movimenti in questo periodo e ho scoperto che ha giocato in modo molto efficace. Sia Ruby che Sexy Schoolgirl hanno talento nel gioco.”


“Davvero? Non è affatto come me…”


A differenza del suo stupido fratello, Sehee era intelligente. Aveva una buona personalità e un bel viso, al contrario del fratello. A volte si chiedeva se fossero fratelli, essendo diversi in tutto. Perciò era rassicurante. Quante volte era stato contento che lei non gli somigliasse? Quando Grid lo pensò…


“Assomiglia proprio a te quando si arrabbia.”


“Eh?”


“Voi due. Quando vi arrabbiate, gli occhi e la bocca sono identici. Anche il tono rude è lo stesso.”


“Non mi sembra una buona cosa.”


Disse Grid. Poi, chiese rapidamente con espressione seria,


“I Duchi possono essere guariti?”


Dal tono e dall’espressione si poteva percepire la sua tristezza. Grid era sinceramente preoccupato per i Duchi. Erano stati insieme solo per poco tempo, ma avevano condiviso molte esperienze e storie e così sono diventati subito amici. Provava ancora lo stesso shock quando aveva visto i Duchi.


“Gli occhi di Grenhal sono stati distrutti e gli arti di Morse frantumati. La saggia Basara è diventata una completa idiota.”


Avevano subito troppe ferite. Una Santa si poteva definire una ‘persona che crea miracoli’, ma poteva curare ferite così gravi? Grid si era vantato davanti ai Duchi, ma in realtà era ansioso. La promessa che la Santa sarebbe riuscita a guarire i Duchi probabilmente serviva a curare la sua stessa ansia.


Lauel parlò con sguardo fermo,


“La Santa è una persona che minaccia persino l’autorità della Dea della Luce.”


La penalità più grande della Santa era la necessità di fare decine di buone azioni ogni giorno. Lauel aveva già sentito centinaia di volte che Ruby aveva guarito persone disabili. Era una forza divina che distruggeva persino l’anima di un Grande Demone. Il sistema spiegava che non si trattava del potere della Dea della Luce, ma dell’aura della Santa.


“Il potere della Santa è reale. Penso che sia bene credere in lei.”


Un giorno, sarebbe nata una nuova Dea della Luce. Quella era l’ipotesi di Lauel, il che significava che la classe della Santa era estremamente speciale e non era difficile stimare che avesse il potenziale di un mito, perché le sue abilità potevano influenzare direttamente la visione del mondo.






***






Davanti alla stanza dove i Duchi riposavano, ogni servitore espresse la propria opinione.


“Dev’esserci l’Imperatrice dietro a questo evento.”


“È esatto. Non ha senso che Edan faccia queste cose ai Duchi solo per coprire la verità. Come potrebbe fare queste cose estreme se non fosse completamente folle? È difficile pensare che Edan abbia fatto tutto questo da solo.”


“Sua Maestà ha dato potere ai Cinque Pilastri. Forse sta sfruttando questa opportunità per spodestare i Duchi e aumentare il potere della famiglia imperiale…”


“È una supposizione irragionevole. Come gestirà la resistenza dei nobili dopo aver toccato le famiglie dei fondatori? L’Imperatore è un po’ depresso da quando è morta l’Imperatrice, ma non è possibile che lo faccia.”


“È vero. È il momento di preoccuparsi per Sua Maestà. Forse il Principe Edan ha già peccato contro Sua Maestà, ecco perché ha potuto fare questo senza alcun timore.”


“Cosa può fare Edan a Sua Maestà? Il talento di Edan è eccellente, ma Sua Maestà è già completo e gode della protezione dei Cinque Pilastri.”


“I Pilastri potrebbero aver tradito l’Impero. Il problema è il Gran Maestro. Dobbiamo sapere se ha dato forza a Edan.”


Bisbigli.


I servitori parlavano a bassa voce, ma la capacità uditiva dei Duchi era arrivata al limite massimo. Morse giaceva a letto, ascoltando le voci esterne senza perdersi una sola parola.


“Kukuk, che ridere. Nessuno sa che Edan è un tipo completamente folle.”


Persino la loro spiegazione era carente. Era troppo difficile dare una spiegazione laboriosa. Onestamente, era difficile rimanere sani di mente.


“… Merda.”


Morse abbassò lo sguardo sugli arti tremanti. Per quanto si sforzasse, non c’era forza nei polpastrelli o nelle dita dei piedi. Era naturale, tutti i tendini erano stati distrutti.


“…Ahahah.”


Riuscì solo a ridere. Non voleva pensare a nulla. Non si aspettava di perdere l’uso degli arti un giorno. Come poteva immaginare che sarebbe finita così?


“Merda… Merda…”


La cosa più inquietante era che si sentiva troppo indifeso. Anche se aveva compreso appieno la debolezza della macchina magica nel raid di Berith, Morse non era riuscito a far fronte alla loro imboscata. Nei geni dei Duchi che avevano servito la famiglia reale per centinaia di anni era impressa la natura di sottomettersi al momento giusto.


“Dannazione!”


Morse, che poteva muovere solo il collo, colpì il cuscino con la nuca. Sinceramente, voleva seppellire la testa da qualche parte e morire. Doveva vivere come un vegetale per il resto della vita? Preferiva morire. Aveva sentito diverse voci sulla Santa, ma non si aspettava nulla. Nemmeno il potere divino che era arrivato al livello massimo poteva curare disabilità permanenti.


Mentre Morse imprecava, Grenhal che giaceva sul letto opposto taceva.


“…”


Anche lui provava sentimenti complicati.


<em>‘Che vergogna.’</em>


Perché era stato fedele al suo paese e alla famiglia imperiale? Era vero che era leale? Se lo fosse stato per davvero, avrebbe dovuto notare che la stirpe della famiglia reale stava andando nella direzione sbagliata, conducendola in quella corretta. Eppure, non era successo. Si era dimostrato incompetente da quando non era riuscito a proteggere Piaro. Le ferite sul suo corpo non erano nobili come le medaglie degli eroi.


“Merda! Merda! Kuaaaaak!”


“…”


La follia di Morse peggiorava gradualmente e l’espressione di Grenhal era sempre più cupa. Per entrambi la realtà era un inferno. Poi, proprio mentre stavano impazzendo… In quella terribile disperazione…


“Purificazione.”


Una luce brillante, più calda del sole, li circondò e una sensazione di calma li avvolse. Gli spiriti dei due uomini, intrisi di rabbia, risentimento, dolore e futilità, si rinfrancarono all’istante. Morse tornò in sé e si girò di lato con gli occhi spalancati.


“Salve?”


Una bella ragazza dai capelli neri stava sorridendo.


“… Ah.”


Ci sarebbe mai stato un altro incontro intenso come quello al mondo? Morse intravide l’aureola della ragazza. Le tenebre che trattenevano il suo corpo si sciolse di fronte alla luce. Tuttavia, quell’impressione fu di breve durata.


“…?”


La ragazza agitò il suo bastone di legno. Il bastone iniziò a colpire gli arti di Morse come uno spaventapasseri in un campo d’addestramento.


“S-Santa?”


I servitori erano scioccati da quello sviluppo inaspettato e non sapevano cosa fare.


“Huup! Uh! Uhit!”


Mentre emetteva gemiti riflessivi, una delle dita di Morse si mosse. Era reale, non un’illusione. Tutti lo videro. I servitori di Grenhal assistettero al miracolo e tirarono il fiato.


<em>‘C-Cosa succederà?’</em>


<em>‘Gli occhi del Duca dovranno essere colpiti con quel bastone?’</em>


Perché gli occhi…?


Il loro odio per Edan crebbe ulteriormente. I servitori di Grenhal versarono lacrime di sangue. Inoltre…


“… Gulp!”


Grenhal tremò di paura. Poteva aver perso gli occhi, ma riusciva a intuire cosa stava succedendo grazie ai suoi sensi sviluppati. Grenhal si agitò e alla fine iniziò a russare. Voleva guadagnare tempo finché non fosse stato pronto, fingendo di dormire.


Poi un’altra ragazza, che sembrava essere la compagna della Santa, gli punzecchiò la guancia con un dito.


“Questo signore è carino.”


“…”






Traduzione di Deborah Gregoli


Editing di E.C.
                                


                                



