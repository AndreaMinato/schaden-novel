---
title: Capitolo 1073
pubDate: 2025-03-20T11:48:41.652Z
tags:
    - overgeared
---


“Questo qui è carino.”


“C-Che mancanza di rispetto!”


Anche se avesse perso il titolo di Duca, Grenhal aveva accumulato un grande potere nel corso delle generazioni. Era uno dei migliori del Continente Occidentale. Se la famiglia imperiale lo avesse abbandonato, avrebbe avuto ancora il potere di costruire una nazione se fosse riuscito a tornare al sicuro nelle sue terre. Eppure, quella ragazza osava colpire con il dito la guancia del loro signore? Era una bestemmia che non avrebbero mai immaginato.


“Osa toccare la guancia del duca Grenhal!”


“Allontana subito le mani! Farai anche parte del party della Santa, ma dovresti mostrare un minimo di buone maniere!”


Ruggirono alcuni dei servitori. Sembrava che potessero sguainare la spada da un momento all’altro e davanti a Sexy Schoolgirl  apparvero finestre di notifica di ogni tipo.






[Sei caduto nello stato di ‘paura’.]






[Sei caduto nello stato di ‘oppresso’.]






[Sei caduto nello stato di ‘caotico’.]






[L’abilità passiva ‘Difensore del Miracolo’ ti ha permesso di resistere agli stati ‘paura’ e ‘caotico’.]






[L’effetto dell’abilità passiva ‘Persona Che ha Messo Piede nel Miracolo’ ha ridotto la durata dello stato di ‘oppressione’. Trasferisce lo stato al bersaglio per un tempo pari a quello ridotto.]






[Il bersaglio ha resistito.]






[Il bersaglio ha resistito…]






“…!”


I servitori di Grenhal furono sbalorditi dal fatto che non si fosse spaventata né tirata indietro. Quella ragazza dall’aspetto debole avevain realtà una forza potente.


<em>‘La ragazza ha un grande talento. C’è un motivo se accompagna la Santa a questa età.’</em>


Quello era un paese che non aveva ceduto nella guerra con l’Impero. Il Regno di Overgeared era piccolo ma potente. I servitori la ammirarono, ma solo per un momento. Erano ancora furiosi mentre guardavano Sexy Schoolgirl. Lei tirò fuori la lingua e rise.


“Mi dispiace. Ma è troppo carino. Vi prego di scusare la mia maleducazione.”


“Eek…! Continui a dire che è carino, carino! Sai chi è, eppure continui a dire sciocchezze!”


“E se non lo sapessi?”


“…”


Non lo sapeva…? I servitori non sapevano cosa dire e non avevano parole. Non importa. Sexy Schoolgirl Yerim accarezzò la mano di Grenhal che dormiva, una mano piena di ferite profonde.


“Penso che tu ne abbia passate molte. Deve essere stata dura. Riposa un po’.”


“…”


Le sopracciglia di Grenhal tremarono. Forse a causa della situazione estremamente grave, ma poche parole di conforto da parte di una ragazza senza nome commossero il suo cuore indebolito. La famiglia imperiale, a cui aveva dedicato tutta la vita, lo aveva minacciato e lo aveva abbandonato. Eppure, il re di un paese lontano lo proteggeva e la sua gente lo confortava.


“…”


Gli occhi di Grenhal si mossero leggermente mentre si mordeva le labbra.


Un’esistenza che regnava al vertice… Solo dopo essere stato protetto, si rese conto che anche lui era una persona comune.


Ogni sorta di pensiero scosse la sua mente.






***






<em>‘Sono diventati amici.’</em>


A prima vista, Sexy Schoolgirl Yerim era circondata da nobili imperiali. Ruby si era sentita in ansia quando aveva saputo perché doveva improvvisamente tornare a Reinhardt dalla caccia, ma quello stato d’animo era cambiato.


<em>‘Presto si avvicineranno.’</em>


La Santa Ruby era un po’ timida. Non entrava subito in confidenza con le persone nuove, quindi non aveva ancora familiarità con molti membri di Overgeared. D’altro canto, Sexy Schoolgirl era diversa: affrontava sempre le persone con curiosità ed era schietta e brillante. Ecco perché aveva fatto amicizia con gli altri rapidamente. Senza di lei Ruby avrebbe ancora dovuto adattarsi a Satisfy.


<em>‘Mi sarei nascosta alle spalle di mio fratello e non mi sarei interessata al gioco.’</em>


Ruby sorrise pensando che anche se non la voleva come cognata, la sua amica era davvero fantastica.


“Uh… Uh…!”


Stava ancora colpendo Morse e continuò a farlo con il bastone di legno in mano.


“M-Morse…”


I servitori di Morse erano irrequieti. Pensavano di dover impedire alla Santa di aggredire il loro signore, ma non potevano perché la Santa non avrebbe commesso una violenza insensata. Una Santa…


Era l’Impero che considerava la Santa un ‘agente della dea della luce’ della famosa leggenda. Per l’Impero, la Santa era l’incarnazione di un dio e un’esistenza da venerare. Da tempo tra i nobili dell’Impero giravano voci sulla Santa che aveva compiuto molte buone azioni e miracoli nel Regno di Overgeared. Non era ancora chiaro se si trattasse di una Santa leggendaria o di un’eretica, ma ad averla raccomandata era stato il Re di Overgeared. Avevano più fiducia che dubbi.


“…”


Nella stanza rumorosa, Ruby era profondamente concentrata. Nella sua visione vide un ‘punto rosso’ attaccato al corpo di Morse. Mostrava le parti del corpo danneggiate ed era un effetto derivato dall’abilità ‘Guarigione Rigenerativa’ che Ruby ottenne quando raggiunse il livello 180.






[Guarigione Rigenerativa Lv. 3


Attiva ‘Mano di Gentilezza’ per favorire la rigenerazione delle ferite con condizioni fisiche anomale.


Se il bersaglio è un giocatore:


Nel momento in cui Mano di Gentilezza tocca l’area infortunata, la ferita viene guarita. Se la ferita fisica è un ‘taglio’, Mano di Gentilezza deve toccare il corpo per almeno 10 secondi.


Se il bersaglio è un compagno animale:


Mano di Gentilezza deve toccare la ferita per 3 secondi affinché guarisca. Se la ferita fisica è un ‘taglio’, Mano della Gentilezza deve rimanere a contatto con il corpo per 20 secondi. La salute del bersaglio sarà ripristinata mentre Mano di Gentilezza è a contatto con il bersaglio.


Se il bersaglio è un PNG:


Mano di Gentilezza deve toccare la ferita più volte affinché guarisca. Il numero di tocchi dipende dalla sua gravità. Se la ferita fisica è un ‘taglio’, non si può curare con l’attuale livello di abilità.


Costo in Mana dell’abilità: 3000 al secondo. Oppure 3000 per utilizzo.


Tempo di Ricarica dell’abilità: nessuno.]






Un’abilità che può essere attivata solo con un tocco era un po’ difficile da usare in combattimento. Inoltre, il costo in mana era molto elevato, soprattutto per i giocatori che usavano diverse abilità. Pertanto, Ruby non era in grado di trarre vantaggio da quell’abilità, essendo un’abilità che si poteva usare solo durante la missione giornaliera ‘Buone Azioni’.


Tuttavia, la storia era cambiata dopo il raid di Berith. La straordinaria ricompensa ottenuta per aver annientato l’anima di Berith era stata il far evolvere il Bastone di Legno di un ulteriore passo avanti.






[+7 Bastone di Legno


Valutazione: Unico (Trascendente)


Resistenza: 830/830


Potere d’Attacco/Difesa: 733


Tutte le statistiche tranne l’intelligenza sono aumentate di 200.


L’intelligenza è aumentata di 300.


Un bastone fatto di un legno sconosciuto. È molto duro e non può essere tagliato da una spada.


Tutti gli effetti curativi sono aumentati del 7%.


Conferisce un potenziamento a caso a due membri del party ogni 5 minuti.


Elimina una penalità di un membro del party ogni minuto.


Riduzione del 10% del consumo di risorse di tutte le abilità.


Se viene usata Mano di Gentilezza i danni possono essere eliminati.


Aumento del 10% dell’effetto di Mano di Gentilezza.


Condizioni d’Uso: Santa.


Peso: 180]






Il nome e l’aspetto erano molto ordinari, ma era l’unica arma della Santa. Grid l’aveva potenziata a +9, ma quel valore era andato perduto dopo che Ruby aveva provato a potenziarla ulteriormente. Dopo aver appreso che il valore di potenziamento si azzerava ogni volta che la valutazione si evolveva, si era accontentata di un potenziamento +7.


In origine il bastone aveva una sola opzione: ‘aumenta tutte le statistiche’. Tuttavia, come gli altri giocatori, Ruby era cresciuta. Aveva ottenuto molti risultati ripetendo le sue buone azioni quotidiane e aveva guadagnato pezzi nascosti svolgendo missioni nascoste e salendo di livello. Aveva anche distrutto le anime dei Grandi Demoni Belial e Berith.


Ogni volta che Ruby cresceva, lo faceva anche il bastone. Il bastone ora aveva sette opzioni, incluso l’aggiornamento delle statistiche, che sembravano tutte dei tesori. Se qualcuno che conosceva il gioco avesse visto quelle opzioni fraudolente avrebbe sospettato che il presidente Lim Cheolho fosse il nonno dei fratelli Grid.


In particolare, a Ruby piaceva l’opzione Mano di Gentilezza: oltre a Guarigione Rigenerativa, Mano di Gentilezza si attivava con le abilità ‘Guarigione Rafforzante’ e ‘Onde Punitive’. Quando si usava direttamente Mano di Gentilezza era difficile utilizzarla per davvero, perché la premessa era di avvicinarsi al bersaglio. Ora che il bastone poteva essere usato come mediatore, una distanza di 2 metri era assicurata ed era relativamente più facile da usare.


<em>‘Chi ha fatto questo…’</em>


Nonostante avesse usato Mano di Gentilezza con il bastone per toccare le sue ferite decine di volte, i punti rossi impressi sul corpo di Morse non svanirono; quindi, le ferite di Morse erano profonde, e il cuore di Ruby si fece più pesante. Se non si fosse trattenuta, avrebbe pianto lacrime di paura.


“…”


Morse stava fissando Ruby.


Perché aveva un’espressione come se stesse per piangere? Era solo un estraneo. Perché si stava affliggendo per lui?


<em>‘Questa è… una Santa…’</em>


… Una persona devota che aveva deciso di mettersi al servizio degli altri per tutta la vita. A Morse non era piaciuta molto la leggendaria Santa: sembrava una schiappa. La vita era breve e si doveva vivere per sé stessi e la propria famiglia. Perché prendersi cura degli altri? Rideva persino di chi ammirava la Santa, ma quello non era più il caso. La sua gentilezza stava curando le cicatrici del suo cuore.


“…”


Si sentiva come se fosse caduto nell’inferno della disperazione per poi essere tirato su. La sua benevolenza gli stava salvando la vita.


<em>‘Ora… capisco…’</em>


Ecco perché tante persone ammiravano la Santa. Quando se ne rese conto, un sorriso apparve sul volto di Morse. Il suo sguardo, duro come quello di una bestia, divenne dolce.  Poi disse,


“Se guarisco, io sicuramente…”


“…?”


“…Voglio stare al tuo fianco e proteggerti.”


“Eh?”


Cosa stava succedendo all’improvviso? Le mani di Ruby, confuse, caddero. Il bastone mancò il punto rosso che avrebbe dovuto colpire.


“Eek!”


L’urlo penetrante di Morse risuonò nella stanza.


“Ronf…”


Grenhal, che si era ripreso dai suoi pensieri, riprese a russare.


“…”


Per un momento, un silenzio imbarazzante avvolse la stanza.






***






[Guarigione Rigenerativa ha avuto successo!]






[La ferita del bersaglio è stata guarita completamente!]






“Ce l’ho fatta!”


Esclamò con gioia Ruby. Il suo collo sottile, la clavicola e il volto erano coperti di sudore. Ci erano volute sei lunghe ore. Aveva ripetutamente riposato e guarito i due Duchi, quindi era naturale che fosse esausta.


“Waaahhhhhhhh!”


“Congratulazioni per la vostra guarigione!”


“Grazie! Grazie, Santa!”


I servitori esultarono. Gli occhi di Grenhal, che erano stati coperti da cicatrici scure e avevano perso la loro luce, si riaprirono, mentre gli arti di Morse tornarono alla normalità. Tutti i presenti avevano assistito a un miracolo. Anche se i loro padroni non sarebbero guariti completamente, i servitori erano felici finché potevano vedere e camminare. Erano così grati a Ruby che sentirono l’impulso di donarle tutto quello che avevano.


Ruby sentì la stessa gioia che provavano loro. Poter correggere le disgrazie altrui era una felicità indescrivibile.


<em>‘Se mio fratello avesse incontrato una persona del genere in passato…’</em>


Le finestre di notifica apparivano continuamente nel campo visivo di Ruby.






[Hai guarito i grandi nobili dell’Impero, forti rappresentanti dell’epoca attuale. Un risultato che rimarrà nella storia!]






[La tua reputazione in tutto il continente aumenterà di 8000 punti.]






[Sei diventata una persona molto importante. Non cadrai facilmente. La ricompensa speciale ha aumentato la tua salute massima di 10.000 punti.]






[L’affinità con il Duca ‘Morse’ dell’Impero di Saharan ha raggiunto il massimo.]






[Morse è disposto a dare la vita per te.]






[L’affinità con il Duca ‘Grenhal’ dell’Impero di Saharan ha raggiunto il massimo.]






[Grenhal vuole offrirti molte cose.]






Non sapeva nient’altro, ma era davvero un bene migliorare la sua salute. A quanto pare non sarebbe morta facilmente adesso. Poi, qualcuno accarezzò i capelli di Ruby.


“Grazie per il duro lavoro.”


Era Grid. Sorrideva mentre guardava la sorella da lontano, non volendo disturbarla.


“Cosa pensi della guarigione del Duca Basara?”


“Le sue ferite sono diverse, quindi credo di doverle esaminare più da vicino.”


Di fronte agli sguardi pieni di attesa, Ruby si avvicinò a Basara che era sdraiata e fissava in silenzio il soffitto. Poi, Grenhal e Morse si avvicinarono a Grid e si inchinarono davanti a lui.


“Prometto che la nostra famiglia ripagherà sempre la grazia del Regno di Overgeared.”


“Più che questo… Sono contento che siate guariti.”


“Vostra Maestà…”


“Prendetevi una pausa. Non tornerete nell’Impero non appena il Duca Basara sarà guarita?”


“No. Voglio stare vicino a Basara, ma il tempo stringe. Dobbiamo raggiungere subito l’Impero. Temo che Sua Maestà possa essere colpito.”


Edan era impazzito del tutto. Non sarebbe strano se avesse fatto del male all’imperatore, dato che c’era una carta nascosta in cui sembrava credere. Erano preoccupati soprattutto per il Gran Maestro.


“È nostro dovere proteggere la famiglia imperiale. Per prima cosa, dovremmo cercare di sistemare la famiglia reale.”


“Fate attenzione. Farò il tifo per voi da lontano perché non posso essere coinvolto… Huh?”


Di cosa si preoccupava? I Duchi si scambiarono uno sguardo significativo al sentire le parole di Grid e si inchinarono profondamente, poi promisero di incontrare di nuovo Ruby e Sexy Schoolgirl prima di esortare i loro subordinati.


“Andate alla capitale. Se notate anche la minima cosa sospetta, tornate subito nel nostro territorio e radunate l’intero esercito.”


“Sì!”


Era la calma prima della tempesta. Molte cose sarebbero cambiate. Al centro dei cambiamenti c’erano quei due fratelli, Grid e Ruby.


“Ahah! Ciao, fratellone!”


“V-Vattene.”


…Oh, anche Sexy Schoolgirl.






Traduzione di Deborah Gregoli


Editing di E.C.







