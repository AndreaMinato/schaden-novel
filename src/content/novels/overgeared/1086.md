---
title: Capitolo 1086
pubDate: 2025-03-20T11:48:41.655Z
tags:
    - overgeared
---


"L’Impero che si pente? Cazzate!"


Forse alcune situazioni avrebbero potuto soddisfare la maggioranza, ma era difficile che quella situazione soddisfacesse tutti.


In quel momento Kasim lo stava dimostrando. Poiché Grid ed i Dieci Servitori Meritevoli avevano grandi aspettative per il loro futuro con il nuovo Impero, la rabbia di Kasim raggiunse l'apice. Persino Regas, che credeva che Asura avesse la faccia più spaventosa del mondo, fu spaventato dal viso distorto di Kasim.


"Il vostro Impero ci considerava inquietanti solo a causa della nostra pelle scura."


“...”


“Siamo stati accusati di origliare i segreti dell'Impero a causa delle nostre grandi orecchie e chiamati bestie, invece che umani, a causa delle nostre lunghe braccia."


“...”


“Le nostre donne sono state insultate dai soldati del tuo Impero che hanno invaso la nostra terra. Tutti i nostri uomini sono stati uccisi e smembrati dai cavalieri del tuo Impero. I tuoi nobili imperiali hanno tenuto la nostra famiglia reale in gabbia e li osservavano per divertimento.”


“...”


Non erano solo la famiglia e gli amici di Kasim. Tutti erano stati uccisi dopo aver subito una terribile umiliazione. Il loro paese era scomparso del tutto. Gli occhi di Kasim versavano lacrime mentre ricordava quegli ultimi giorni mentre Grenhal stava semplicemente in silenzio. Gli oppressori non potevano piangere per gli oppressi. Sapeva che nessuna parola avrebbe potuto confortare l'attuale Kasim. Il massacro dei Nero, guidato dal Secondo Principe Imperiale Dulandal, era stato uno dei peggiori crimini nella storia dell'Impero, ed era stato fortemente criticato.


Il pugnale di Kasim era puntato al collo di Grenhal.


“La famiglia imperiale che servi.”


“...”


"Il principe che non ci ha nemmeno detto il suo nome."


“...”


“L'ho visto tenere la testa del mio re come una torcia mentre beveva dal suo bicchiere di vino.”


“...”


"Pentirsi? Pentirsi?! I morti non torneranno mai più! La dignità che è già stata perduta non può essere ritrovata! Ora volete alleviare la vostra colpa offrendo scuse a coloro che sono già morti?”


“...”


Il sangue scorreva dal collo del silenzioso Grenhal. Il pugnale velenoso di Kasim stava scavando nel collo di Grenhal.


“Anche se lo pensi davvero non potete placare le anime di coloro che sono già morti, nemmeno se  rifletteste sui vostri errori passati e vi pentiste per 10.000 anni! Chi è già morto non vi perdonerà mai!!”


La sala delle udienze del sovrano era molto piccola e squallida rispetto a quella dell'Imperatore. Tuttavia, era uno spazio che vantava centinaia di metri quadrati. C'erano innumerevoli ombre create dalle dozzine di pilastri, ed era un posto perfetto per il potere di Kasim.


Decine di soldati ombra circondarono Grenhal, la cui faccia era blu a causa del veleno. I soldati tenevano delle lance nelle loro mani. Kasim ruggì,


“Sono l'ultimo sopravvissuto del popolo Nero, Kasim! Il nemico dell'Impero! Chiedo un duello all'ultimo sangue!”


Era per la sua fedeltà a Lord, che aveva servito affettuosamente per lungo tempo? Sorprendentemente, Kasim era composto. Incredibilmente, quella persona che viveva solo per vendicarsi dell'Impero mantenne il suo senso della ragione di fronte a uno dei capi dell'Impero, l'inviato dell'Impero.


Kasim aveva chiesto un duello equo perché sapeva che se avesse ferito Grenhal senza giustificazione, il rapporto tra l'Impero e il Regno Overgeared sarebbe potuto crollare miseramente. Ecco perché Kasim non aveva danneggiato i duchi feriti quando erano stati scortati nel Regno di Overgeared non molto tempo prima. Lo stesso Kasim non ne era a conoscenza, ma dopo aver protetto Lord per più di 10 anni, era già diventato un membro del Regno Overgeared.


“Kasim...”


Ecco perché l'atteggiamento di Kasim rendeva Grid ancora più triste.


“Accetto. Il nostro duello è stato causato dal peccato commesso dall'Impero contro il popolo dei Nero. I miei subordinati dimostreranno che il Regno Overgeared non era coinvolto.”


Grenhal accettò la richiesta di duello di Kasim


"Mio Signore!!"


I subordinati di Grenhal gridarono. Sapevano che il Re delle Ombre Kasim era il miglior assassino dell’epoca. Non dubitavano dell'abilità di Grenhal. Tuttavia, l'avversario non era un bersaglio facile e avrebbe potuto causare molti problemi. Gli uomini di Grenhal volevano che Grenhal evitasse una resa dei conti.


“Il rancore dei Nero è una questione di cui dovrebbe assumersi la responsabilità il Secondo Principe Imperiale! Non dovresti esserne ritenuto responsabile tu!”


Un subordinato impaziente urlò.


Eppure Grenhal fu irremovibile.


"Stai zitto! Non sono diverso dal principe!”


La politica di genocidio dell'Impero era stata condotta in nome degli ordini dell’Imperatore. Grenhal vi aveva preso parte molte volte. Non aveva commesso genocidi, ma si era impossessato del loro territorio e li aveva fatti prigionieri. Dopotutto, non poteva rifiutare un ordine imperiale. L'incidente dei Nero fu così insolito che venne criticato all'interno dell'Impero e il Secondo Principe Dulandal fu etichettato come cattivo...


Eppure, quelle erano tutte scuse. Anche Grenhal era oggetto di risentimento per qualcuno. Avrebbe dovuto continuare a trovare scuse ogni volta che avrebbe incontrato un secondo o un terzo Kasim? Non era possibile. Coloro che avevano commesso dei peccati meritavano di essere ritenuti responsabili. Era solo così che l'Impero avrebbe potuto andare avanti. L'Imperatore non glielo aveva già mostrato?


"Sono il Duca Grenhal dell'Impero."


Grenhal usò il mana per neutralizzare il veleno e si tolse l'armatura.


“Affronterò il risentimento dei Nero attraverso la tua spada. Mi renderò conto di quanto sia terribile e arduo il sentiero del pentimento che l'Impero dovrà percorrere in futuro e suggerirò all'Impero la giusta via per redimersi.”


“Sicuramente parli molto bene! Se provi vergogna, muori di tua volontà!”


Gridò Kasim e dozzine di soldati ombra scagliarono le loro lance all'unisono.


Grenhal schivò la maggior parte degli attacchi, ma non riuscì a gestirli tutti e la parte superiore del suo corpo venne ferita. Le ferite resero Grenhal più veloce e più forte. Mentre si precipitava attraverso i soldati ombra come uno tsunami e raggiungeva Kasim, Grenhal gridò,


“La mia morte non rappresenta il pentimento! Se la persona che mi sostituisce non seguisse al sentiero del pentimento, allora la situazione sarebbe peggiore!”


“...!”


"Vivrò e mi prenderò la mie responsabilità!”


La sala delle udienze divenne rapidamente un caos. La battaglia tra Kasim, che si nascondeva e si muoveva nell'oscurità, e Grenhal, che aveva velocità e potere distruttivi, fu così feroce da far temere che l'edificio sarebbe crollato. L’amministratore Rabbit stava calcolando al suo abaco. Stava preparando in anticipo il compenso per la riparazione che avrebbe dato a Kasim e Grenhal.


"Dannazione..."


I volti dei Dieci Servitori Meritevoli si distorsero mentre assistevano allo svolgersi della battaglia. Jishuka e Peak Sword iniziarono persino ad imprecare. Stavano assistendo al pieno potere di un duca imperiale mentre iniziava rapidamente a sopraffare Kasim e si resero conto di quanto fossero insignificanti le loro abilità. Finora, il divario tra i giocatori ed i PNG con nome era stato accettato con la scusa dei "limiti del giocatore".


"Grid è forte come i duchi."


Grid lo aveva dimostrato ancora e ancora. Il fatto era che i giocatori non avevano limiti. La loro debolezza era semplicemente una loro mancanza di sforzo.


"Attualmente siamo troppo deboli per aiutare Grid."


"Grid non ci ha convocati per questo."


<em>'Siamo vergognosi.'</em>


I Dieci Servitori Meritevoli se ne accorsero. Non erano nella posizione di preoccuparsi per Grid. Le loro preoccupazioni erano prive di significato a causa del loro attuale divario con la forza di Grid. Il tempo perso a preoccuparsi di Grid avrebbe dovuto essere investito in loro stessi per colmare il divario.


Lauel aveva rinunciato alla sua forza personale dal giorno in cui era stato fondato il Regno Overgeared. A parte lui, i Dieci Servitori Meritevoli strinsero i pugni. Tutti loro erano pieni del desiderio di diventare più forti rapidamente.


Il risultato del duello venne deciso. Nel momento in cui la sua salute scese al di sotto del 30%, Grenhal ottenne una forza senza precedenti e distrusse dozzine di soldati ombra. I soldati ombra dispersi tornarono al loro posto e Kasim si accasciò a terra.


Kasim tossì sangue e dichiarò con rabbia,


“Uccidimi.”


Voleva vendicarsi dell'Impero che governava il mondo...? Era davvero un sogno illusorio. Il suo cuore era abbastanza debole da venire affascinato dal Regno Overgeared che aveva cercato di usare come strumento di vendetta, e la sua forza era così misera che non poteva battere un Duca, per non parlare dell'Impero intero. Era meglio morire in pace. Kasim chiuse gli occhi con il cuore infelice.


Eppure Grenhal gli disse,


"Sopravvivi."


"Non provare pietà per me."


“Non è pietà. Voglio solo assicurarmi che l'Impero percorra la retta via del pentimento."


“Kukuk, sei frustrante. Non ti ho detto che sarebbe inutile anche se vi pentiste per decine di migliaia di anni?”


“So anche che l'Impero non può essere perdonato. Questo non è un atto per alleviare la mia colpa.”


“...?”


“L'Impero vuole solo non ripetere gli stessi errori. Spero che non si verifichi mai più un altro genocidio come quello dei Nero.”


“...”


“Sopravvivi fino alla fine e osserva l'Impero. Avvisaci di non perdere la nostra attenzione. Inoltre, per quanto riguarda le azioni malvagie che l'Impero ha commesso contro il popolo dei Nero... Davvero... sono davvero, profondamente dispiaciuto.”


Si scusò Grenhal in ginocchio mentre si inchinava profondamente di fronte a Kasim.


Alcuni dei suoi sentimenti sarebbero stati liberati ora?


“Io…”


I grandi occhi neri di Kasim tremarono. Intravide la sincerità dell'Impero attraverso l'atteggiamento di Grenhal e ne fu devastato. Perdendo istantaneamente tutta la sua motivazione, il desiderio di vivere scivolò fuori dal corpo di Kasim. Kasim lo sentiva. Non sarebbe più in grado di alzarsi in piedi. Il suo corpo, la sua mente e la sua anima stavano sprofondando nelle profondità oscure. Gli occhi di Kasim divennero storditi mentre guardava il soffitto.


"Padrone!"


Lord stava aspettando fuori dalla sala delle udienze, sperando che il lavoro di suo padre finisse rapidamente. Il giovane principe, primo discepolo e unico amico di Kasim, si precipitò dentro.  Abbracciò il corpo di Kasim che era crollato come una pianta appassita.


“Padrone, vivi con me!”


“...”


"Ti renderò felice!"


Era l'intuizione della persona più talentuosa del mondo. O era solo perché conosceva Kasim da molto tempo? Lord notò la crisi di Kasim e gridò, sollevando l'anima di Kasim che era profondamente sprofondata. Gli occhi chiari di Lord che erano come quelli di sua madre catturarono il volto di Kasim.


“Il Padrone è l'ultimo sopravvissuto dei Nero! Una volta che il Padrone muore, il popolo Nero scomparirà!”


“...”


“Vivrò con te per molto tempo! Lavorerò con te finché il popolo dei Nero non sarà resuscitato di nuovo!”


"...Principe."


La temperatura corporea di Lord si raffreddò e fece rivivere il cuore di Kasim. Kasim, che credeva che la vendetta fosse l'unica ragione della sua esistenza, in quel momento scoprì qualcosa. La sua vita non era stata vana. Se la sua vita fosse stata vana, allora non avrebbe avuto un buon amico al suo fianco.


Quando vide Kasim annuire, Grid sospirò e si lasciò cadere sul trono con sollievo. Una nuova era stava scacciando i fantasmi della vecchia era.


Traduzione di Giacomo Bonesso


Editing di E.C.
                        
                                



