---
title: Capitolo 1087
pubDate: 2025-03-20T11:48:41.655Z
tags:
    - overgeared
---


Dopo che Grenhal se ne fu andato, Yura chiese a Grid con un'espressione allegra,


"Youngwoo-ssi, hai detto che non volevi uscire con me?"


Notando le occhiatacce delle persone intorno a lui, Grid rispose frettolosamente,


“Non mi piace l’idea perché devo sempre andare in giro. Non ho mai detto di non voler uscire con Yura.”


"Non è la stessa cosa?"


Chiese l'ignaro Vantner e gli altri Dieci Servitori Meritevoli gli diedero una gomitata per farlo tacere.


Yura stava fissando Grid. I suoi capelli leggermente mossi erano raccolti, ricordando una modella che scattava una foto con una spiaggia sullo sfondo. C'era una sensazione rinfrescante. Lo faceva sentire abbastanza a suo agio da dimenticare i problemi.


"C-che cosa c'è?"


Non riusciva affatto ad adattarsi a quella bellezza. Era come qualcuno di un mondo completamente diverso. Yura lo fissò per alcuni secondi, e Grid arrossendo spostò per primo lo sguardo.


"Ora capisco."


Anche Yura arrossì e annuì.


"Ecco perché sono sempre stata indietro."


“...?”


"Gli appuntamenti... fermiamoci per un po'."


“Eh...? "


"Diventerò più forte."


Yura era un ranker a una cifra ed ogni giorno esauriva il suo limite di tempo di gioco. La sua passione per Satisfy era così grande che trascorreva il suo tempo libero mantenendo una condizione ottimale e raccogliendo informazioni. Certo, non era speciale. I rankers, coloro che facevano soldi con Satisfy e coloro semplicemente apprezzavano Satisfy vi investivano gran parte della loro giornata. Tuttavia, solo perché trascorrevano la stessa quantità di tempo nel gioco non significava che facessero tutti la stessa cosa. Altrimenti, il concetto stesso di ranker non sarebbe esistito.


Yura pensava che per diventare come Grid, avrebbe dovuto concentrarsi su Satisfy per tutto il tempo in cui il suo cervello era sveglio. Quel giorno si resa conto di quanto fosse un lusso pensare a cosa fare con la sua persona preferita. Yura stava facendo un'espressione determinata e stava aprendo un portale per l'Inferno quando Grid gridò,


“Non fraintendere! Sono solo fortunato!”


La fortuna lo seguiva.


Fino all'anno scorso, Grid non avrebbe voluto sentirlo. Pensavano che fosse cresciuto fino a quel punto solo per fortuna...? Esisteva persona al mondo più sfortunata di lui? La sua posizione attuale era puramente il risultato del suo sforzo. Grid lo credeva. Ogni volta che si vedeva, si sentiva disgustato dagli utenti e dagli esperti che dicevano che fosse solo fortunato. Pensava che stessero degradando i suoi sforzi e i suoi risultati.


Non era più così. Grid lo aveva compreso solo dopo aver ottenuto così tante cose. Era vero che era fortunato. Nascere con la forza di non arrendersi, il fatto che Satisfy fosse stato rilasciato, l’aver ottenuto il libro di Pagma, e l'incontro con brave persone… Tutto quello era stato frutto della fortuna.


Ora Grid lo riconosceva facilmente. Non si sentiva offeso dalla valutazione di essere stato fortunato. Era vero.


Il suo divario con Yura? Non era una differenza di sforzo. La differenza era il numero di volte in cui la fortuna gli era venuta in soccorso. Grid insistette a riguardo.


"Chi al mondo non ha fortuna?"


Yura negò.


“La fortuna segue tutti. Tuttavia, poche persone sono in grado di catturare e sfruttare la fortuna che ottengono.”


Yura riteneva la fortuna di Grid un'abilità.


“Ti ho visto e ti ho imparato a conoscere. Probabilmente mi sono lasciata sfuggire molta fortuna. Questo perché non sono abbastanza concentrata. Probabilmente mi sarei arresa, a differenza tua.”


L'espressione "trovare un compromesso" era più appropriata di "arrendersi". Anche così, Yura non la utilizzò. Sarebbe stato vergognoso parlare di  compromessi di fronte a Grid, che aveva affrontato ogni tipo di difficoltà e avversità. Il corpo di Yura iniziò a passare attraverso il portale per l'Inferno.


"Per lo meno, tornerò come una persona che non ti sarà da peso."


Quello fu il segnale.


"Vado anch'io."


"Allora farò lo stesso."


"Ci rivedremo più avanti. Non preoccuparti, mi terrò in contatto."


"Grid, per favore non metterti nei guai?"


Tutti i Dieci Servitori Meritevoli a parte Lauel salutarono Grid. I loro occhi erano pieni di un desiderio profondo. Piuttosto che guardare le spalle di Grid per sempre, erano ansiosi di scoprire il mondo insieme a Grid.


"Tutti voi..."


Sarebbe stata una lunga separazione. Grid lo percepì intuitivamente e fece un'espressione triste. Si chiese se la sua crescita avesse allontanato da se i suoi compagni.


Chris lo derise,


"Te ne sei dimenticato? Il nostro obiettivo una volta era quello di essere i migliori."


“...”


“Pensi che abbiamo abbandonato il nostro sogno solo perché non abbiamo raggiunto il nostro obiettivo? Abbiamo il nostro orgoglio e dobbiamo dimostrare quanto valiamo. Non è vero?"


"Chris..."


“Sii più forte al mio ritorno. Nel momento in cui tornerò, ti sfiderò a duello, quindi sii nervoso."


A parte Yura e Faker, tutti possedevano dei territori. Eppure quel giorno, tutti loro rinunciarono ai loro territori, restituendo i loro diritti di nobili. Spezzarono le catene che li trattenevano. I Dieci Servitori Meritevoli, che avevano molte responsabilità, potevano ora concentrarsi sulla loro crescita personale.


Lauel parlò con Grid, che era stato lasciato solo nell’ufficio,


“Grid, non sono abbastanza deboli per farti preoccupare. Perché non ti concentri sul tuo lavoro?”


“Il mio lavoro?”


“Certo, come fabbro. Inoltre...”


Lo sguardo di Lauel si volse fuori dall'ufficio.


"Non sarebbe bello passare del tempo con la tua famiglia?"


Chiese Lauel.


“Gli anni passano molto velocemente. Il principe Lord compirà 15 anni tra meno di quattro anni. Fino ad allora, per favore, trascorri molto tempo con lui."


Una volta compiuti i 15 anni, Lord avrebbe ricevuto un gran numero di vincoli. In quanto genio del continente, Lord era stato certificato dal sistema come un talento soprannominato. Tuttavia, Lord sarebbe rimasto una potenza del Regno Overgeared fino alla fine? Forse avrebbe voluto fare un viaggio o sarebbe stato corrotto come i principi imperiali. Il ruolo di genitore era fantastico.






***






Lauel voleva che Grid fosse cauto riguardo a Lord, ma a Grid non importava. Il futuro di Lord? Lord lo avrebbe deciso da solo. Grid voleva solo amare suo figlio.


"Ti sei comportato bene?"


La pelle bianca, che non bruciava nemmeno sotto al sole cocente, era liscia e le morbide guance e i capelli di Lord sfregarono contro il viso di Grid. Lenivano il vuoto causato dalla partenza dei Dieci Servitori Meritevoli.


Anche a Lord non dispiaceva. Ora aveva 11 anni e Grid era preoccupato che per lui sarebbe arrivata la pubertà. Il piccolo ragazzo era comprensivo e provava ammirazione piuttosto che risentirsi per suo padre che era sempre via.


“Ho cercato di ascoltare le parole della mamma. Mangio bene e studio molto.”


“Sì, hai fatto benissimo. E..."


Con i capelli neri, gli occhi azzurri, l’alto naso e la bocca leggermente alzata, Lord aveva un mix ideale dell'aspetto dei suoi genitori. Grid abbracciò il grazioso Lord e gli baciò le guance.


“È stato un grande risultato curare Kasim. Lo hai salvato.”


“Il maestro è mio amico e insegnante. Non lodarmi per aver fatto quello che dovevo.”


Disse Lord con un'espressione risoluta.


Grid annuì con un sorriso.


"Sì, devi aiutare le persone a cui tieni."


"Zia Ruby mi ha detto di trattare tutti con cura."


"Questo è vero. Ognuno è prezioso per qualcuno, quindi tutte le persone sono preziose. Quindi sii di aiuto se vedi qualcuno che sta attraversando delle difficoltà.”


Grid stava dicendo questo?


Cough cough


Sopraggiunsero i primi membri della Gilda Overgeared, inclusi Zednos e Laella. Quelli, che erano stati nominati nuovi lord dopo che i Dieci Servitori Meritevoli se ne erano andati, giunsero nell'ufficio di Grid e furono sorpresi. In ogni caso, Grid li ignorò e sollevò Lord alla finestra. La vista della città si apriva di fronte a loro e si potevano vedere innumerevoli persone.


“Tuttavia, non essere gentile con tutti. In quel caso diventeresti un debole... No, se dai troppo aiuto senza chiedere nulla in cambio, l'altra persona potrebbe diventare pigra o potresti stancarti.”


“Sì, padre. Capisco.”


Poteva capire anche se Grid parlava come un cane. Grid poteva capire perché gli insegnanti di ogni campo lodassero Lord. Grid era entusiasta.


“D'ora in poi sarò nella fucina. Perché non vieni con me?"


Naturalmente pensava che Lord sarebbe venuto. Tuttavia...


"Mi piacerebbe vedere Papà lavorare, ma sfortunatamente ho già un impegno."


“Hai già un impegno? Con chi?"


"Una fidanzata."


“...”


Stava parlando del gruppo di candidate di Figlie di Rebecca? Doveva essere impegnato a trattare con centinaia di ragazze con un solo corpo. Ammirava Lord, che riceveva tutti i tipi di istruzione ma non dimenticava di uscire con le ragazze. Grid annuì mentre si sentiva un po' triste.


“Allora non ci si può fare nulla. Divertiti."


"Sì. Mi prenderò cura delle persone a cui tengo come mi ha insegnato Papà.”


“...S-Sì. A proposito, con chi esci oggi?"


Grid ricordava diversi nomi e volti tra le amiche di Lord. Tra loro, ce n'erano circa 10 che erano le più carine, e Grid si chiese se fosse uno di loro. Mentre Grid stava ancora cercando di capire chi potesse essere la sua futura nuora, Lord tirò fuori un nome inaspettato.


"Sorella Sua."


"Pazzo!"


Nella mente di Grid, una moltitudine di pensieri diversi lo assalì. Poi accadde nel momento in cui non riuscì a sopportare la sua rabbia e riaprì la bocca.


"Veloce! Vattene ora!"


Zednos creò una barriera di vento per separare Grid e Lord prima di spingere per le spalle Lord. Zednos non voleva che le parole dure che sarebbero presto uscite dalla bocca di Grid contaminassero le orecchie e lo spirito del ragazzo.


“Sì, andrò.”


Lord salutò gentilmente e lasciò l'ufficio.


Nel momento in cui Zednos abbassò la barriera, le imprecazioni di Grid misero sottosopra l'ufficio.


“X#&amp;%#X!! Come è potuto accadere?!!"


Grid afferrò Zednos per il bavero e lo scosse.


“So quanto è bella, gentile e meravigliosa Sua! Tuttavia, è una pervertita!”


“ Kek... Kekek! "


“Mi chiedevo perché la pervertita non avesse creato scompiglio per un po'. Si scopre che stava mirando a mio figlio? Eh?”


“Kek...! Kekek!”


"Che diavolo ha fatto a un bambino così giovane e puro?!"


"È una …In-In..."


"Che cosa? Infamia? Certo che è un’infamia!”


"In...Incomprensione..."


Stava soffocando. Zednos, che stava quasi per sperimentare la peggiore delle morti, venne rilasciato leggermente. Schioccò la lingua davanti alla forza di Grid che non aveva mai visto prima e spiegò:


“Lei si prende cura di Lord come un bambino, come un nipote. Faker ha detto che quando Lord era mentalmente stanco per tutte le sue lezioni, lei si è presa cura di lui e questo li ha avvicinati.”


“...Ah.”


Satisfy aveva molte trame nascoste. L’inizio gli aveva ricordato i contenuti dei drammi mattutini e dei miti antichi. Quindi, era preoccupato. Per fortuna non era così. Era troppo raccontare la storia di una donna adulta perversa. Il sollevato Grid si sbarazzò di tutte le sue sporche immaginazioni. Chiese ai suoi compagni che erano stati nominati nuovi signori di lavorare sodo poi si diresse verso la fucina.


Finalmente era giunto il momento di creare il nuovo minerale.






Traduzione di Giacomo Bonesso


Editing di E.C.
                                


                                



