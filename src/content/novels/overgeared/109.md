---
title: Capitolo 109
pubDate: 2025-03-10T08:59:29.216Z
tags:
    - overgeared
---


La maggior parte di quelli che partecipavano al ritrovo venivano con l'intento di prendersi gioco di me. Tuttavia, ora che mi ero liberato del mio debito e avevo avuto successo, nessuno poteva più farlo. Per cui, l'incontro perse il suo scopo principale e divenne parecchio imbarazzante.


In particolare, Lee Junho non riusciva a dire nulla e se ne andò per primo, dopo aver finito il suo calice di vino. Da quel momento in poi, l'umore cambiò lentamente. Si accorsero che Lee Junho se n’era andato e cominciarono a bombardarmi di domande.


“Come hai fatto a presentarti qui con la Serie 13? Hai vinto alla lotteria o qualcosa di simile? Non avevi problemi con un debito l'ultima volta che ti ho visto?”


“Youngwoo, sei diventato un ranker in Satisfy? Hai guadagnato un sacco di soldi registrando trasmissioni? Ti vedremo alla TV prima o poi?”


“Che rapporto hai con Yura? Voi due uscite insieme davvero?”


“Uscire con la donna che è il sogno di ogni uomo... Non riesco nemmeno a immaginare quanto ti faccia sentire superiore...”


Negli occhi dei miei compagni si alternavano curiosità, invidia e gelosia. Mentre mi godevo quella situazione, alcuni ragazzi, che ai tempi della scuola avevo considerato amici, si rivolsero a me.


“Ehi Youngwoo, ti ricordi come eravamo vicini a scuola? Era uno spasso a quei tempi... Non ti manca qualche volta? Non ti andrebbe di vederci ogni tanto?”


“Oh! Buona idea! Ci siamo tutti allontanati dopo essere entrati nell'esercito e all'università, quindi non sarebbe male!”


“Eheh, dovresti portare Yura quando ci vediamo. Non è una cosa naturale presentare la tua ragazza ai tuoi amici? Uhuhuh.”


“Ehi, senti... Posso guidare la tua macchina? Ho sempre voluto guidare la Serie 13... Eh? Vanno bene anche cinque minuti. Ti prego.”


Questi tizi mi avevano voltato le spalle e tormentato insieme a tutti gli altri quando avevo avuto bisogno di aiuto, e adesso volevano essere di nuovo amiconi. Decisi di mortificarli.


“Ora volete venire qui e atteggiarvi come se fossimo amici, eh? Ma state zitti. Come tutti gli altri, mi guardate con gelosia. Sono venuto qui solo per ridervi dietro.”


“Cosa?”


“Ah! Cos'è quel tono da bastardo? Adesso che te la passi bene ti comporti così?”


Usavo le parole per colpirli dove faceva più male e ne furono turbati. Li presi in giro, “Non è divertente che ora suoniate tutti come Lee Junho, quando stava parlando poco fa? Perché mi avete deriso e ignorato finché le cose non mi sono andate bene? Prima di tutto, non eravate voi i bastardi che tormentavano le persone? Eh? Ora guardatevi. Credete di potermi disprezzare ancora?”


“Tu...!”


Le facce dei miei ex-compagni diventarono sempre più rosse man mano che si infuriavano; tuttavia, non potevano discutere con me.


“Siete voi i bastardi, che si sentono superiori quando maltrattano qualcuno più debole.”


Sentivo freddo. Non avevo dubbi che dopo questo incontro, il mio rapporto con loro sarebbe finito. Presi il mio cappotto e me ne andai.


<i>Buaaaaaang!</i>


Tornai da 23 e accesi. Dopo aver settato su casa la destinazione del navigatore, scelsi la funzione di guida automatica. Stavo per partire quando qualcuno bussò sul finestrino. Era Ahyoung. Abbassai il finestrino e lei mi guardò con occhi ansiosi.


“Te ne vai?”


'Kim Ahyoung...'


Solo fino a qualche giorno prima, era lei l'oggetto del mio amore. L'amavo così tanto che avevo sognato di uscire con lei e di sposarla più di un centinaio di volte. Ma stranamente, ora non sentivo alcuna emozione per lei.


Una volta realizzato che lei non era chi credevo che fosse, la delusione, il tradimento e qualunque altra emozione sparirono.


“I ragazzi che una volta mi disprezzavano ora sono invidiosi. Quelli che mi hanno abbandonato adesso mi stanno appiccicati. Devo andarmene perché ho avuto la mia vendetta. Se resto continueremmo a colpirci l'un l'altro. Sarebbe uno spreco di tempo.”


Quando mi piaceva Ahyoung non riuscivo ad incontrare i suoi occhi. Il mio cuore palpitava e riuscivo solo a blaterare parole senza senso. Ma ora era diverso. Non c'erano emozioni, quindi potevo guardarla negli occhi e parlare chiaramente.


“Stammi bene, Ahyoung. Mi piacevi una volta.”


Ahyoung mi afferrò mentre me ne andavo. “P-Piacevo? Perché usi il passato? Stai dicendo che non ti piaccio più? Tu...! Tu mi piaci!”


Il fatto che Ahyoung fosse stata il mio primo amore non sarebbe cambiato, neanche se avesse calpestato il mio cuore. Volevo andarmene con un bel ricordo, senza distruggere le sue illusioni. Ero stato accecato dall'amore per 13 anni, per cui non volevo lasciarle nessuna speranza di poter restare aggrappata a me.


“Non capisci? Ho Yura adesso, non puoi neanche sperare di essere al suo livello. Sarei uno stupido se la lasciassi. Non sento più niente per te.”


“Youngwoo, tu...!”


Parlai nel modo più cinico possibile. Poi lasciai Ahyoung triste e ferita.


“Questa è la fine per noi.”


Il legame tra me e te, che in passato è stato un cattivo legame, è stato tagliato di netto. Adesso c'è un nuovo inizio.


Mentre tornavo a casa, ripensai alla conversazione con Yura.


“Dopo che la Gilda Tzedakah ha avuto successo nel raid contro Malacus, le forze della Chiesa di Yatan si sono indebolite rapidamente. Perciò la Gilda Tzedakah è ora il principale nemico della Chiesa. Sicuramente vorranno vendicarsi contro la Gilda, e come tutti si aspettavano, io sono l'Ottavo Servo della Chiesa di Yatan. Uno scontro tra di noi è inevitabile.”


“Quindi, sei venuta da me per dichiarare guerra? V-Vuoi uccidermi qui? Non importa quanto tu sia arrabbiata nel gioco, non ti sembra un po' troppo uccidere le persone nella realtà?”


“...Non dare dell'assassino alle persone. Voglio solo ripagare il mio debito, da quella volta che abbiamo combattuto.”


“Debito?”


“Durante la missione nel Tempio di Yatan... Non hai abbandonato il gioco, nonostante mi avessi battuto, solo per aiutarmi a completare la missione? Grazie a quel gesto, sono riuscita a consolidare la mia posizione nella Chiesa di Yatan e a diventare l'Ottavo Servo. Sei stato un grande benefattore per me, quindi mi è difficile puntarti contro un'arma.”


“Ho abbandonato il gioco deliberatamente per aiutarti nella tua missione? Che significa?”


Yura aveva frainteso qualcosa.


“A quel tempo, non avevo intenzione di aiutarti con la missione. Non mi devi niente.”


Non capivo come avesse fatto Yura a fraintendere una cosa del genere, ma volevo chiarire perché non volevo avere nessun legame con lei. Tuttavia, era già troppo immersa nella sua fantasia ingannevole.


“Non so perché lo neghi. Anche se non avessi avuto intenzione di aiutarmi, come hai appena detto, non cambia il fatto che io sia stata aiutata da te, quindi pagherò questo debito.”


Yura aveva una natura molto egoista. Alla fine, potei solo annuire.


“Immagino che le parole non funzioneranno. Ok, capisco. Fa' quello che vuoi. Poi potrò tagliare questo cattivo legame al più presto. Qual era il tuo piano per ripagare il debito?”


“Cattivo legame...?”


Yura si accigliò, come se non le piacesse quell'espressione. Era così bella che anche quel poco mi incantò.


'È un'imbrogliona...'


Yura spiegò il suo piano, mentre io la rimiravo.


“Quando scoppierà la guerra tra la Chiesa di Yatan e la Gilda Tzedakah, non ti ucciderò. Non posso uccidere il mio benefattore, dopotutto. Tuttavia, potrebbero esserci situazioni in cui combattere sarà inevitabile.”


“...Mi risparmierai? Wow, te ne sono così grato che sto per piangere.”


Il mio ruolo nella Gilda Tzedakah era quello del fabbro, non del soldato. Non avevo intenzione di farmi coinvolgere in nessuna delle attività della gilda, a meno che non mi riguardasse direttamente, come il recente incidente con la Gilda Giant. Era cento volte più redditizio creare oggetti che combattere, quindi preferivo di gran lunga essere il fabbro della gilda. Non c'era alcuna possibilità che io e Yura ci incontrassimo in una guerra


Mi sentii rassicurato e annuii.


“Ok, capisco come ripagherai il tuo debito. Poi sei a posto? Siamo arrivati a destinazione, quindi è ora di separarci. Per favore non comparirmi mai più davanti, non mi fa bene al cuore.”


Yura era una donna che era stata in grado di distruggere il Tempio di Yatan mentre cercava di uccidermi. Avere un legame con lei non era molto diverso dalla tortura. Volevo separarmi da lei al più presto, ma lei aveva un'idea diversa.


“È finita. Voglio ripagare il mio debito in un altro modo.”


“Cos'altro?”


“Scusami, ma ho fatto un po' di ricerche sul tuo passato. Durante gli anni, hai subito parecchie umiliazioni a causa dei tuoi ex-compagni delle superiori.”


“Cosa?”


No, perché rivangare il passato vergognoso di un uomo? Non sapeva cosa fosse la privacy?


'È una stalker?'


Volevo riscuotermi, ma ero così spaventato che non riuscii nemmeno ad aprire bocca. Lei insinuò, “Non stai andando ad un ritrovo proprio adesso? Verrò anch'io. Lascia che faccia finta di essere la tua ragazza davanti ai tuoi compagni.”


Che sciocchezze stava dicendo?


“Perché?”


Yura mi spiegò gentilmente, “Quando scopriranno che una donna famosa, intelligente e bellissima come me è la tua ragazza, non si prenderanno più gioco di te. Riuscirai a farli stare zitti una volta per tutte. Che ne pensi? Fare finta di essere amanti. Non è una grande idea per ripagare il mio debito con te?”


“...”


Ero abbastanza sicuro che Yura avesse la sindrome della principessa*. Non aveva senso che una donna famosa, intelligente e bella come lei suggerisse una cosa simile.


“Non è una scena comune nei drammi e nei film? I ruoli sono rovesciati, ma...”


Rifiutai di ascoltare le sue parole.


“Non fa niente. Non ce n'è bisogno. Sono in grado di cambiare la mia situazione con le mie sole forze.”


Sì, rifiutai la proposta di Yura.


Ma come risultato, i miei ex-compagni videro Yura scendere dalla mia macchina e fraintesero, credendo che fosse la mia ragazza. Mi invidiarono enormemente per questo. Non sarebbe stato possibile provocare una tale reazione solo con la Serie 13.


“...Più ci penso, più è strana. Che razza di persona arriva ad un tale fraintendimento, fa delle ricerche sul mio passato e prova a ripagare il suo debito in questa maniera? Non è una cosa assurda? Ripagare un debito a modo proprio... È pazza.”


Basandomi sul mio buonsenso, sembrava che Yura avesse un'esperienza dei rapporti umani ancor più ristretta della mia.


'Sembra che sia diventata un po' stramba dopo aver avuto successo in giovane età e aver cominciato a vivere distaccata dagli altri.'


In poco tempo, arrivai a casa. Mi diressi dritto verso la capsula ed entrai in Satisfy.






***






Winston aveva perso delle truppe diverse volte nella battaglia contro la Chiesa di Yatan, il capitano dei cavalieri era stato ferito e la signora era stata rapita. La città stava diventando una delle migliori nel Nord e la popolazione cresceva in fretta, ma il numero delle guardie era limitato.


Il Conte Steim venne a sapere della situazione e condusse delle truppe di supporto a Winston.


“Padre!”


“Oh! La mia dolce figliola! Sei diventata ancora più bella dall'ultima volta che ti ho vista!”


Il Conte Steim era uno dei nobili più influenti nel Regno di Eternal e il governatore del Nord. Ma davanti a sua figlia Irene era solo un padre che stravedeva per lei. Nonostante i numerosi soldati e cavalieri lì ad osservarlo, il Conte Steim abbracciò sua figlia e si lasciò andare alle lacrime.


“Devi aver sofferto così tanto! Mi dispiace di averti lasciato un tale peso! Grazie al cielo sei salva! Grazie!”


Irene era l'unica figlia del Conte Steim. Piuttosto che tenerla sana e salva al suo fianco, l'aveva nominata come governante di un territorio e aveva lasciato che venisse rapita di nuovo; non riusciva a perdonarselo.


Irene gli suggerì, “Padre, non avete fatto niente di male. È stata tutta colpa mia. Padre, ecco perché... Vorrei poter avere una persona forte che si prenda cura di me.”


Il Conte Steim lanciò un'occhiata a Phoenix.


“Hai ragione... Hai bisogno di una persona forte... Qualcuno che sia molto meglio di quell'incompetente del Capitano Phoenix...”


“La prego mi uccida!”


Il senso di colpa di Phoenix era inimmaginabile dopo aver perso la guerra e non essere stato in grado di proteggere il suo padrone. Il Conte Steim lo ignorò e parlò ad Irene, “Ma tesoro, Doran è morto e, sfortunatamente, non c'è nessuno che sia più forte di Phoenix nel Nord. Lascia Winston a Phoenix e torna con me.”


“No, qui c'è qualcuno su cui posso fare affidamento. È più forte e più coraggioso di chiunque altro.”


“Oh?”


Irene era figlia di un guerriero. Anche se non era addestrata, la sua abilità nel riconoscere la forza era eccellente. Ed era così spigliatamente prodiga di complimenti verso questo qualcuno che il Conte Steim si riempì di aspettative.


“Allora, di chi si tratta?”


“È un fabbro.”


“Eh?”


La risposta che venne dalla bocca sorridente di sua figlia era così inaspettata che il Conte Steim credette, per un momento, di aver sentito male. Si riprese d'animo e chiese, “Tesoro, la persona forte e coraggiosa su cui puoi fare affidamento è un fabbro? Ho sentito bene?”


Irene annuì sfacciatamente.


“Esatto. È il grande fabbro che ha realizzato la spada che è diventata un tesoro di famiglia non molto tempo fa, e anche colui che mi ha salvato da Malacus. E non solo quello. È l'eroe che ha salvato Winston dalla Mero Company.”


“Ah! Quel tipo di cui si parlava...”


Era chiaramente un'ottima persona, anche solo basandosi sulle sue imprese. Ma il Conte Steim divenne irrequieto dopo aver scrutato il volto di Irene.


'Mia figlia ha la faccia di una donna innamorata...!'


Sapeva dell'uomo che aveva aiutato a salvare Winston dalla malvagità della Mero Company. Si diceva anche che avesse il potere di un fabbro leggendario. Ma un fabbro era abbastanza forte da uccidere uno dei servi di Yatan?


Il Conte Steim non poteva crederci.


“Mia cara, non importa quanto io ci pensi, non credo che una persona tanto perfetta esista a questo mondo... È affascinante? Sembra che tu sia stata ingannata da un truffatore...”


Irene proclamò, “Non sono stata ingannata! Credi che io sia una donna patetica che si fa sedurre da un bel faccino? Prima di tutto, non è molto bello!”


Phoenix e i cavalieri annuirono all'unisono.


“Esatto. È bravo, ma il suo aspetto...”


Al Conte Steim non piacque neanche quello.


“Un uomo ripugnante osa adescare mia figlia? Disgraziato! Voglio vedere che tipo di persona è! Portatelo dinanzi a me, adesso!”


“Conte, è l'eroe di Winston e il salvatore di Irene. Non dovremmo portarlo qui con rispetto?”


“...Sì, con rispetto.”






*Sindrome della principessa: neologismo usato colloquialmente in Asia orientale per descrivere una condizione di narcisismo, egocentrismo e materialismo nelle donne. Meno comunemente, uomini con un atteggiamento simile vengono descritti come affetti da sindrome, o malattia, del principe.






Traduzione di Martina Procida


Editing di Cecilia Orlando
                                


                                



