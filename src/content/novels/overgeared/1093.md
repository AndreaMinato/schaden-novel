---
title: Capitolo 1093
pubDate: 2025-03-20T11:48:41.656Z
tags:
    - overgeared
---


Ci fu un’apertura. Il mondo cambiò da un giorno all’altro. Chi visitava la foresta sentiva il canto degli elfi mentre uomini corazzati lottavano e giocavano sulla spiaggia. Su una montagna, persone con le orecchie da cane apparivano per fare scherzi ai mercanti, mentre gli orchi si aggiravano nei villaggi.


Quanti avevano immaginato di trascorrere la propria vita quotidiana con quelle specie? I giocatori intelligenti che avevano letto avidamente web novel e manhwa si adattarono facilmente, ma la maggior parte delle persone rimase confusa dagli strani cambiamenti. Erano spaventati o ansiosi per la comparsa di quelle specie diverse di cui non avevano mai sentito parlare.


Ma gli esseri umani non erano creature adattabili? La confusione durò solo un attimo prima che la gente si adattasse rapidamente al cambiamento. Alcuni collaborarono con le nuove specie in cerca di nuove opportunità, altri scelsero di entrare a far parte di quelle specie, altri ancora sfruttavano la loro innocenza per approfittare di loro. C’erano anche persone che cacciavano i membri di quelle specie come se fossero dei mostri.


La conclusione era che quel mondo era lo stesso, a prescindere che si trattasse di specie diverse o umani. Nel frattempo, il Regno di Overgeared presentava la direzione della nuova epoca.


“Ehi, voi laggiù! Chiedete agli orchi di portare i carichi pesanti!”


“Lasciate fare a loro! Il loro olfatto supera di gran lunga la nostra capacità visiva!”


Era una società senza pregiudizi. L’unica cosa che contava era la capacità, indipendentemente da origine, status o razza. Per il resto, purché avessero passione, la società proposta dal Regno di Overgeared offriva opportunità e compensi ragionevoli. In effetti erano stati raggiunti molti risultati.


Il Re di Overgeared aveva sofferto l’irrazionalità, quindi le sue idee resero libero il regno… O almeno così la pensavano alcuni dicevano questo, ma la verità era ben diversa. Il Grid dell’epoca della discriminazione e del ridicolo era ben diverso da quello attuale. Il vecchio Grid era così, il vecchio Grid faceva così…


Le persone non riuscivano a rendersene conto ascoltando le parole altrui. Coloro che discutevano del Grid del passato non capivano se stessero dicendo la verità o una bugia.


“Gli elfi fanno ancora notizia?”


La sala riunioni del Palazzo di Overgeared era il luogo in cui i Dieci Servitori Meritevoli si riunivano per discutere ogni ordine del giorno. Era un luogo sempre in fermento, ma ora era vuoto. C’erano solo due persone sedute al tavolo rotondo: Grid e Lauel.


“Sì, non si fidano ancora degli umani. Esercitano la loro autonomia in ogni foresta e creano solo attriti con gli umani. Non sono propensi a collaborare con loro.”


“È un peccato che non riescano a fidarsi…”


Grid conosceva il dolore che gli elfi avevano subito. Erano diventati preda degli umani solo perché amavano la pace piuttosto che la violenza. Avevano fatto innumerevoli sacrifici nel corso della loro lunga storia. I giocatori avevano anche tentato di ridurli in schiavitù. Ad esempio, Kir una volta era acclamato come re dei mercanti. Era stato Grid a salvare gli elfi da lui.


Lauel sorrise amaramente a Grid, che non riuscì a nascondere la sua tristezza.


“Gli elfi sono una razza ferita. È difficile per loro fidarsi delle persone, anche se si fidano di Vostra Maestà. È per il loro senso di lealtà che non guardano nemmeno le foreste del Regno di Overgeared.”


“Spero solo che il tempo curi le ferite… A proposito, ricordo che il popolo degli elfi è piuttosto esiguo. È fisicamente possibile che controllino le foreste di tutto il continente?”


“Gli elfi stessi sono una specie superiore e i ‘Te’ che guidano ogni tribù sono straordinari. Inoltre, le bestie delle foreste sono amichevoli con loro. Per volere degli elfi centinaia di migliaia di bestie attaccano gli umani che invadono le foreste. Pertanto, gli eserciti e i giocatori in tutto il mondo non possono riconquistare le foreste.”


“Gli elfi sono stati catturati da Kir solo grazie all’Essenza di Yatan. Per il resto, sono molto forti. Ci sono anche gli elementali.”


Nemmeno i ranker migliori sarebbero riusciti a gestire i 12 Te. I Te erano così potenti che anche Grid avrebbe dovuto fare attenzione se il campo di battaglia fosse stato una foresta. Il popolo degli elfi era esiguo, ma non sarebbe stato difficile per loro occupare le foreste ed esercitare la  autonomia. Naturalmente, la storia sarebbe cambiata se l’Impero avesse deciso di agire.


“Qual è la posizione dell’Impero?”


“Nemmeno gli elfi possono invadere l’Impero. Non c’è alcuna giustificazione per l’invasione delle foreste da parte dell’Impero, quindi non c’è alcun conflitto tra l’Impero e gli elfi. Ci siamo solo noi e l’Impero.”


“…?”


“La maggior parte dei paesi, a parte il Regno di Overgeared e l’Impero, non ha accesso alle foreste. Le miniere nelle foreste sono state chiuse e tutte le attività economiche interrotte, compreso il disboscamento, la caccia e la raccolta.”


“Questo significa…?”


“I prezzi di minerali, legno, erbe, pelle e altre materie prime stanno salendo alle stelle. Si dice che i giocatori che se ne sono già accorti hanno fatto scorta fin dall’inizio delle attività degli elfi, ma come sapete c’è un limite al potere economico di un individuo. Inoltre, ho fatto un passo avanti rispetto a loro e ho fatto scorta di tutti gli oggetti.”


“Le foreste del Regno di Overgeared e dell’Impero sono tutte operative?”


“Esatto.”


“Pazzesco.”


Significava che il Regno di Overgeared e l’Impero si sarebbero divisi il mercato degli assetti da battaglia. L’Impero aveva nutrito decine di migliaia di fabbri PNG, migliaia di giocatori fabbri e un gran numero di PNG di livello artigianale. I due paesi fornivano la maggior parte degli oggetti sul mercato e, in particolare, il prezzo di mercato degli oggetti di fascia alta era fissato dal Regno di Overgeared. Si poteva dire che lo stesso mercato economico era nelle mani del Regno di Overgeared e dell’Impero perché avevano monopolizzato le risorse.


Dato il potere del denaro, forse il mondo sarebbe cambiato più velocemente di quanto si pensasse. Forse non ci sarebbe voluto molto tempo prima che il Regno di Overgeared e l’Impero si sarebbero divisi l’intero Continente Occidentale.


“…”


“Avete paura?”


Chiese Lauel quando vide l’espressione di Grid irrigidirsi anziché rallegrarsi.


“Lo sai? Non ho ancora dato un’occhiata al mio paese.”


“…”


“Mi hanno detto dove si trova la città di Yorel che lo governa, quante persone ci vivono e le loro specialità, ma non l’ho mai vista di persona. Ci sono centinaia di città e villaggi di questo tipo. E quando avrò un territorio decine di volte più grande di quello attuale? E se il numero di persone che mi servono aumentasse di centinaia di volte? Non riuscirei a gestirlo.”


“C’è un modo per essere incoronati Imperatore: istituire molti re e condividere le responsabilità con loro. Anche l’Impero di Saharan riconosce Vostra Maestà.”


“… Questo fa ancora più paura.”


La fiducia dei suoi compagni…


Era preoccupato che molte mosche attorcigliassero i suoi colleghi. Ad esempio, cosa accadrebbe se i Dieci Servitori Meritevoli fossero diventati dei re? Avrebbero avuto molte persone al loro fianco per gestire il territorio e ci sarebbe stato sempre qualcuno con il proprio programma. Il Regno di Overgeared e la gilda si sarebbero gradualmente contaminati. Nel peggiore dei casi, sarebbe potuta scoppiare una guerra civile fuori dal controllo di Grid.


Quando Grid lo confessò, Lauel sorrise.


“Certo, non è facile essere Imperatore.”


“Grazie per tutto il tuo aiuto. Se ne avessi le capacità, non avrei tutte queste piccole preoccupazioni. Tuttavia, sai che tipo di persona sono. Non posso gestire la posizione di Imperatore.”


Era troppo modesto. Grid poteva notare molte cose in anticipo, come quando aveva consegnato Failure al principe Shining poco tempo fa. Tuttavia, Lauel aveva accettato la posizione di Grid: costringere qualcuno a diventare Imperatore quando non voleva poteva causare ogni tipo di effetto collaterale. Era anche vero che l’attuale Grid non era abbastanza bravo per governare un paese molto più grande di quello attuale.


“Allora, qual è l’obiettivo di Vostra Maestà? Volete mantenere la vostra posizione e allo stesso tempo sviluppare costantemente il Regno di Overgeared a un livello che possiate gestire?”


“Hmm… Era così fino a poco tempo fa, ma ho cambiato idea.”


“…?”


“Penso che la supremazia sia solo un processo e un mezzo.”


“…!”


“La realtà degli dèi, i Sette Santi Malvagi, gli dèi espulsi, gli yangban e il Regno di Hwan, Pagma e i grandi demoni…”


Grid fece una pausa. Quegli episodi erano la spina dorsale di Satisfy. Poi continuò,


“Voglio sapere tutto di loro. Ho bisogno della forza per accedere alla verità.”


“…”


Il cuore di Lauel sussultò all’improvviso. Ricchezza, onore e potere, gli obiettivi finali della maggior parte delle persone, non erano altro che concetti bidimensionali per l’attuale Grid. Lauel si rese conto che il modo di pensare di Grid poteva aver raggiunto un livello molto alto.


“Dopo aver scoperto tutta la verità, penso che sarebbe bello andare in pensione e gestire una piccola fucina. Devo fare un po’ di lavoro per evitare la demenza.”


“Ahah… È fantastico. Una volta andato in pensione, ogni giorno sarai a tuo agio e soddisfatto.”


“Proprio così.”


“Dove vuoi collocare la fucina?”


Lauel non stava chiedendo il luogo ma la dimensione. I giocatori vivevano nella realtà e in Satisfy, due dimensioni diverse.


Grid rise.


“Ovviamente in entrambe.”


***






[Il Regno di Violet è stato distrutto.]






[I giocatori che un tempo erano membri del Regno di Violet diventeranno ‘rifugiati’. I rifugiati soffriranno di un maggiore consumo della resistenza e di un aumento dei danni…]






[È nato il Regno degli Orchi Crepuscolari!]






[Il ruggito del Grande Signore degli Orchi ‘Uruchan’ scuote il continente!]






La storia programmata era stata completata. Il Regno di Violet era durato meno di tre mesi prima dell’invasione dell’esercito degli orchi, che vantavano un terrificante potere di recupero e riproduzione, il che significava che le truppe inviate dai vari paesi non furono di grande aiuto.


Era la nascita di un nuovo regno. Dopo centinaia di anni era comparsa la nazione di una specie diversa. I giocatori che diventarono orchi e contribuirono alla guerra contro il Regno di Violet ricevettero ricompense come la nuova classe ‘campione’ o l’aumento notevole delle statistiche.


“Di fronte al volume offensivo degli orchi, non si sarebbero sentiti in imbarazzo anche l’Impero e il Regno di Overgeared?”


L’opinione pubblica era cambiata. Analizzarono che gli orchi crepuscolari potevano minacciare la supremazia del Continente Occidentale, notoriamente diviso tra il Regno di Overgeared e l’Impero. Sorprendentemente…


“È tranquillo.”


Gli orchi non volevano espandere il proprio potere. Vivevano una vita tranquilla, come se fossero soddisfatti del territorio che avevano. Fino a quando non scoppiò un incidente.






[Il Signore degli Orchi Uruchan è stato sconfitto e ucciso in una prova di forza!]






[Teruchan, che ha vinto la prova di forza, è stato incoronato nuovo signore degli orchi!]






[Teruchan dichiara!]






“Noi! Orchi! Vogliamo un territorio più grande!! Guruk! Gruruk!”


Gli orchi iniziarono la loro avanzata secondo la volontà del nuovo capo. Molti regni iniziarono a soffrire per le continue invasioni e i saccheggi, compreso il Regno di Fold.




Traduzione di Deborah Gregoli


Editing di E.C.
                                


                                                        



