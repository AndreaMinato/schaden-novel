---
title: Capitolo 1106
pubDate: 2025-02-27T07:38:51.438Z
tags:
    - overgeared
---


“…!?”


Agnus trasalì mentre affrontava Fenrir. Percepì la sua forza e pensò che sarebbe stato pericoloso se solo un po’ del sangue si fosse avvicinato a lui.


<em>‘Vampiro?’</em>


Un Cavaliere della Morte  apparve e affrontò Fenrir. I Cavalieri della Morte  di Agnus erano coloro che dominavano le rispettive epoche. Avevano schiacciato giocatori di alto livello e svolto un importante ruolo contro numerosi boss. Eppure, quel Cavaliere della Morte  era impotente di fronte a Fenrir.


Fenrir afferrò il cranio del Cavaliere della Morte  e lo spaccò con la sola forza delle sue mani. La spada impugnata dal Cavaliere si scagliò contro il petto di Fenrir, che però lo anticipò sfondandogli la gabbia toracica. Il Cavaliere perse forza e fece pochi danni a Fenrir.


Una colonna di sangue si levò e distrusse del tutto il cranio del Cavaliere della Morte, che nonostante avesse perso la testa continuò a brandire la sua spada. Tuttavia Fenrir non era uno che poteva essere colpito da un’arma brandita alla cieca perciò si liberò facilmente del Cavaliere della Morte e si lanciò nuovamente contro Agnus. Contemporaneamente apparve un nuovo Cavaliere della Morte che gli bloccò la strada.


“Resistere non ha senso, quindi non preoccuparti.”


Affermò Fenrir.


Agnus lo ignorò e guardò la finestra di notifica.






[Hai incontrato la Duchessa dei Vampiri Marie Rose.]






[Hai incontrato il Marchese dei Vampiri Fenrir.]






…


…


“…”


Agnus si rese conto della lungimiranza del ranocchio. Non avrebbe mai immaginato di incontrare così presto i discendenti dell’esilio.


<em>‘Merda, perché proprio ora…’</em>


Agnus guardò Marie Rose come se volesse ucciderla.


“Hai già cacciato la cosa nera?”


La cosa nera, l’elfo oscuro Beniyaru, era molto forte. Era vicino al livello 500 e padroneggiava tutti i tipi di tiro con l’arco, l’elementalismo e la magia nera. In particolare, mostrava un potere d’attacco molto superiore a quello di un tipico elfo. C’era un motivo per cui Agnus aveva perso contro di lei sette volte. Eppure, nemmeno lei era in grado di gestire quelle persone.


Solo Fenrir si sentiva simile a lei e Marie Rose era diverse volte più forte di Fenrir. Inoltre, la persona chiamata ‘Zikfrector’ sembrava insolita.


“Rispondimi. Ho chiesto se hai ucciso la cosa nera.”


Gli occhi di Agnus erano pieni di confusione e rabbia. Quello era l’ultimo pezzo del puzzle per far rivivere la sua amata. Lottò per mantenere il suo senso della ragione quando pensava che potesse essere scomparso. I suoi occhi si riempirono di lacrime. Voleva fare a pezzi il mondo intero e urlare fino a farsi squarciare la gola.


“Perché…! Perché…! Kuaaaaaah!!”


Agnus perse la calma e convocò tutti i suoi Cavalieri della Morte prima di precipitarsi su Marie Rose. Non aveva paura, nonostante sapesse che non aveva alcuna possibilità di farcela. Non era coraggioso. Semplicemente non aveva nulla da perdere.


“Muori! Muori! Muori!”


Non dispose il suo potere. Agnus usò tutte le sue capacità per sferrare una raffica di attacchi contro Marie Rose. Tuttavia, il suo corpo non gli diede retta.


“…?”


All’improvviso Agnus si rese conto che i suoi arti erano legati. Delle spine si erano diffuse nel suo sangue come una ragnatela e avevano legato anche i suoi Cavalieri della Morte .


“Questo è tutto ciò che sa fare il Contraente di Baal…? Tra l’altro, anche l’attuale Papa ha il suo stesso basso livello.”


Marie Rose, colei che aveva causato le spine di sangue, fissava Agnus con volto inespressivo. Si sarebbe vendicata di Baal se avesse cercato di fare del male a un uomo così insignificante? A quanto pare Baal non avrebbe battuto ciglio. La domanda sorgeva spontanea, ma Marie Rose continuava a guardare Fenrir.


“Finiscilo. Questo sarà un piccolo colpo per Baal.”


Non aveva l’enorme desiderio di distruggere la Chiesa di Yatan e i Grandi Demoni, ma così facendo sarebbe stata almeno fedele a sua madre. Marie Rose non aveva intenzione di vendicarsi cercando coloro che avevano espulso sua madre dall’Inferno, ma non aveva motivo di resistere alla possibilità di vendicarsi.


Su ordine di Marie Rose, Fenrir infilò la mano nel petto di Agnus.


“Cough!”


Agnus si piegò in avanti tossendo sangue rosso scuro. Mentre sentiva il dolore della carne che veniva scavata che le sue ossa e budella venivano estratte,  con la mente tornò a dolorosi momenti del suo passato.


Gli tornò in mente quando si era limitato a piangere per non aver potuto aiutare la su amata che veniva maltrattata dai potenti. Ora non era in grado di resistere alle violenze che i potenti esercitavano senza pietà. Era lo stesso. Agnus era terribilmente impotente. Aveva giurato di cambiare, ma non era cambiato.


“K… Kukuk! Kik! Kikikik!”


Aveva imparato come resuscitare la sua amata. Ora doveva solo cacciare un elfo. Agnus riacquistò la follia che aveva recentemente perso.


“Kahahahat! Kek!”


“…!?”


Fenrir trasalì per la sorpresa mentre estraeva il cuore di Agnus. Sembrava che Agnus stesse impazzendo mentre si mordeva la lingua, come se volesse suicidarsi. Contemporaneamente, il corpo di Agnus si deteriorò rapidamente: il suo sangue stava evaporando, la pelle e la carne marcivano e scomparivano diventando polvere. Lo stesso valeva per il suo cuore. Rimanevano solo un po’ di sangue e ossa mentre il suo corpo vibrava a causa delle spine nel sangue.


“Una mossa sciocca!”


Agnus era così determinato a proteggere il suo cuore da diventare un Non Morto…? Era incredibile che potesse dare un simile giudizio mentre era in preda al dolore e alla paura che il suo cuore fosse strappato quando era vivo. Fenrir non riuscì a gestire l’impennata di rabbia e il suo gomito andò a sbattere contro il cranio di Agnus, a cui era rimasta solo metà della pelle.


“… Kikik.”


Agnus rise. Il lich Mumud fluttuava sopra la sua testa.


“Fammi guadagnare tempo.”


Ordinò Agnus e Mumud lanciò di nuovo un incantesimo. Fenrir ignorò Mumud, ma l’espressione di Marie Rose era ferma.


La luce del potere magico di Mumud esplose. Per la prima volta, Fenrir venne ferito in modo significativo e tossì sangue, disperdendo le spine nel flusso sanguigno che legavano Agnus e i Cavalieri della Morte .


“Un potere magico straordinario.”


L’ammirazione del Gran Maestro Zikfrector permeò il caos della foresta.


Mentre le urla di Fenrir risuonavano, lo sguardo di Marie Rose era fisso su Mumud.


“Cosa hai fatto nella vita?”


Persino Marie Rose era stupita dal potere magico di Mumud.


Si diceva che fosse il mago geniale che aveva trasceso Braham in vita. Colui che era già morto era impotente di fronte a Marie Rose, che schioccò le dita. Una massa di sangue volò e fece saltare in aria Mumud e i Cavalieri della Morte. Era la fine.


“Zikfrector!”


Zibal arrivò nella foresta e trovò Zikfrector in piedi in mezzo alle fiamme. Era agitato perché aveva capito erroneamente che Zikfrector avesse fatto arrabbiare Marie Rose.


“Stai ben…?”


Zikfrector stava per rispondere a Zibal quando all’improvviso divenne quasi una statua. Il suo volto sempre inespressivo era pieno di sgomento e stanchezza. Marie Rose e Fenrir, che stava stringendo i denti per la vergogna, mostrarono una reazione simile.


Tutti fissavano il libro in mano ad Agnus. Era un libro che descriveva il peccato originale di un dio. Il libro era stato scritto dal colpevole che aveva fatto commettere il peccato a Shizo Beriache e al Sesto Malvagio Zik.


“Accidia…!”


Fenrir e Zikfrector si affrettarono a raggiungere il libro, ma era troppo tardi, Agnus lo stava già aprendo.


“Kihahahahat!”


La follia pervase nella foresta. Marie Rose, Fenrir e Zikfrector, che a malapena si era allontanato dalla Pigrizia grazie alla sua mentalità disciplinata, crollarono nello stesso momento.


“Tutto è fastidioso. Dormire… Russare.”


Fenrir si arrese e iniziò già a russare.


“La prontezza di Baal è fantastica…”


Zikfrector si conficcò un pugnale in entrambe le cosce per evitare che gli si chiudessero gli occhi.


Marie Rose scosse la testa e iniziò a lanciare incantesimi.


“Rimanderò la storia alla prossima volta.”


La magia di Marie Rose fu lanciata e lei e Fenrir scomparvero dalla foresta. Il teletrasporto fu abbastanza rapido da violare il buon senso. Gli occhi rosso sangue di Agnus si rivolsero a Zikfrector che era rimasto.


“Kik, kikik… Gli strapperò gli arti e lo ucciderò.”


“…”


Era una dichiarazione che in origine non poteva essere fatta. La Maledizione della Pigrizia era spaventosa. Nel lontano passato Zik aveva commesso il peccato di trascurare i suoi colleghi perché non riusciva a superare la Maledizione della Pigrizia. Durante la guerra contro gli dèi si era addormentato da solo senza aiutare i colleghi morenti.


Un passo dopo l’altro. Agnus si diresse lentamente verso Zikfrector che si stava addormentando. La vista di Agnus che impugnava una spada mentre erano rimaste solo le ossa gli ricordava la scena di un film horror. Di fronte a lui…


“Fermati.”


Zibal, bagnato di sudore, gli bloccò la strada. Zibal, che aveva controllato Zikfrector nel momento in cui si era addormentato, disse ad Agnus,


“Questa persona non dovrebbe morire ora. Non so quali errori abbia commesso contro di te, ma lascia correre per questa volta.”


I suoi occhi erano pieni di compassione mentre guardava Agnus. Sapeva già del suo passato e della ferita che portava con sé.


“Kuk… Kukuk…”


L’espressione di Agnus si distorse. Lo sguardo che Zibal gli lanciò… Agnus odiava quello sguardo più di ogni altro al mondo.


“Vai e muori.”


La spada di Agnus e quella di Zibal si scontrarono in aria. Agnus era stanco e Zibal aveva esaurito la sua abilità di evocare le macchine magiche. Entrambi stavano combattendo nella foresta, senza testimoni.


“Agnus! Che senso ha combattere? Sai che non possiamo competere nel nostro stato attuale!”


“Zitto! Stai zitto!”


“Merda! Calmati, stronzo pazzoide!”


“Kyaaaak!”


“Hiiik!”


Ad essere onesti, Zibal aveva paura di Agnus. Quello squilibrato si avvicinava a Zibal come uno zombie, facendolo rabbrividire. Sperava solo che i Cavalieri Rossi arrivassero dopo aver ripulito la situazione all’esterno. In quel momento…


“Tornado.”


Una potente tempesta si abbatté su di lui. Non era destinata a ferire Agnus o Zibal. La magia si era solo limitata a separarli.


“…?”


Gli occhi di Agnus e Zibal si voltarono verso la fonte della magia. Si vedeva una ragazza bionda.


“Basta… Fermatevi.”


Era una ragazza bionda con un’espressione triste. Si chiamava Euphemina.


“Tu… perché continui a seguirmi?”


Il volto di Agnus si contorse come un demone mentre gridava. Poi chiuse la bocca, perché una freccia era stata scoccata all’improvviso. La freccia trafisse il cuore di Euphemina.


“Ah…”


Agnus sentì scattare qualcosa dentro di sé.






Traduzione di Decchan04


Editing di E.C.
                                


                                



