---
title: Capitolo 1110
pubDate: 2025-02-27T07:38:51.442Z
tags:
    - overgeared
---


Le mani gli tremavano per l’eccitazione. Era difficile premere il pulsante di attivazione della capsula, che premeva ogni giorno da anni.


Dopo qualche minuto, le sue dita si calmarono. Il coperchio della capsula si aprì con un suono meccanico che ricordava gli effetti sonori dei film di fantascienza. Quello era il suo rifugio, l’unico spazio dove poteva liberarsi da una realtà peggiore dell’inferno.


“Luna…”


Agnus barcollò mentre si sedeva nella capsula.


‘Presto... Sta per accadere…’


Agnus era stato costretto a rimanere disconnesso dopo le due morti consecutive del giorno prima. Non era riuscito a dormire tutta la notte a causa dell’intensa euforia ed emozione. Il ricongiungimento con la sua amata…


L’unico desiderio del suo cuore presto sarebbe stato esaudito.


<em>‘… Ti vedrò, in questo mondo.’</em>


Insieme a quella promessa vuota, la coscienza di Agnus fu trasmessa a Satisfy. Ad attenderlo al risveglio nelle profondità dell’inferno c’era…


-Stai iniziando finalmente?


Era Baal appoggiato al trono. Il suo volto era coperto da un’ombra scura e Agnus non riusciva a vederlo. Tuttavia, sembrava saperlo, stava sorridendo. Stava ridendo di Agnus. Baal era presente, pronto a ridicolizzare e deridere Agnus. Nonostante questo…


“Creazione Defunta.”


Agnus usò un’abilità.


Era un’abilità finale, come la creazione di oggetti di Grid e la creazione di spade di Kraugel. Agnus eseguì diverse richieste al sistema. Alla fine…


“Io… Luna Caroline…”


La forza entrò nelle mani secche di Agnus che tenevano il ritratto dell’amata. La sua visuale era annebbiata e non riusciva a parlare. La risposta richiesta dal sistema non era ‘resurrezione’, ma ‘creazione’.


Sì, il sistema continuava a informarlo.


<em>‘Non stai resuscitando la tua vecchia amata, stai solo creando un corpo che prende in prestito la sua immagine. Due cose completamente diverse. Non ci saranno ricordi nel corpo. Corpo e mente saranno freddi e nel suo corpo scorrerà putrida sporcizia, non sangue caldo. Nel cuore circolerà odio, non affetto per te.’</em>


<em>‘Tienilo a mente. Le due cose sono diverse.’</em>


L’avvertimento colpì Agnus al cuore.


“Io… Io creerò Luna Caroline.”


Agnus si sforzò a pronunciare quelle parole.


Così si verificò un miracolo. Sull’altare la Pietra della Vita, il corpo dell’elfo scuro e il sangue e le ossa che aveva raccolto vorticarono insieme. Una luce nera esplose. Era nata Morte.


“Ah… Ahhh…”


La mente di Agnus si svuotò per un attimo. La sua razionalità era cambiata. Si limitò ad abbracciare il corpo morto che assomigliava all’amata dei suoi ricordi.


“Luna…”


“…”






[C’era un oggetto degradato tra i materiali usati per la creazione del defunto.]






[Il defunto che hai creato avrà una valutazione inferiore allo standard abituale.]






[Il defunto che hai creato, ‘Luna Caroline’, ha una valutazione rara.]






[La bassa valutazione ha fatto sì che ‘Luna Caroline’ abbia un’intelligenza scarsa.]






[La bassa valutazione ha fatto sì che ‘Luna Caroline’ abbia un corpo che si danneggia facilmente.]






Apparvero finestre di notifica di ogni tipo. Tutte avevano un contenuto sgradevole. Tuttavia, ad Agnus non importava.


‘La sua Luna’ era la cosa più preziosa al mondo.


Come si poteva discuterne il valore?


- Gli umani scappano davvero facilmente.


Baal rise cupamente sul trono.






***






Tentacoli inquietanti e bizzarri spuntarono dal suolo. Le foglie autunnali caddero fuori stagione ed esplosero. I fiori emettevano un fetore terribile che intorpidiva molti sensi.


“Disperdetevi se non volete essere trascinati dai tentacoli! Sparpagliatevi!”


“Tuttavia, dobbiamo restare uniti se vogliamo bloccare le frecce!”


I Cavalieri della Spada invasero la foresta dell’Albero del Mondo per ordine del Dio del Fulmine Kyle. All’inizio della foresta subirono un’imboscata. Centinaia di elfi nascosti non smettevano di scagliare frecce, quindi dovettero brandire scudi e spade senza sosta.


“Pant… Pant…”


Resh, che era solo un ranker ordinario, era già gravemente ferito. Il titolo di ‘ranker di alto livello’era comune tra i giocatori. Aveva superato le missioni nascoste grazie a Grid e Coke e il suo livello era salito rapidamente. Resh aveva raggiunto il livello 367, ma era ancora semplice debole per combattere in un posto come quello. Gli elfi, che si nascondevano nell’albero gigante mentre scagliavano una pioggia di frecce tanto fitta da coprire il cielo, avevano per lo più un livello simile o superiore a Resh.


<em>‘Lo standard dell’esercito principale è diverso. A questo punto, Kyle dovrebbe essere nel panico.’</em>


Resh bloccò a stento una freccia che gli era volata verso gli occhi e si guardò intorno. Vedeva i suoi compagni costretti a mettersi sulla difensiva. Anche i talentuosi cavalieri di Dulandal erano impotenti di fronte alla foresta dell’Albero del Mondo, che formava una fortezza ideale.


<em>‘Non possiamo sfondare le loro difese.’</em>


Le viti spinose circondavano l’area della foresta, mentre i cespugli bloccavano l’avanzata. C’erano anche le imponenti mura giganti create dopo migliaia di anni. Le bestie che strisciavano sopra erano più grandi dei mostri e gli elfi appollaiati erano tiratori scelti. Chi poteva sfondare con la forza?


<em>‘Il vecchio Imperatore non ha rinchiuso gli elfi qui dentro.’</em>


Era più corretto dire che non era stato l’Impero ad invadere quel luogo. Anche i Cavalieri Rossi sapevano che invaderlo era un atto suicida. La bocca di Resh contorse in una smorfia.


<em>‘Sei nei guai, Kyle.’</em>


L’idea di Kyle per cui gli elfi dovevano essere calpestati con la forza era un errore di valutazione. Erano avversari molto più forti e impegnativi del cavaliere anziano che aveva ucciso. Sarebbe stato punito per aver ignorato le convenzioni. Dulandal avrebbe saputo del suo fallimento e…


Sì, tutto sarebbe andato nella giusta direzione. Nel momento in cui Kyle avesse fallito il potere degli elfi sarebbe stato rivelato al mondo. Gli altri regni non avrebbero più cercato di sottomettere gli elfi. Al contrario, avrebbero comunicato con gli elfi e avrebbero raggiunto la vera unità.


Resh, che era diventato cavaliere per difendere la giustizia, credeva e sperava in questo. Sperava che il nemico che avrebbe dovuto abbattere in futuro sarebbe stato solo malvagio. Sinceramente non voleva più combattere contro quei bellissimi elfi. Tuttavia…


Resh non avrebbe dato la sua vita alle frecce degli elfi. Brandì la spada e lo scudo con tutte le sue forze. Anche se non voleva combattere, era determinato a sopravvivere fino alla fine. Doveva riprendere Kyle usando la forza bruta e i cavalieri che ne erano vittime il più possibile.


Fu solo per un momento. Un flusso di elettricità passò lungo le guance di Resh e fece esplodere un albero gigante.


“Ack!”


Tre elfi morirono in un istante.


“…?!”


Resh si voltò e rimase sbalordito. Kyle stava dietro di lui senza alcun segno di agitazione. Aveva previsto la forza della foresta, che era come una solida fortezza.


“Voglio risparmiare le forze, ma ti aiuterò un po’.”


Da tutto il corpo di Kyle si sprigionò una corrente. Le onde di elettricità che ricordavano la grande magia del Re Mago Goldhit si estesero in tutte le direzioni e penetrarono istantaneamente nell’intera foresta. Le bestie che combattevano con i cavalieri, le piante che brandivano bizzarri tentacoli e gli elfi che lanciavano frecce dagli alberi giganti furono tutti fulminati e caddero a terra. L’abilità su larga scala provocò una paralisi di massa. Ricordava il drago blu evocato da Grid. Anzi, era molto più veloce ed efficiente del fulmine che si abbatteva dal cielo.


“Perché sembra che stiate guardando il tramonto?”


Chiese Kyle ai cavalieri con sguardo assente mentre centinaia di elfi cadevano dall’albero.


“Non è più facile ucciderli mentre sono paralizzati?”


“Cough…”


I cavalieri esitarono mentre si avvicinavano agli elfi caduti. In quanto cavalieri, erano riluttanti a puntare la spada contro chi non poteva resistere.


<em>‘Sono nemici.’</em>


<em>‘Se non li uccidiamo, saremo noi a morire.’</em>


Era ridicolo parlare di ragione in guerra. I cavalieri non avevano scelta. Impugnarono la spada evitando gli sguardi velenosi degli elfi caduti. Era il preludio di un massacro. In quel momento…


“Un cavaliere deve agire con giustizia!”


Qualcuno gridò un verso di un antico voto cavalleresco.


“Cavalieri, non dovete uccidere chi non può resistere! È così anche sul campo di battaglia!”


Quelle erano le grida del cavaliere Resh.


“…”


Molti passaggi dei voti cavallereschi non erano realistici. La cavalleria era un ideale creato da cavalieri che morivano e vivevano in base ad esso, quindi si poteva dire che contenesse gli estremi dell’inefficienza e non era realistico. Per quesl motivo si rideva del codice cavalleresco. Tuttavia, la maggior parte dei cavalieri era diventata tale perché affascinata dal codice cavalleresco.


“…”


Le grida di Resh impedirono alle centinaia di cavalieri di agire. Tuttavia, fu solo per un momento. Durò meno di un secondo.


“Kyaack!”


“Keok!”


“Ugh…”


I cavalieri esitarono un attimo prima d’iniziare il massacro. Accoltellarono, tagliarono e uccisero gli elfi che non riuscivano a resistere.


Era passato molto tempo da quando erano diventati cavalieri. La realtà era più preziosa dei loro ideali. Avevano provato l’esperienza di non mangiare, avevano vissuto decine di esperienze e avevano famiglie da proteggere. Più di ogni altra cosa…


“L’ordine del comandante è più importante del codice cavalleresco.”


L’ultimo verso del codice cavalleresco offriva una scusa per scendere a compromessi con la realtà.


“Ah…”


Gli spasimi della morte…


Sangue rosso bagnò la terra e gli alberi. Lacrime e odio invadevano la possente foresta.


Resh fissava con aria assente l’orribile carneficina.


“Resh! Svegliati! Moriremo se non li uccidiamo!”


I cavalieri spinsero con forza una spada nella mano di Resh.


Resh era una persona retta. Non odiava il cavaliere più giovane che ancora gridava alla giustizia, proprio come lui il primo giorno. Anzi, spesso voleva che restasse lo stesso. Tuttavia, i cavalieri dovessero scendere a compromessi con la realtà. Dovevano costringere Resh a massacrare gli elfi. Se non avesse cambiato atteggiamento, sarebbe stato giustiziato dal furioso Kyle.


“Resh! Sbrigati!”


Kyle si avvicinava sempre di più. Il suo sguardo ardente fissava la schiena di Resh. I cavalieri ansiosi incitavano Resh, ma lui era ancora intontito. Provava un profondo senso di scetticismo.


Merda, non riusciva a capire perché fosse qui a fare qualcosa di sbagliato. Aveva iniziato Satisfy perché voleva sperimentare la vita dei cavalieri dei film che aveva desiderato fin da bambino. Inoltre, Satisfy era un gioco. I giochi erano un mezzo per intrattenere le persone. Allora, perché? Perché doveva affrontare ogni volta quella cosa?


<em>‘Dovrei smettere?’</em>


Resh strinse i denti quando Kyle gli arrivò alle spalle.


La mano di Kyle, ricoperta di corrente elettrica, puntava al collo di Resh.


“Dopo un eretico, abbiamo un traditore? Questa è un’organizzazione che deve essere riformata.”


“Zitto!”


La furia di Resh esplose quando ricordò l’insensato omicidio di Geon, il cavaliere anziano che si era preso cura di lui per molti anni. Gridò con tutte le sue forze, spremendo il suo potere e brandendo la spada. Naturalmente, fu inutile. Era chiaro che Kyle, che era al di sopra dei duchi, non avrebbe permesso all’attacco di un solo giocatore di raggiungerlo. Evitò leggermente la spada di Resh e rilasciò una corrente elettrica.


“La debolezza è peccato.”


Era un fatto che nessuno conosceva, ma Kyle era un seguace del dio della guerra. Kyle dava per scontata la logica della forza e Resh lo sentiva.


<em>‘Grid avrebbe potuto smascherare il lato debole di questo tizio…’</em>


In origine, era un pensiero che non poteva continuare fino alla fine. Kyle avrebbe sparato la corrente elettrica e Resh sarebbe dovuto morire.


“…?”


Eppure, era ancora vivo? Resh era perplesso.


Poi vide una schiena strana e sconosciuta. Una donna con i capelli bianchi fino alla vita. Indossava un’armatura a piastre, portava un grande scudo e teneva una spada in posizione solenne. La donna era anche un cavaliere, un cavaliere più virtuoso di chiunque altro in quel luogo.


“Mercedes…?”


“La tua convinzione è meravigliosa.”


Disse la sua bella voce riecheggiando nella foresta tinta di rosso. La corrente elettrica scorreva attraverso lo scudo mentre il leggendario cavaliere brandiva la Spada della Tigre Bianca, tagliando i capelli di Kyle.


“Tu…!”


Kyle stava per contrattaccare quando si fermò improvvisamente alla vista dell’armatura rossa di due generazioni prima che era ormai un pezzo di antiquariato. Tre cavalieri armati e un uomo biondo con un mantello blu caddero alla destra e sinistra di Mercedes.


“Cosa, cosa? Volevi salutare l’Albero del Mondo mentre passavi? Allora cosa sono questi nemici?”


“Piccola Mercedes. L’hai fatto di proposito?”


“È una coincidenza.”


I cavalieri in armatura rossa conversavano normalmente nel bel mezzo del campo di battaglia. Non c’era paura o nervosismo. Anzi, era Kyle ad essere un po’ nervoso. Era a causa di una cosa.


“Anguilla Elettrica Kyle. Sei cresciuto molto dall’ultima volta che ti ho visto.”


“Asmophel…!”


Erano gli ex Cavalieri Rossi che avevano guidato l’epoca d’oro dell’Impero.






Traduzione di Decchan04


Editing di E.C.
                                


                                



