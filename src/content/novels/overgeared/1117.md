---
title: Capitolo 1117
pubDate: 2025-02-27T07:38:51.456Z
tags:
    - overgeared
---


“Cosa? Un orco sta bene dopo aver subito la mia magia del sangue?”


“Grruk. Fa male. Vampiro. Cattivo! Grruk!”


“Un ragazzino come te non dovrebbe rispondermi! Ho vissuto centinaia d’anni più di te!”


“Una persona forte. Gruruk. Adulto!”


“Piccolo bastardo maleducato! Ack! Le mie patate! Ridammele!”


“…”


La battaglia di patate tra Teruchan, che aveva l’aspetto di uno zio sulla trentina, e Noll, un bellissimo adolescente che sembrava essere sulla ventina, si intensificò mentre il gruppo di Skunk li osservava con espressione sconcertata. Si trattava di una conversazione confusa in cui un vampiro e un orco carnivoro discutevano per una patata, quindi pensavano che fosse un bug.


<em>‘La patata rossa è speciale…?’</em>


Il gruppo di Skunk iniziò a prestare attenzione alle patate di sangue.


<em>‘I Cinque Anziani e il Chiyou. ’</em>


Nel frattempo, Grid stava pensando alla struttura del Regno di Hwan. Garam e Pagma erano gli yangban del Regno di Hwan. Sopra di loro c’erano il Chiyou che aveva superato la prova e i Cinque Anziani.


<em>‘Prima di tutto… Non credo che i comuni yangban siano degli dèi.’</em>


Grid conosceva bene Garam e Pagma. Il loro potere combattivo era unico, soprattutto quando Pagma sconfiggeva i Grandi Demoni, ma non era sufficiente per essere considerato un dio. Nel caso di Garam, la sua specialità era la ‘cecità’ e più volte era stato colto di sorpresa da Grid. Un dio non sarebbe stato così maldestro. Inoltre, la gelosia di Hexetia nei confronti di Pagma era dovuta al fatto che un ‘umano’ minacciava la specialità di un dio, una prova evidente che Pagma non era un dio.


<em>‘I Cinque Anziani e il Chiyou sono dèi, mentre quelli sotto di loro discendono dalle divinità…?’</em>


Un’ipotesi ragionevole. Grid ebbe un brivido lungo la schiena quando pensò alle due categorie di yangban e alla possibilità che tra i Cinque Anziani ci fosse una presenza simile a un re.


<em>‘Era il potere di un dio.’</em>


In passato c’era stato l’evento improvviso di una missione nascosta, ‘Richiamo del Cielo’. Si trattava di una missione massiccia per tutti i giocatori fabbri in cui Grid aveva condotto cento fabbri nel Continente Orientale. Lì aveva incontrato Garam e si era trovato in una situazione difficile. All’epoca Garam aveva detto di essere lì per catturarlo.


Proprio così. La missione che aveva attirato centinaia di migliaia di fabbri era in realtà una trappola per Grid. Grid era stato sedotto dai PNG con le missioni.


<em>‘Se ci penso ora mi viene la pelle d’oca.’</em>


Era impossibile creare una missione di tale portata se non si era dio. Quindi, era probabile che Garam si sia fossse aiutare da uno dei Cinque Anziani per organizzare la trappola. Gli dèi esiliati lo conoscevano già e non gli erano favorevoli.


Grid provò un vago senso di paura finché non ebbe un pensiero. Se non avesse conosciuto l’identità dell’Abisso, avrebbe potuto esplorarlo con successo ed entrare nel Regno di Hwan. Cosa avrebbe subito? Solo immaginarlo era orribile. Voleva ringraziare Lee Jeong.


<em>‘È uno strano destino.’</em>


A prescindere da come la pensava, il suo rapporto con gli yangban sembrava essere negativo. Il problema non era Garam. Grid aveva bisogno di più forza. Di informazioni. Un giorno sarebbe potuto cadere in una trappola e affrontare una crisi.


<em>‘Devo lavorare di più.’</em>


Non era il momento di essere sollevato per aver superato il livello 400, né di essere soddisfatto per essere diventato trascendente.


<em>‘Posso creare qualcosa come una fucina mobile?’</em>


A causa della natura della sua professione, Grid doveva passare molto tempo chiuso nella fucina. Ciò significava che non poteva cacciare spesso e che il tasso di crescita era basso.


<em>‘Voglio cacciare e fare il fabbro allo stesso tempo.’</em>


Naturalmente Grid aveva una fornace portatile. Tuttavia, una sola fornace non poteva ricreare l’ambiente completo di una fucina. C’erano delle limitazioni ovvie al tipo di oggetti e materiali che si potevano usare con la fornace portatile. Pertanto, era meno efficiente cacciare e fare il fabbro allo stesso tempo. E se avesse avuto una fucina portatile?


<em>‘E se lavorassi in una fucina nel bel mezzo della riserva di caccia mentre Noe e le Mani di Dio</em> <em>spazzano via le folle?’</em>


Il cuore di Grid batté forte per l’eccitazione mentre ci pensava. Lo considerava abbastanza fattibile.


<em>‘Sarebbe sufficiente costruire una baracca in un grande carro?’</em>


Sarebbe stato proprio come un camper. Si dava il caso che Grid conoscesse un nano abile. Il nano Ke era stato catturato da Grid dopo aver fatto irruzione nel castello e non poteva rifiutare facilmente la richiesta di Grid.


<em>‘È una razza che ama costruire cose, quindi se gli do una ricompensa ragionevole ci lavorerà</em> <em>attivamente.’</em>


“Vostra Maestà.”


“Sì.”


Grid si voltò quando sentì qualcuno che lo chiamava.


Da quanto tempo stavano aspettando? Erano tre cavalieri in uniforme.


Piaro li presentò,


“Andando in ordine vi presento Amelda, Kentrick e Dante. Quando Asmophel e io eravamo a capo dei Cavalieri Rossi si chiamavano Quinto, Settimo e Nono Cavaliere. Ognuno di loro ha un’alta reputazione. Hanno vissuto una vita difficile, quindi potrebbero non conoscere bene le formalità, ma sono molto abili e leali.”


“S-salve, Vostra Maestà! Vostra Maestà! Ho sentito parlare molto di voi!”


“Ho sentito che vi siete preso cura del Capitano Piaro e che avete ristabilito i nostri nomi. Vi sono profondamente grato per la vostra grazia.”


“È un onore. Questo mio corpo sarà anche vecchio, ma se me ne darete la possibilità vorrei servire Vostra Maestà con tutto il mio cuore.”


“È un piacere conoscervi.”


Non c’era niente di più gioioso al mondo che ricevere nuovi compagni e per giunta di ex cavalieri a una cifra. Tuttavia, Grid non era entusiasta. Girò lo sguardo dietro i tre cavalieri. Asmophel e Mercedes erano visibili. Mercedes aveva aiutato Asmophel per mesi, mentre lui aveva vagato da solo per anni per radunare vecchi compagni. Il cuore di Grid palpitò alla vista di loro in stracci.


“Tutti hanno sofferto.”


Grid passò davanti ai tre cavalieri e si diresse verso Asmophel e Mercedes, abbracciandoli forte. Si era allenato duramente nel corso degli anni, per cui il suo petto era abbastanza ampio da ospitare due persone contemporaneamente.


“Grazie per essere tornati sani e salvi.”


“… Sono felice di vedervi.”


L’abbraccio tra i tre continuò a lungo. Grid non riusciva a liberarsi dalle braccia che avvolgevano le due persone e sembrava non volerle più lasciar andare. Le emozioni nel suo cuore vennero percepite da entrambi.


“Vostra Maestà…”


“…”


Mercedes sorrise felice come una bambina, mentre Asmophel fece una smorfia. I peccatori non meritano di essere felici. Amelda chinò il capo osservando da lontano.


“A-Asmophel. Che pietà.”


“…”






***






Grid estrasse la Spada del Re e osservò i cavalieri a turno.






[Nome: Amelda


Età: 37
Sesso: Femmina


Razza: Umana


Titolo: Geografo


Trova terreni favorevoli ai tuoi alleati in qualsiasi luogo.


Aumenta la capacità di adattamento del gruppo al terreno del 100%.


Aumenta notevolmente la velocità di marcia dell’esercito.


Titolo: Chiacchierone


Ama le conversazioni. Assicuratevi di balbettare la prima parola per demoralizzare il nemico e ridurre leggermente le sue statistiche.


La probabilità di fornire potenziamenti quando si parla con gli alleati è bassa.


Livello: 435


Forza: 2.673


Resistenza: 1.960


Agilità: 2.300


Intelligenza: 2.105


Abilità: Spada dell’Impero (B), Genio della Spada (S), Geografia (SS)


Terzo Cavaliere degli ex Cavalieri Rossi. Era l’unica figlia di una famiglia che ha prodotto i più rinomati studiosi per generazioni. Si è unita ai Cavalieri Rossi dopo aver dimostrato un talento eccezionale con la spada. Da allora ha ottenuto innumerevoli successi in guerra.]






Nel caso di Amelda, il suo livello era molto basso in confronto a Singuled. Considerando che Singuled era Secondo Cavaliere e che Mercedes lo riteneva più forte di Asmophel, la differenza di livello era troppo grande. Il livello di Singuled era già 455 quando si sono incontrati per la prima volta qualche anno prima.


Inoltre, Singuled aveva un gran numero di titoli e abilità specializzate nel combattimento, mentre Amelda era più insolita. Non era un cavaliere. In effetti, non sembrava molto forte. Tuttavia, le sue statistiche totali erano straordinariamente alte e la sua capacità di usare la geografia come un comandante sembrava eccezionale. In particolare, l’abilità Genio della Spada era straordinaria.






[Genio della Spada]






[Le abilità classificate come ‘abilità di spada’ possono essere apprese senza un libro delle abilità.


È limitata a un totale di cinque tipi.


Abilità attualmente apprese (1/5): Spada dell’Impero.]






<em>‘Cosa significa imparare le abilità senza un libro delle abilità?’</em>


Grid scosse la testa quando si rese conto di una cosa.


<em>‘È possibile insegnarle?’</em>


Forse.


<em>‘Imparerà se le insegno le mie danze della spada?’</em>


No, è improbabile. Potrebbe essere possibile se Genio della Spada fosse un’abilità di grado SS, ma era solo di grado S. Non sarebbe stata in grado di apprendere abilità leggendarie.


A Grid venne in mente Kraugel.


<em>‘Kraugel deve aver imparato molte tecniche di spada anche prima di diventare un Santo della</em> <em>Spada.’</em>


Cosa sarebbe successo se Kraugel avesse insegnato ad Amelda?


<em>‘Ho sentito che c’è persino una tecnica di spada che aumenta la forza. Se Amelda acquisirà quel</em> <em>tipo di tecnica, supererà le sue carenze e diventerà molto forte.’</em>


La domanda era se Kraugel l’avrebbe aiutata.


<em>‘Glielo chiederò la prossima volta.’</em>






[Nome: Kentrick


Età: 41


Sesso: Maschio


Razza: Umana


Titolo: Cavaliere dell’Annientamento


Aumenta l’attacco fisico del 15% e la potenza d’attacco delle abilità a bersaglio singolo del 50%. Infligge più danni ai nemici con salute maggiore.


Titolo: Avanguardia


Può indossare tutti i tipi di armatura e la difesa delle armature equipaggiate aumenta del 10%.


Una volta all’avanguardia della battaglia, si ottiene uno scudo proporzionale alla propria salute massima.


In battaglia il primo bersaglio attaccato verrà colpito incondizionatamente e avrà un’alta probabilità di essere ucciso all’istante.


Livello: 440


Forza: 3.820


Resistenza: 2.190


Agilità: 1.215


Intelligenza: 503


Abilità: Spada dell’Impero (B), Carica (A), Comando di Carica (S), Taglio della decapitazione (SS).


Il Settimo Cavaliere degli ex Cavalieri Rossi: la sua capacità di spaziare sul campo di battaglia è impareggiabile. Persino Piaro ha rinunciato all’avanguardia quando era con lui.]






[Nome: Dante


Età: 73


Sesso: Maschio


Razza: Umana


Titolo: Veterano


Tutti gli attacchi infliggono un colpo critico e c’è un’alta probabilità di colpire un punto debole.


Quando attacca, il 30% dell’armatura del bersaglio viene ignorato e c’è una bassa probabilità di disarmarlo.


Titolo: Vecchiaia Vigorosa


Sempre immune ai colpi critici, riceve danni per conto degli alleati vicini. Riduce l’80% dei danni subiti dai compagni di squadra.


Livello: 480


Forza: 1.820 (▼)


Resistenza: 650 (▼)


Agilità: 715 (▼)


Intelligenza: 1,503


La sua vita sta per giungere al termine.


Abilità: Spada dell’Impero (S), Spada della Senilità, Guardia del Corpo (S), Riserva di Forza (SS).


Nono Cavaliere degli ex Cavalieri Rossi. Una potenza che padroneggia le basi di Spada dell’Impero ed è un mentore per tutti i Cavalieri Rossi.


È molto più debole ora che è vecchio, ma spesso mostra una forza sorprendente.]






“…”


Era una cosa buona per Kentrick. Pensava di aver fatto centro. Poi il cuore di Grid si raffreddò quando confermò le informazioni di Dante. La frase ‘la sua vita sta per giungere al termine’ trafisse Grid. Fu costretto a pensare a Khan. Grid fece un respiro profondo e mostrò un sorriso il più ampio possibile ai tre cavalieri,


“Ho delle lacune, ma cercherò di non farvi vergognare come vostro re.”


“È un onore, Vostra Maestà.”


Risposero vigorosamente i tre cavalieri inginocchiandosi. In quell’immensa foresta, la cerimonia di giuramento dei cavalieri che si svolse sotto la luce dorata del sole non era squallida, ma piuttosto solenne e sacra. I cavalieri, che erano già stati abbandonati dai loro padroni, avevano giurato fedeltà a un nuovo padrone e il nuovo padrone giurava fedeltà a loro.


“Waaaaaaaah!”


I Cavalieri della Spada esultarono dalla loro posizione.


‘Pazzi bastardi.’


Kyle schioccò la lingua sconcertato.






Traduzione di Decchan04


Editing di E.C.
                                


                                



