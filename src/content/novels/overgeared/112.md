---
title: Capitolo 112
pubDate: 2025-03-10T08:59:29.217Z
tags:
    - overgeared
---


Al centro, Grid brandiva Dainsleif. Poi, una lama di energia oscura fu proiettata in avanti. 


<i>Peeeong!</i>


<i>Kuwaaah!</i>


Il guardiano fu confuso dalle sue braccia deformate e urlò quando la sua faccia venne colpita.


“Hoh?”


Che reazione era ad un solo colpo? Grid sorrise al potere di Trascendenza, poi brandì ancora Dainsleif.


<i>Papat!</i>


Due lame si proiettarono in avanti a forma di croce e colpirono il petto del guardiano.


<i>Kuweeeeeoh!</i>


Il goìuardiano provò ancora più dolore. Grid rise alla scena e impugnò la spada in diagonale. Le lame si curvarono come una frusta e colpirono con precisione il retro del collo del guardiano. Le lame di energia oscura di Grid continuavano a volare in avanti. 


<i>Kwang! Kwaang! Kwa kwa kwang!</i>






[Hai inflitto un danno di 4,100.]






[Hai inflitto un danno di 3,730.]






[Hai inflitto un danno di 4,450.]






La potenza di attacco di Dainsleif era raddoppiata grazie al fulmine rosso. Gli attacchi di Grid erano molto più potenti della precedente abilità Collegamento. Aveva anche un’abilità diversa che poteva essere utilizzata senza alcuna restrizione. 


“Ira del Fabbro!”






[Ira del Fabbro è stata attivata. La tua potenza di attacco e la tua velocità di attacco aumenteranno significativamente per 20 secondi.]






Grid scatenò Ira del Fabbro e indirizzò la sua furia completamente sviluppata contro il guardiano. 


“Muori! Muori! Muori! Puhahaha!”


<i>Pepepepeok!</i>






[Hai inflitto un danno di 5,500.]






[Hai inflitto un danno di 5,350.]






[L’effetto opzionale dei Guanti in Metallo Migliori si è attivato, permettendoti di attaccare l’obiettivo due volte.]






[Hai inflitto un danno di 10,940.]






[Hai inflitto un danno di 5,900.]






<i>Kwaaaaah!</i>






Era una battaglia a senso unico. A causa delle costanti lame volanti, il Guardiano del Labirinto non riusciva ad avvicinarsi a Grid.






Se le sue braccia fossero state apposto, avrebbe potuto utilizzare delle manovre difensive con entrambi gli arti. Tuttavia, questi non erano in grado di muoversi come voleva a causa delle martellate di Grid. Era solamente un sacco di sabbia senza potersi difendere. 


<i>Kuoooh!</i>


Un’onda d’urto si verificava ogni volta che il guardiano veniva colpito, aumentando il collasso dello spazio. Jishuka era agitata mentre osservava la battaglia dall’alto.


“Grid è ancora in pericolo.” Vantner chiese a Jishuka. “Non dovremmo aiutarlo? Perché stiamo fermi qui?”


Anche Jishuka era un’attaccante fisica, ma la sua potenza di attacco non aveva pari. Le sue frecce potevano infliggere enormi danno al Guardiano del Labirinto, e in questo momento Jishuka si trovava nella posizione perfetta per tirare. Era naturale domandarsi perché Jishuka stesse semplicemente guardando anziché aiutare. 


Jishuka spiegò, “Certo, posso aiutare ma… Penso che Grid si arrabbierebbe con me. Non è così?”


Vantner si colpì la fronte. Poi annuì alle sue parole.


“Si, sembra giusto tenendo conto della sua personalità. E’ ovvio che si infurierebbe se qualcuno interferisse nel mezzo del combattimento e prendesse i suoi punti esperienza.”


“Esatto, e Grid da solo sarà sufficiente. Voglio soltanto che si affretti un po’.”


Jishuka aveva capito che il Guardiano del Labirinto aveva un livello inferiore rispetto a quello del Guardiano della Foresta. L’alta difesa, salute e potenza di attacco erano uguali o più alte dell’altro Guardiano, ma il Guardiano del Labirinto aveva una debolezza fatale.


‘Non ha abilità.’


Esatto. Jishuka stava osservando da un po’ e aveva notato che il Guardiano del Labirinto non aveva usato una singola abilità. Il Guardiano della Foresta possedeva ogni tipo di abilità subdole come stordimento ad ampio raggio ed evocazione di golem, ma il Guardiano del Labirinto era semplicemente una massa di metallo con alte statistiche.


Jishuka gridò a Grid dall’alto dello spazio sotterraneo.


“Guarda dietro il guardiano. Vedi una piccola grotta? Se ti sembra che l’area stia per crollare, scappa da lì!”


“Okay!”


Grid ricevette l’informazione e avanzò verso il guardiano. Continuò a sparare le due lame in sua direzione, in modo che non potesse contrattaccare. 


“E’ una potenza di fuoco schiacciante.”


“Il danno e la tenuta sono superiori in tutti gli aspetti.”


Jishuka e Vantner si sentirono fiduciosi.


‘Quel tipo, non ha usato tutte le sue abilità durante l’assalto a Malacus e contro la Gilda Giant.’


‘Con la forza di Grid, gli sarà possibile vincere contro Regas?’


Dall’altro lato, il Guardiano del Labirinto venne messo con le spalle al muro.


‘Ecco.’


<i>Kuwuong.</i>


Vide l’entrata di una piccola grotta nella parete su cui era appoggiato il guardiano. Grid usò Movimenti Rapidi e brandì Dainsleif. L’aura volò dalla spada e colpì gli occhi del golem.


<i>Kuoooh!</i>


I suoi occhi si infiammarono di rosso a causa del fulmine, poi Grid gli comparì davanti.


“Arte della spada di Pagma!”


La durata di Trascendenza era scaduta, e nello stesso momento il tempo di ricarica di Collegamento era terminato.


“Collegamento!”


<i>Jjejeong! Jjang! Jjeejeeeong!”</i>


Quando Grid aveva appreso per la prima volta Collegamento, era stato in grado di maneggiare la sua spada sei volte. Una volta che si fu abituato, poté maneggiarla otto volte. Poi, crebbe in battaglia e il numero di volte aumentò a 10. 


<i>Ku… Wooh!</i>


Il Guardiano del Labirinto venne colpito da dieci lame di fulmini rossi e cadde in ginocchio.


“Arte della spada di Pagma...!”


Grid spiccò un balzo e impresse tutta la sua forza in Dainsleif.


“Assassinio!”


Puoook!


Lo spadone nero penetrò nella testa del guardiano, e una finestra di notifica spuntò davanti a Grid.






[Hai sconfitto il Guardiano del Labirinto del Grande Mago Braham!]






[Hai ottenuto 180 pezzi di oro.]






[Hai ottenuto 90 pezzi di minerale di ferro deluxe.]






[Hai ottenuto 33 pezzi di ferro nero.]






[Hai ottenuto 45 pezzi di oricalco.]






[Hai ottenuto 3 Pietre Magiche Deluxe.]






[Hai ottenuto la Chiave dello Scrigno del Tesoro di Braham.]






[Hai ottenuto 45,350,000 punti esperienza.]






[Sei salito di livello.]






[Sei salito di livello.]






[Sei salito di livello.]






[Sei salito di livello.]






[Sei salito di livello.]






[Sei salito di livello.]






[Sei salito di livello.]






[Sei salito di livello.]






Durante l’assalto a Malacus, Grid aveva 17 persone nel suo gruppo. Di conseguenza, la quantità di esperienza ottenuta era stata minima a causa della distribuzione dei punti. Ma adesso aveva ottenuto così tanta esperienza poiché aveva portato a termine un raid da solo.


Il livello di Grid, arrivato al 106 grazie alla caccia ai golem nel labirinto, era schizzato al 114 all’istante. In più, aveva ottenuto dozzine di costoso ferro nero e oricalco, ma la sua espressione non era bella.


“A parte l’esperienza, le ricompense sono spazzatura...”


Era davvero deluso. Un mostro boss non avrebbe dovuto lasciar cadere almeno un oggetto unico?


‘Il mostro aveva delle alte statistiche e nessuna speciale abilità di attacco, ma… Non avrebbe dovuto dare degli oggetti, essendo il boss?’


Il Guardiano del Labirinto non aveva usato nessuna abilità dall’inizio fino alla sua morte. Agitare le sue braccia era il suo unico schema di attacco, perciò non poté fare nulla dopo che le sue braccia erano state deformate. Ma c’era ancora un fatto da considerare.


Jishuka e Vantner non lo sapevano, ma Grid non aveva attivato dozzine delle trappole magiche di Braham non appena era caduto in questo posto?


Era virtualmente impossibile reagire a trappole così improvvise. Il danno si aggirava a centinaia di migliaia di punti. Grid era sopravvissuto soltanto grazie alla sua passività, ma altri utenti sarebbero senza dubbio morti a causa di quelle trappole.


Queste ultime erano presenti anche durante il raid, quindi anche se il Guardiano del Labirinto fosse debole, la difficoltà del raid stesso sarebbe stata più alta di quella contro Malacus. Eppure le ricompense per l’assalto erano solo dei materiali di produzione?


‘Certo, il ferro nero e l’oricalco sono costosi ma... Speravo in degli oggetti più speciali.’


<i>Kurururung.</i>


In quel momento lo spazio cominciò a crollare attorno a Grid. Il fabbro superò i resti del guardiano ed entrò nella piccola grotta. Allora li vide. Tre scrigni erano posti l’uno accanto all’altro all’interno della grotta!


“Ohhh!”


Grid si ricordò della Chiave dello Scrigno del Tesoro di Braham che il Guardiano del Labirinto aveva lasciato cadere. 


“Puhahaha! Ecco! La vera ricompensa e in realtà a parte!”


Grid era in piedi davanti ai tre scrigni.


Il primo era elaboratamente decorata e brillava intensamente. Era giusto definirlo uno scrigno del tesoro. Affianco, il secondo scrigno era completamente graffiato e il decoro era semplice. Non era visibile nulla di speciale. E infine, l’ultimo scrigno. Era semplicemente un vecchio scrigno di legno.


E c’era una sola chiave!


Una persona normale penserebbe che lo scrigno decorato sia un trabocchetto, e che il vero tesoro sia quello vecchio. No, uno scrigno normale senza niente di particolare potrebbe non essere il vero scrigno del tesoro. Questo avrebbe scatenato delle profonde riflessioni.


Ma Grid era un ragazzo semplice.


“Ovviamente, questo scrigno luccicante è lo scrigno del tesoro! Preoccuparsi su una decisione farebbe solamente aumentare la mia indecisione!”


Grid estrasse la Chiave dello Scrigno del Tesoro di Braham dal suo inventario, poi posizionò la chiave nello scrigno ornato.


<i>Ssik!</i>


Grid sorrideva, sicuro di sé. Aveva inserito la chiave nello scrigno del tesoro senza alcuna preoccupazione. Lo scrigno rispose aprendosi completamente.


“Ohhhh!”


Ci fu un lampo di luce accecante e allora il contenuto fu rivelato! Grid deglutì in attesa, poi si rabbuiò.


“...Cos’è questo?”


Nello scrigno non c’erano né tesori variopinti, né oggetti rari. C’era soltanto un uovo. Esatto. Non era l’uovo di un particolare mostro o animale, era solamente un uovo. Un comunissimo uovo, a giudicare dalla grandezza, dalla forma e dal colore.


“...?”


Grid era basito. Aveva combattuto il mostro e aveva raggiunto questo posto, solamente per ritrovarsi con un uovo?


“...”


Il corpo di Grid tremò. Alla fine non riuscì più a trattenere la sua rabbia ed urlò.


“Dannazione! Che schifo! Che diavolo?! Quest’uovo non potrebbe nemmeno placare la mia fame! No, perché in primo luogo c’è un uovo in uno scrigno del tesoro? Ha senso, maledetti operatori? Se dovete creare un gioco, rifletteteci un po’.”


Se ne era dimenticato a causa del suo recente attacco di fortuna.


“...Già, in origine sono stato sfortunato.”


Era questo un segno che la sua infelicità sarebbe ritornata? Grid sembrò spaventato, poi sospirò. Guardò i restanti due scrigni con espressione irritata. 


“Il vero tesoro è in uno di quegli scrigni...” Ripensandoci, era stato troppo ingenuo. “Avrei dovuto aprire lo scrigno vecchio...Hah...”


Osservò il primo scrigno per vedere se avesse potuto riciclare la chiave usata, ma era già stata distrutta.


“Non voglio tornare indietro così… Aspetta.”


Grid ebbe improvvisamente un’idea. La attuò senza indugiare.


“Creazione oggetti!”






[Che oggetto vuoi creare?]






Grid rispose alla domanda del sistema.


“Una chiave.”


Esatto. Grid avrebbe creato un passe-partout in modo da poter aprire i restanti due scrigni. L’abilità di Creazione Oggetti aveva un numero limitato di utilizzi, perciò avrebbe dovuto fare attenzione, ma Grid era pienamente conscio di ciò dopo aver creato Failure. 


‘Avere una chiave universale che può aprire qualsiasi cosa mi sarà utile in futuro. E’ troppo utile per rinunciarci, anche se dovrò consumare uno slot.’


Gli scrigni del tesoro erano elementi importanti nei giochi. In particolare, i giocatori di RPG’s e di giochi di avventura erano costretti a tenere chiavi per gli scrigni del tesoro. Venivano a contatto con numerosi scrigni durante le loro avventure. E se ci fosse stata una chiave universale che avesse potuto aprire tutti i tipi di scrigni? Sarebbe stato veramente perfetto. Sarebbe stato in grado di ottenere qualsiasi tipo di ricompensa ogni volta che avrebbe trovato uno scrigno. 


Era la stessa cosa in Satisfy.


‘C’è bisogno di un passe-partout.’






[Hai deciso?]






Il determinato Grid annuì.


“Si.”






[Quali materiali vorresti usare?]






La chiave di Braham era stata creata usando ferro nero, lo stesso materiale di cui era fatta anche Dainsleif.


‘La tenuta del ferro nero è particolare. Se la facessi di questo materiale, potrei utilizzarla in maniera semipermanente.’


La chiave di Braham era monouso per la natura dell’evento, ma la chiave di Grid sarebbe stata diversa. Grid prese la sua decisione.


“Ferro nero.”






[Per favore disegna l’oggetto.]






“Hmmm.”


Da questo momento, Grid fece attenzione. Come sarebbe dovuta essere la chiave universale che avrebbe potuto aprire qualsiasi cosa? Grid se ne preoccupò. Non era facile da decidere. Improvvisamente, ricordò i ladri nei drama, film ed anime che aveva visto.


‘Un filo...!’


I ladri. I ladri abili non riuscivano ad aprire qualsiasi serratura con soltanto due fili di ferro? Anche se lo aveva visto in un film, sarebbe potuto essere davvero possibile. Alla fine, Grid disegnò due pezzi di filo sul progetto. Erano troppo sottili, quindi li cancellò e li disegnò di nuovo. Dopo aver delineato la forma di un pilastro cilindrico, fece un piccolo foro al centro e vi collegò due fili.


Era molto approssimativo, ma Grid ne fu soddisfatto e cliccò il bottone ‘finito’. Allora il sistema gli diede, come sempre, un’ultima possibilità.






[Hai deciso? Una volta completato il progetto, il numero di abilità di creazione disponibile diminuirà di 1 unità.]






“Ho deciso!” Grid replicò energicamente.


Allo stesso tempo, ogni tipo di numeri e lettere comparvero su tutto il disegno. Dopo un po’, il progetto fu completato.






[Per favore descrivi le caratteristiche dell’oggetto.]






“Un’incredibile chiave dal design scientifico che può aprire qualsiasi tipo di serratura!”






[Per favore dai un nome all’oggetto.]






Dopo veniva il nome.


“Chiave Universale!”






[Hai deciso per ‘Chiave Universale’?]






“Si!”


Yiing~


L’ologramma completo della Chiave Universale apparve davanti a Grid, insieme alla descrizione.






[Chiave Universale]






Una chiave fatta di ferro nero. La forma è un po’ ambigua per essere definita una chiave. Quando è appesa al collo, sembra una collana. Quando agganciata al polso, sembra un bracciale.


All’apparenza è molto misera, ma è fatta con eccellenti materiali. In più, le prestazioni sono sorprendentemente spettacolari. Può aprire molti tipi di serrature.


* Più è alta la destrezza dell’utilizzatore, maggiori sono i tipi di serrature che possono essere aperte.


Condizioni per l’Utilizzo: Destrezza più di 300.


“Ci siamo!”


Il risultato era stato un enorme successo. Grid non era il numero uno in destrezza?


“Questo è l’oggetto per me! Puhahat.”


Adesso doveva semplicemente crearla, ma per farlo era necessario fondere il ferro nero. Sarebbe dovuto ritornare alla fucina. Grid non voleva farlo.


‘Mi sono perso nel labirinto, è stata una coincidenza essere caduto qui. Riuscirò a tornare indietro? E se questa grotta svanisse completamente mentre sono via? E’ un luogo pieno di tesori, quindi non sarà facilmente visibile agli altri… Forse c’è un tempo limite che la farà scomparire?’


Poi sentì la voce di Jishuka provenire da dietro di lui.


“Grid! Sei al sicuro?”


Era preoccupata siccome era da troppo tempo che Grid non era uscito dalla grotta. Il fabbro fece un ampio sorriso.


“Era una Freccia di Fenice...? Sembra abbia una temperatura abbastanza alta...”


Le Frecce di Fenice di Jishuka erano state l’ultimo attacco che aveva mostrato durante l’assalto a Malacus. La freccia di fuoco ricordava una gigantesca fenice e della lava bollente emergeva dal luogo dove era esplosa. Era un’abilità che infliggeva un danno tremendo, ma Jishuka non la usava spesso perché consumava il 100% del suo mana. Ma adesso, Grid la obbligò. 


“Jishuka, mi vedi proprio fuori dalla grotta? Per favore, scocca una Freccia di Fenice lì.”


“Cosa?”


Jishuka aggrottò le sopracciglia. Voleva che usasse la sua abilità dove non c’era nulla? Pensò che Grid fosse pazzo. Quest’ultimo vide che la ragazza non aveva capito che spiegò.


“Ho bisogno del fuoco in questo momento per fondere dei minerali. Soltanto un minuto, devo creare un piccolo oggetto.”


“...Stai dicendo che vuoi che usi la mia Freccia di Fenice per accendere un fuoco?”


“Esatto.”


“...”


La tecnica suprema di un’arciera esperta veniva usata per fondere dei minerali? Jishuka si vergognò. Si morse il labbro e tremò mentre Grid insisteva.


“Non sei nella posizione per rifiutare la mia richiesta. Hai capito? Ci sono molte gilde che mi accoglierebbero.”


“...”


“Non è difficile, no? Non essere così orgogliosa.”


Grid non era più timido in sua presenza, era abbastanza adattabile da approfittare delle persone. Jishuka ebbe l’impressione che fosse una persona completamente diversa rispetto al Grid che aveva incontrato due settimane fa. Era alquanto rassicurante.


“Va bene.”


Era meglio aiutarsi l’un l’altro.


‘Grid è un fabbro che può creare oggetti leggendari. Aiutarlo a produrne uno non è una brutta cosa.’


Jishuka pensò il più positivamente possibile mentre puntava il suo arco verso le macerie dello spazio sotterraneo. Poi avvertì Grid.


“Fai attenzione all’impatto.”


<i>Hwaruruk!</i>


Una piccola fiamma si materializzò sulla punta della freccia, e improvvisamente si tramutò in una gigantesca sfera di fuoco. Allora Jishuka gridò. 


“Freccia di Fenice!”


<i>Kaaaaaack!</i>


Era l’urlo di uno pterodattilo? Un forte grido echeggiò attraverso la caverna, ferendo le orecchie di Grid. Mentre sentiva dolore l’uccello di fuoco volò fuori dalla caverna, lasciando dietro di sé un sentiero in fiamme. Poi, scomparve all’istante.


Grid identificò il luogo che stava bruciando e si affrettò a raggiungerlo con espressione luminosa. Tirò fuori incudine e martello e cominciò a fondere il ferro nero. Nel frattempo, Jishuka era stata prosciugata del 100% del suo mana e si appoggiò alla parete, sentendosi stordita.


“La mia mossa speciale usata in questo modo… Non mi sento per niente bene.”


Dall’altra parte, Vantner aveva visto cosa era accaduto e stava adocchiando Grid con invidia.






‘Riuscire a gestire Jishuka in questo modo...Questa è la prima volta che incontro un uomo come te, Grid! Sei eccezionale!’






Traduzione di MoonRoro29


Editing di Libusemumei
                                


                                



