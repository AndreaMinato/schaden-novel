---
title: Capitolo 1120
pubDate: 2025-02-27T07:38:51.458Z
tags:
    - overgeared
---


“P-perché il Capitano ha un aratro in mano?”


“Piaro è un contadino.”


“S-siete in pensione…”


Negli ultimi decenni, Amelda aveva sperimentato in prima persona quanto fosse terribile e precaria la vita del fuggitivo. Gli arti rotti erano una cosa comune e lei aveva incrociato la morte parecchie volte. Piaro era il principale traditore, quindi la sua vita doveva esser stata più terribile della sua…


<em>‘Dev’essere stato ferito gravemente. Non riesce più a impugnare una spada…’</em>


Ad Amelda salirono le lacrime agli occhi. Si risentiva per le bugie raccontate da Mercedes in cui diceva che Piaro stava bene. Mercedes avrebbe dovuto essere onesta, a prescindere da quanto fosse stata dura la verità. Allora sarebbe stata mentalmente pronta.


Amelda perse temporaneamente i sensi nel bel mezzo di quell’assurda situazione. Stava versando lacrime, quando la rafflesia sulla spalla di Piaro si mosse. Cominciò a dimenarsi freneticamente.


-Puraaaaaaaah!


“Ugh!”


La rafflesia brillava mentre urlava e il volto di Grid impallidì. L’urlo gli lacerava le orecchie e l’orribile fetore gli provocava ogni sorta di anomalia di stato.


“Si è svegliata circondata da brutte persone, quindi è normale che sia spaventata.”


Disse Noll schioccando la lingua, come se avesse capito la reazione della rafflesia.


A quel punto, Noll era già fuggito lontano. I vampiri erano una razza con sensi olfattivi ben sviluppati e lui non riusciva a sopportare il fetore della rafflesia. Grid e Mercedes erano in prima linea nel gruppo. L’uomo dai capelli neri e dallo sguardo feroce e la donna dai capelli bianchi e dallo sguardo calmo estrassero la spada nello stesso istante, sembrando stranamente ben assortiti.


“Dedicati al recupero. Teruchan, tu ritirati fino a dove si trova Noll.”


“Grruk. Un guerriero non scappa… Kweek.”


“Teruchan è svenuto!”


“Mio signore, lasciate fare a me. Voi concentratevi sul nemico che avete di fronte.”


“Mi fido di te, Asmophel.”


Grid fissò la rafflesia e si lasciò alle spalle i colleghi confusi.


<em>‘Questa è la nostra occasione.’</em>


Piaro lo aveva detto. Aveva scavato il terreno mentre la rafflesia dormiva. Noll aveva parlato di quanto sarebbe stata agitata nel vedere il bellissimo Grid dopo il risveglio. Proprio così: la rafflesia era relativamente non protetta. Era il momento di decidere il vincitore e il perdente.


Mercedes annuì quando lesse l’espressione di Grid. I due si approntarono a saltare in avanti.


“Huhu, sei sorpresa.”


Piaro sorrise gentilmente e accarezzò la rafflesia. Poi, accadde qualcosa di straordinario.


-Purah…?


La rafflesia smise di urlare. La bocca piena di denti aguzzi si aprì e la rafflesia inclinò la testa, perplessa, mentre veniva accarezzata da Piaro.


“Che carina. Non ti preoccupare, nessuno ti farà del male. Huh?”


L’espressione di Piaro s’irrigidì. Si accorse che lo spessore del gambo della rafflesia non era uniforme e che una parte era rigonfia.


“Oh, hai mangiato qualcosa che non andava?”


-Pura?


La rafflesia rimase sconcertata dal tocco caldo che sentì per la prima volta e scosse la testa. Quell’essere non capiva affatto il linguaggio umano. Tuttavia, la rafflesia riusciva a percepirlo per qualche motivo. Quell’essere umano era preoccupato per lei… No, stava cercando di ucciderla.


-Kieeeek!


La vigile rafflesia urlò, perché Piaro le strinse improvvisamente il collo.


“Sopportalo solo un po’. Kuoong!”


Sussurrò Piaro alla rafflesia, che si dibatteva freneticamente mentre ne teneva il gambo, mettendo forza nelle braccia e nella schiena mentre stringeva fino a diventare rosso. Piaro piegò la vita all’indietro e appoggiò a terra la rafflesia capovolta. Era un impeccabile german suplex.


“…?”


“…?”


Piaro aveva trattato la rafflesia con gentilezza, quindi Grid e Mercedes interruppero il loro attacco sconcertati. Fare un german suplex dopo averle assicurato che nessuno le avrebbe fatto del male…?


<em>‘È una nuova strategia per cacciare i mostri?’</em>


Naturalmente quel metodo aveva funzionato perché si trattava di un mostro di tipo pianta. Piaro doveva esser riuscito a farlo perché era un contadino leggendario e poteva interagire con le piante.


<em>‘È efficace?’</em>


Anche Grid avrebbe voluto provarlo. Nel momento in cui lo pensò…


Cough, cough!


Qualcosa nello stelo cominciò a muoversi a poco a poco e raggiunse i petali della rafflesia.


“Bene. L’hai sopportato bene.”


Piaro elogiò la rafflesia e abbracciò ancora una volta il fusto, strappandolo dal terreno. Poi lo stelo si serrò e accadde qualcosa di straordinario.


- Purururururur!


La rafflesia urlò e cominciò a vomitare. Dal gambo emergeva una materia estranea insieme a un’essenza rancida. L’identità del corpo estraneo era proprio quella che Grid si aspettava.


“Beniyaru!”


Beniyaru dei 12 Te era stata mangiata dalla rafflesia. Al risveglio era ricoperta da un liquido bianco appiccicoso.


“Huh…”


Piaro si tolse i vestiti e coprì la nuda Beniyaru. Poi si mise sulla spalla la rafflesia barcollante, che aveva perso le sue sostanze nutritive, e allo stesso tempo sostenne Beniyaru.


“Stai bene?”


“Tu…”


L’odore della terra calda, una voce forte come le radici di un albero gigante e occhi dolci come il sole nel cielo…


Naturalmente Beniyaru conosceva l’identità di quella persona.


“Piaro…”


Un ‘vero uomo’, diverso dagli elfi deboli e spregevoli… Una persona che mostrava le cose con i fatti, non con le parole e l’aveva salvata ancora una volta. Beniyaru fu accolta dall’ampio petto di Piaro e iniziò a piangere. Non si vergognava del fatto che un membro dei 12 Te fosse stato salvato da un essere umano. Anzi, voleva solo appoggiarsi a qualcuno almeno una volta.


“…”


Piaro diede silenziosamente una pacca sulla schiena a Beniyaru. Una donna che aveva sofferto ripetutamente nel corso degli anni. Aveva finto di essere forte, ma oggi era eccezionalmente pietosa con Piaro.


Nel frattempo, Grid si trovò di fronte a una finestra di notifica.






[La missione ‘Cerca’ è stata annullata.]






[L’affinità con l’Albero del Mondo è aumentata leggermente come ricompensa per aver completato la missione. C’è il presentimento che non ci vorrà molto prima che tu riceva una nuova benedizione dall’Albero del Mondo.]






[Hai raggiunto la massima affinità con Beniyaru come ricompensa per aver completato la missione. Beniyaru accoglierà qualsiasi tua richiesta, tranne una proposta di matrimonio.]






<em>‘È una cosa buona?’</em>


Chi voleva farla la proposta? Forse era troppo consapevole a causa suo aspetto. Era leggermente meno carina di Mercedes. Grid brontolò dentro di sé a causa del suo orgoglio prima di scoppiare a ridere.


<em>‘Perché mai dovrei andare dietro alla ragazza di Piaro, in primo luogo?’</em>


Grid vide il modo in cui Piaro teneva stretta Beniyaru tra le sue braccia.


<em>‘Ora è davvero… va bene adesso.’</em>


C’era un caldo sorriso sul volto di Grid mentre infinite emozioni e felicità gli riempivano il cuore. Piaro, che in passato era stato legato alla vendetta, voleva ricominciare ad amare. Grid avrebbe sostenuto Piaro come suo re, amico e discepolo.


<em>‘Khan.’</em>


Grid guardò il cielo azzurro. Era per nascondere le lacrime che gli scorrevano.


<em>‘Stai guardando?’</em>






***






Nel villaggio degli elfi, Beniyaru  fu abbracciata da degli elfi scalzi e lieti che fosse tornata sana e salva. In particolare, un’elfa dal viso tondo piangeva con il naso che colava. Era Deruyaru. A differenza degli altri membri dei 12 Te, non le importava della sua dignità.


“La rafflesia appare nel mondo solo nel momento in cui cattura la sua preda perché è pericoloso per lei rimanere esposta all’aria per lungo tempo. Sono costrette a vivere in profondità nel terreno. Le loro occasioni per cacciare sono poche, quindi trascorrono quanto più tempo possibile a digerire la preda. Si può dire con certezza che sono sempre in letargo, tranne quando catturano la preda.”


Deruyaru spiegò perché Beniyaru era riuscita a sopravvivere nonostante fosse stata mangiata dalla rafflesia.


“Non si è estinta da molto tempo a causa della sua cautela e dell’abitudine di andare al letargo.”


“Eh, povera creatura.”


- Pura…


Grid ascoltò la spiegazione mentre Piaro sembrava rilassato. Accarezzò la rafflesia sulla sua spalla.


… No, sarebbe morta? Grid notò che le foglie della rafflesia erano notevolmente appassite. Un mostro perdeva esperienza e oggetti dopo la morte. Era stato positivo per Grid, ma per Piaro? Nel momento in cui Grid lo pensò…


“Mio signore, ho una richiesta.”


Disse Piaro con espressione seria,


“Una richiesta?”


Grid sbuffò come un toro. Era una richiesta di Piaro, che si era sempre sacrificato. Grid era felice ed emozionato perché lo prese come una prova che Piaro aveva completamente aperto il suo cuore.


“Dillo e basta. Ascolterò tutte le tue richieste.”


Gulp. Beniyaru non sapeva perché, ma deglutì. Sembrava che si aspettasse qualcosa.


Piaro esitò a lungo prima di parlare.


“Voglio portare questa piccolina nel Regno di Overgeared e crescerla.”


“…”


L’espressione di Beniyaru si raffreddò.


Grid era agitato.


“Una pianta mangia-uomini?”


“È una piantina molto intelligente. Non farà del male a nessuno se la istruirò bene.”


“Perché vuoi crescerla?”


“Questo… Hum hum, è una piantina tosta che vive sottoterra. Questa piccolina è ovviamente ingrado di adattarsi al terreno in cui è radicata e il cambiamento sarà sicuramente positivo. Il fatto che la Foresta dell’Albero del Mondo sia definita la terra più grande e fertile al mondo ne è la prova.”


“La terra qui è fertile a causa dell’Albero del Mondo, no?”


“… Inoltre, se istruisco questa piccolina, potrà agire contro gli intrusi. Sarà la protettrice dei contadini.”


“Sì.”


“… Eh?”


“Richiesta accolta.”


“I-il Capitano può davvero crescere un mostro?”


“Non la istruirai a fondo? Ho fiducia in te.”


“Mio signore…!”


Le vere intenzioni di Piaro erano già state svelate. Voleva crescere quella pianta. Quello era sufficiente per Grid. A dire il vero, Grid non riusciva a capire i gusti di quella persona, ma voleva ascoltare i desideri di Piaro. Voleva che Piaro fosse felice d’ora in poi. Solo allora…


- Potrebbe sembrare brutto dal punto di vista umano, ma la rafflesia è una brava bambina, a differenza del suo aspetto. In primo luogo, protegge la foresta dagli intrusi malintenzionati.


Nella foresta risuonò la voce dell’Albero del Mondo.


La sua voce calda ripristinò lo spirito e la resistenza del gruppo di Grid, che aveva affrontato molti incidenti.


- È stata sola per molto tempo, ma è un bene che ora abbia incontrato un padrone gentile.


“Ah.”


Quello era il motivo per cui l’Albero del Mondo voleva trovare la rafflesia anziché ucciderla. Grid si sentì illuminato quando l’Albero del Mondo parlò.


- Ti ringrazio. Il Re Eroe salva sempre i miei figli. Ho molte aspettative nei tuoi confronti.


“…”


Le parole che in passato sarebbero state un complimento non fecero altro che aggiungere un peso sulle spalle di Grid. La Dea della Luce aveva costruito la terra sopra le radici dell’Albero del Mondo. Quanto sarebbe stato felice di essere lodato da quella madre coinvolta nella creazione del mondo? Tuttavia, il Grid di oggi era calmo.


“I miei cari compagni sono quasi morti.”


Grid aveva qualcosa che voleva dire.


“So che ami gli elfi con il cuore di una madre. Sono naturalmente grato di poter aiutare la Madre e gli elfi. Nonostante ciò, mi rifiuto di lasciarmi sacrificare dalle azioni degli elfi.”


“…”


Tutti gli elfi che gridavano per la mancanza di rispetto nei confronti della madre tacquero.


Notarono ciò che Grid stava cercando di dire.


“Gli elfi hanno occupato tutte le foreste del continente e le forze umane hanno iniziato a reagire, travolgendoci. Naturalmente so perché gli elfi occupavano le foreste. Volevi difendere la natura che è stata sfruttata dagli umani per anni e rivendicare i diritti degli elfi. Volevi creare un luogo di conversazione con gli umani. Ma qual è stato il risultato?”


La violenza richiedeva altra violenza. La mancanza di socialità degli elfi era una cosa che non avrebbe mai dovuto essere trascurata.


Remiyaru, uno dei 12 Te, si fece avanti.


“Nostro eroe e benefattore, cosa vuoi dire?”


La domanda era dettata da una pura curiosità più che da antipatia. La risposta di Grid fu semplice.


“In futuro, gli elfi dovrebbero riferirsi a me prima di fare qualsiasi cosa.”


“Cosa…”


Gli elfi si agitarono, questo non era diverso da una sottomissione. Assomigliava all’atteggiamento dell’Impero di Saharan nel lontano passato.


“Hai intenzione di decidere tu la politica degli elfi?”


“No, voglio solo darti un consiglio. Ci sono molte persone intelligenti intorno a me. Saranno in grado di indicarti una direzione migliore.”


“…”


Gli elfi avevano già lavorato con Grid e lo capirono subito. L’attuale Grid non diceva bugie. Non c’erano pretese. Lo stava facendo per gli elfi. Inoltre, stava solo dando loro un suggerimento.


Deruyaru annuì in risposta.


“Penso che sia una buona idea!”


Beniyaru acconsentì.


“Non possiamo più comportarci così.”


Gli altri elfi ebbero reazioni simili.


“Non conosciamo gli esseri umani.”


“Non sarebbe meglio stabilire relazioni diplomatiche formali?”


“Desidero risiedere nel Regno di Overgeared per uno scambio reciproco.”


“Tu, Beniyaru?”


“Sì, è quello che desidero.”


“…”


Grid aveva la sensazione che avrebbe acquisito nuovi preziosi compagni.






Traduzione di Decchan04


Editing di E.C.
                                


                                



