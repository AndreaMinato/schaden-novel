---
title: Capitolo 114
pubDate: 2025-03-10T08:59:29.218Z
tags:
    - overgeared
---


Grid era stupito dall’ammasso di oro davanti a lui. Nel frattempo, l’ombra di qualcuno comparve dallo scrigno che stava emettendo fumo. Jishuka la notò e attacco di riflesso.


<i>Paang!</i>


Caricò una freccia in meno di un secondo e la scoccò. Come avrebbe reagito la presenza ad un attacco di fuoco così rapido? 


<i>Peng!</i>


“Eh?”


“Cosa?”


Jishuka e Vantner erano scioccati. L’ombra che si sporgeva dallo scrigno aveva puntato un dito e ridotto in cenere la freccia dell’arciera. 






[Non sono il benvenuto al mondo dopo 300 anni? E’ triste.]






L’ombra era un bellissimo uomo dai capelli lunghi, e gli occhi visibili attraverso i capelli fluenti, erano taglienti. Osservò a turno Jishuka e Vantner, prima di posare lo sguardo su Grid, come se non fosse interessato a loro.


‘Quest’uomo è forte. Come minimo è allo stesso livello di Malacus.’


Aveva direttamente annullato il rapido attacco di fuoco di Jishuka. La ragazza e Vantner erano certi che avrebbero perso se avessero combattuto. Erano sollevati che non fosse interessato a loro, ma per Grid era diverso. Non fu in grado di comprendere la situazione e urlò furiosamente a colui che aveva tentato di ucciderlo.


“Tu cretino! Perché cerchi così all’improvviso di uccidere una persona? Sei un vile bastardo! Come farai a prenderti le responsabilità per le tue azioni? Huh? Heok?”


Grid, che aveva sfoderato Dainsleif, trasalì improvvisamente per la paura e indietreggiò. L’uomo che era comparso dallo scrigno aveva il corpo trasparente e i suoi piedi fluttuavano a mezz’aria. Era un fantasma.


“H-hik...!”


Aveva pensato che dal piccolo scrigno fosse emersa una persona molto flessibile, ma in realtà era un fantasma.


Grid era un soldato dell’esercito che aveva votato se stesso al suo paese, ma era purtroppo debole contro i fantasmi. Era pieno di così tanta paura che pensò di farsela sotto. Il suo volto era pallido e scosso. 


‘Sarei dovuto entrare nella marina!’


Grid fu preso da un rimorso tardivo quando il fantasma gli parlò.






[Sei sopravvissuto alle mie trappole magiche. Hai aperto tutti e tre gli scrigni che avevano serrature differenti. Siccome sei stato protetto dal pavranio, sei l’Erede di Pagma?]






“L’Erede di Pagma? Che cos’è?”


Shh. Sembra che la missione di Grid stia andando avanti. Fai silenzio e non interrompere.”


Jishuka si ritirò in un angolo e portò con lei il confuso Vantner. I suoi occhi brillavano mentre fissava Grid e il fantasma che discutevano.


‘Questa è l’occasione per scoprire esattamente quale è la classe di Grid.’


Dall’altra parte, Grid cominciò a riprendersi dall’aver visto un fantasma.


‘Ha menzionato l’Erede di Pagma… La missione di classe in pausa riprenderà di nuovo?’ 


L’animo di Grid si era completamente ripreso. Fece un respiro profondo e rispose.


“Esatto, sono l’Erede di Pagma. Tu chi sei?”


L’uomo fantasma rispose.






[Ero noto come il Grande Mago Braham. Sei venuto nel labirinto creato da me per i minerali? Se sei l’Erede di Pagma, ti saresti dovuto interessare a questo posto molto tempo fa. Non sembri avere molto interesse e attaccamento ai minerali, a differenza di Pagma.]






Questo fantasma affermava di essere il leggendario grande mago, Braham! Se Grid aveva capito ciò che stava dicendo, il Labirinto del Golem sembrava essere un luogo creato per l’Erede di Pagma. Era un posto molto affascinante per Grid poiché i golem erano fatti di molti minerali e il labirinto stesso era miniera. Era riuscito a collezionare minerali ovunque al suo interno.


‘Sarei venuto molto prima se avessi sentito parlare in precedenza di questo posto… Ma...’


Era assurdo.


“Hai creato un posto come questo perché mi stavi aspettando? No, e se non fossi mai venuto qui in tutta la mia vita?”






[Ho ideato altri 27 luoghi come questo per il continente. Anche se in ritardo, credevo che un giorno ci sarebbe stato un incontro. Personalmente, speravo sarebbe avvenuto molto prima.]






“...Quindi perché volevi incontrarmi?”


Braham indicò il metallo che fluttuava davanti a Grid.






[Il suo nome è pavranio. E’ l’apogeo di tutti i minerali creati con le abilità di Pagma e la mia magia. E’ più duro dell’adamantio, metallo di dio, più leggero del mithril, ed ha una buona compatibilità con il potere magico. Ha anche la stupefacente elasticità della jaffa.]






“Cosa?”


Un minerale contenente tutti i vantaggi dei materiali di alta classe? Se fosse vero, potrebbe davvero essere definito l’apogeo. 






[...Può decidere per se stesso e muoversi di sua spontanea volontà. Questo è il suo unico lato negativo.]






‘Un minerale creato da Pagma...’


Grid non sentiva più la voce di Braham. Era perso nella ricchezza e nella bellezza del pavranio che fluttuava in aria.


Avrebbe potuto gestire un minerale creato da Pagma? Gli sarebbe piaciuto provare, anche se avesse fallito. Quale potrebbe essere il risultato se creasse un oggetto con questo minerale? Era l’opportunità per sperimentare indirettamente le abilità di Pagma attraverso il minerale da lui creato.


La curiosità dominava Grid, ma a Braham non piaceva che lui non gli stesse prestando attenzione. Puntò ancora una volta il suo piccolo dito, poi <i>ttak</i>! Generò delle fiamme. Erano le fiamme che avevano bruciato la freccia di Jishuka. La sfera di fuoco volò in direzione del volto di Grid ed esplose. 


<i>Kwaang!</i>


“E’ folle...!”


Ancora una volta, il pavranio protesse Grid, sano e salvo grazie ai suoi veloci riflessi, poi digrignò i denti.


“Che cosa?” Perché mi stai di nuovo attaccando improvvisamente?”


Lo sguardo di Braham era rivolto al pavranio, non a Grid.


[Quel maledetto pezzo di metallo… Mostri ancora favoritismi nei confronti del fabbro.]


“Hey! Cos’era quello? Eh? Sei pazzo! Perché mi hai attaccato all’improvviso?”


Grid era turbato dall’essere ignorato. Lo sguardo di Braham si spostò su di lui, e questi gli spiegò brevemente perché lo aveva attaccato.






[Rimani concentrato.]






“...”


Era l’atteggiamento di un insegnante costoso! A Grid non piaceva, ma si concentrò in modo da far progredire la missione. Allora Braham cominciò la sua spiegazione.






[La fine della vita… Speravo che Pagma mi creasse qualcosa, lo avevo aiutato nella creazione del pavranio soltanto per poter vedere esaudito il mio desiderio. Ci sono voluti 9 anni e 11 mesi per completarlo, ma c’era un limite. Pagma, pieno di forza e salute, morì poco dopo il completamento del pavranio. Anche qualcuno venerato come una leggenda non poté fuggire agli anni e morì di vecchiaia.]






“...”






[Fu tutto invano. Tutto ciò che speravo di realizzare sembrò perduto. Visitai i nani e gli chiesi di crearmi qualcosa usando il pavranio, ma i loro piccoli ammassi di muscoli non riuscivano nemmeno a fonderlo. Ero disperato! Mi sentivo angosciato!]






Braham urlò prima di avvicinarsi a Grid. I suoi occhi erano pieni di emozioni contrastanti come rabbia, gioia, e anche follia.






[Ma ora ho incontrato te! L’Erede di Pagma! Voglio che tu porti a termine l’ultima speranza che Pagma non era riuscito realizzare! Fallo! Il Recipiente dell’Anima! Ricompensa tutti i miei sforzi per aver protetto il pavranio anche dopo la mia morte!]






“Il Recipiente dell’Anima?”


In quel momento comparve una finestra di notifica davanti a Grid.






[Erede di Pagma]






Difficoltà: Missione di classe


Hai ovviamente ereditato le abilità da fabbro di Pagma, così come la sua arte di spada.


Ma non sai ancora chi fosse Pagma.


Chi era Pagma? Se fosse stato semplicemente un fabbro con ottime abilità, le sue leggende non si sarebbero diffuse in tutto il continente.


Segui le leggende di Pagma. Se riuscirai a collezionare tutte le leggende, comprenderai Pagma veramente ed erediterai il suo volere. 


In quel momento, nascerà una nuova leggenda.


* Non c’è un tempo limite per questa missione di classe.


* La missione per la classe leggendaria ha il potere di trasformare il mondo di Satisfy, a seconda del risultato.


Condizioni per il Successo della Missione di Classe: Completa tutte le missioni collegate con successo.


Ricompensa per il Successo della Missione di Classe: Sconosciuta.






* Missione per la Seconda Classe: [Risurrezione del Grande Mago.]






Il leggendario grande mago Braham era un genio. Regnò come miglior mago sin da quando cominciò ad apprendere la magia. Un mito narrava che era sopravvissuto al drago Trauka senza morire. Crescendo, cominciò a rimpiangere l’essere mortale. Mentalmente e fisicamente, aveva già trasceso la sua umanità. Pertanto, voleva diventare immortale.


Dopo molte ricerche, ideò il ‘Recipiente dell’Anima’, che avrebbe riprodotto la sua anima mortale in una immortale. Ma il Recipiente dell’Anima è un oggetto che non esiste in questo mondo ed è impossibile da creare.


Cercò un minerale interamente nuovo sarebbe potuto essere usato come materiale per il Recipiente dell’Anima, e venne a sapere che il suo vecchio amico Pagma stava cercando di creare un minerale che non facesse parte di questo mondo. Andò da lui e lo aiutò col suo lavoro. I due combinarono le loro forze e crearono il minerale chiamato pavranio. 


Braham non aveva dubbi che il pavranio sarebbe potuto essere usato per produrre il Recipiente dell’Anima, ma l’unico fabbro che poteva fonderlo era Pagma, che sfortunatamente morì di vecchiaia.


Alla fine, Braham non realizzò il suo sogno!


Attese il giorno in cui l’Erede di Pagma sarebbe nato per creare il Recipiente dell’Anima, creando 28 miniere e plasmandovi un labirinto prima di morire. Ogni labirinto è pieno di minerali, e credette fosse abbastanza per attirare l’Erede di Pagma.


Ora sono passati 300 anni. Dei 28 pezzi dell’anima di Braham che sono stati sigillati nei 28 labirinti, una ti ha finalmente incontrato.


Braham vuole creare il Recipiente dell’Anima, attraverso cui risorgerà col corpo e l’anima di un immortale.


* Condizioni per il Successo della Missione di Seconda Classe: Creare il Recipiente dell’Anima.


Ricompensa per il Successo della Missione di Seconda Classe: Un’enorme quantità di pavranio.


“Un’enorme quantità di pavranio? Questo non è tutto il pavranio?”






[Non avevo detto che ci sono altri 27 labirinti sparsi per il continente? Esistono anche altri 27 grumi di pavranio. Se creerai il Recipiente dell’Anima con quel pavranio, ti darò quello che rimane.]






L’adamantio si diceva provenisse dal regno degli dei. Il mondo umano ne conteneva solo una piccola quantità, rendendolo il più raro fra tutti i minerali. Ma una grande quantità di adamantio del mondo degli dei non poteva essere eliminata.


D’altra parte, il pavranio era un minerale prodotto artificialmente. Il metodo per crearlo non esisteva più in questo mondo. Il volume era più limitato di quello dell’adamantio, e non solo questo. Anche la prestazione era superiore a quella dell’adamantio. L’opportunità per ottenere un minerale così di valore non era qualcosa che Grid poteva mancare e, inoltre, non aveva ragioni per rifiutare la missione di classaggio. 


Grid prese facilmente una decisione ed annuì.


“Va bene! Creerò il Recipiente dell’Anima!”


Ma c’era un solo problema.


“Come lo faccio? Posso fare semplicemente una ciotola per il riso?”






[Una ciotola per il riso?]






Il Recipiente dell’Anima che avrebbe unito i 28 pezzi di anima e lo avrebbe reincarnato in un’anima immortale era stato paragonato ad una ciotola per il riso! L’adirato Braham avrebbe voluto uccidere Grid seduta stante, ma si contenne e riuscì a malapena a spiegare.






[Il dio della salute e della saggezza, Judal. Il dio della guerra, Dominion. La dea della luce, Rebecca. Il dio dell’oscurità e della pestilenza, Yatan. Lascia che benedicano il pavranio. Dopo ciò, usa il pavranio divino per creare qualunque ciotola tu voglia, fintanto che possa contenere qualcosa. Poi portala a me, e non fare tardi.]






Grid espresse il suo disappunto.


“Devo ottenere una benedizione dai quattro dei? Come posso riuscirci? In modo particolare, ho una relazione ostile con la Chiesa di Yatan.”






[In passato, ho sopraffatto con la forza ogni chiesa e ho chiesto di benedirlo… Se fosse impossibile, cerca di scoprire un altro metodo. Lusingali o implorali, in ogni caso devi riuscirci con qualsiasi mezzo.]






Braham sembrava avrebbe ucciso Grid se non lo avesse fatto. Poi, la sua anima cominciò a dissolversi. Era soltanto uno dei 28 pezzi dell’anima, perciò era difficile mantenere al lungo questa forma.






[All...ora Ere...de di Pag...ma, io cre...do in t...e...]


Era come guardare un video. Braham usò la sua forza per dire le ultime parole prima di svanire completamente.


I pensieri di Grid si misero in movimento.


‘Grazie al raid di Malacus, la mia affinità con le chiese di Rebecca, Dominion e Judal è aumentata. Non so se questa affinità sia tanta o poca, ma almeno non verrò ucciso. Si, il problema è la Chiesa di Yatan. Dannazione! Come potrei ricevere una benedizione dal Dio Yatan?’


Dall’altra parte, Jishuka aveva osservato l’evento silenziosamente, e inviò un sussurro a Laella, la maga della gilda.


<i>- Conosci il mago chiamato Braham?</i>


Laella rispose immediatamente.


<i>- Assolutamente. Braham è il potente mago della storia. La maggior parte della magia a Satisfy è stata creata da lui e si potrebbe definire il maestro di tutti i maghi. Non ce n’è uno che non sappia chi sia Braham.</i>


<i>- Heh… È così importante? E Pagma? Chi è Pagma?</i>


<i>- Pagma? Non ne sono sicura… Questa è la prima volta che ne sento parlare.</i>


Pagma e Braham erano stati il più grande fabbro e il più grande mago di tutti i tempi, con numerose leggende loro riguardanti. I PNG erano a conoscenza di personaggi storici come Pagma e Braham poiché avevano studiato la storia di Satisfy sin dalla giovane età.


Ma era diverso per gli utenti. A differenza dei PNG, gli utenti investigavano solamente sui loro interessi. Jishuka era un’arciera, quindi non sapeva nulla di Braham, mentre la maga Laella conosceva soltanto Braham ed era completamente ignara dell’esistenza di Pagma.


Jishuka diede un ordine a Vantner. 


“Voglio che investighi su chi sia Pagma.”


Se avessero saputo chi fosse Pagma, avrebbero potuto certamente capire l’identità di Grid, che era l’Erede di Pagma.


‘In realtà non avevo previsto di scavare più a fondo...’


Grid si presumeva avesse una classe leggendaria nascosta. Non poteva perdere l’occasione di capire quale fosse. 


“Huh?”


Gli occhi di Jishuka si spalancarono mentre era persa nei suoi pensieri, questo perché il corpo di Grid aveva cominciato a fluttuare in aria.


“Ah! Gli stivali...! Come è possibile?”


Vantner era scioccato dopo aver scoperto che Grid stava usando gli Stivali di Braham. Non avevano un livello limite di 240? Nel frattempo, Grid era solo al livello 114, e di conseguenza non sarebbe dovuto essere in grado di indossarli. 


‘In realtà il mantello che Grid sta indossando è il Mantello di Malacus… Ricordo che questo ha un livello limite di 200.’ A Jishuka tornò in mente quando Grid riuscì a impugnare la Spina del Profondo Lamento di Ibellin. ‘Forse Grid può usare tutti gli oggetti, indipendentemente dalle condizioni di utilizzo?’


Continuava a rimanere sorpresa mano a mano che conosceva Grid. Nello stesso momento, Grid volò verso il soffitto dello spazio sotterraneo collassato e disse ai due.


“Per prima cosa ritornerò alla fucina.”


<i>Peeng!</i>


Grid passò attraverso il soffitto e scomparì subito dalla vista. Jishuka e Vantner piansero per l’ammirazione.


“Kuk~~~~~! Fantastico!”


“... È più incredibile di quanto pensassi. Questo gioco si basa veramente sul potere degli oggetti, giusto?”


Immaginarono quanto apparisse bello Grid che volteggiava mentre brandiva uno spadone. Forse avrebbe provocato scalpore. Era apparso un guerriero che poteva volare! Un guerriero che sottraeva la magia dei maghi! I titoli di copertina continuavano in maniera simile.


In realtà, era un fabbro.






Traduzione di MoonRoro29


Editing di Libusemumei




                                


                                



