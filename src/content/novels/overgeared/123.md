---
title: Capitolo 123
pubDate: 2025-03-10T08:59:29.220Z
tags:
    - overgeared
---


“Io… Ho spinto Rin in tutto questo…”


Nel cortile del Vaticano.


Isabel stava piangendo con il viso nascosto sulle ginocchia. Si sentiva in colpa per aver trascinato lì Rin.


“Volevo rifiutare l’ordine di Sua Santità… Ma ho avuto paura… So quanto Rin odi l’attuale Vaticano… È colpa mia… Rin è tornata qui per colpa mia…”


Cassus cercò di lenire il suo dolore, “Se avessi rifiutato l’ordine di Sua Santità, Rin sarebbe stata riportata qui da qualcun altro. Rin sarà grata di essere stata accompagnata con gentilezza da un’amica piuttosto che trascinata da un estraneo. Quindi, ti prego, non incolparti per questo.”


“…”


Isabel alzò lentamente la testa. Lo guardò con occhi lucidi. Si scostò con attenzione i lunghi capelli di platino lontano dagli occhi e chiese gentilmente.


“Rin… Cosa le accadrà ora?”


Il papa aveva convocato i membri di alto grado della chiesa per decidere il destino di Rin. Isabel voleva assistere, ma il papa non le aveva dato il permesso, facendole provare ancora più ansia. Non voleva che Rin venisse trattata ingiustamente.


Cassus non riuscì a dire una parola.


‘Forse Rin… Potrebbe essere privata delle sue qualifiche, o nel peggiore dei casi, potrebbe perdere la vita.’


In apparenza, le Figlie di Rebecca erano trattate come esseri sacri, seconde solo al papa e ricevevano il rispetto di tutti. Tuttavia, i membri anziani della chiesa declassarono le Figlie di Rebecca come meri e sacrificabili oggetti di potere. Fintanto che i tre artefatti divini fossero stati preservati, le Figlie di Rebecca potevano essere rimpiazzate in ogni momento.


‘Adesso, le Figlie di Rebecca sono persone che servono il papa. Rappresentano una spina nel fianco per il papa attuale. Egli vorrà nuove Figlie di Rebecca, che saranno incondizionatamente leali.’


Il papa avrebbe cercato di tramandare i tre artefatti divini a nuove persone.


‘Rin non è la sola ad essere in pericolo. Forse, prima o poi, Isabel…’


Il cuore di Cassus perse un colpo. Le Figlie di Rebecca erano cresciute in chiesa. Sapevano vivere solo come supporti per la chiesa!


‘… Una volta che saranno diventate inutili, verranno abbandonate.’


Perché stava accadendo una cosa così terribile?


‘Che triste destino.’


Isabel aveva solo 17 anni mentre Rin ne aveva 19.


Erano nate con un naturale potente potere divino e avevano imparato a combattere e ad essere leali alla chiesa sin dall’infanzia. Se fossero state abbandonate dalla chiesa, sarebbero state in grado di adattarsi alla vita ordinaria? Sarebbe stato ancora più spiacevole se fossero state uccise. Era troppo crudele per loro morire senza aver mai provato il calore di una famiglia, degli amici o di un amore.


‘Inoltre…’


Una volta che le nuove Figlie di Rebecca fossero nate, dato che sarebbero state assolutamente leali al papa, nessuno avrebbe più potuto fermare il papa. Da quel momento in avanti, la Chiesa di Rebecca avrebbe percorso il cammino verso la completa corruzione. La cosa stava sfuggendo di mano.


“Qualcuno…”


Cassus, che di solito era una persona stoica ed inespressiva, non riuscì a nascondere cosa stava pensando. Una lacrima scese sul suo viso per la prima volta in tutta la sua vita.


“Qualcosa, per favore… ci salvi…”


“Cassus…?” Isabel si imbarazzò per l’aspetto insolito di Cassus. Non aveva idea di cosa fare. “P- Perché stai piangendo così all’improvviso? Uh? È… A causa mia? Sono così deprimente che ti sto facendo piangere? Mi dispiace. Mi dispiace, perciò smettila di piangere. Andrà tutto bene. Rin se la caverà ed un giorno Dea Rebecca condurrà Sua Santità sulla strada giusta.”


Isabel era di spirito libero. Nonostante fosse stata duramente cresciuta dalla chiesa, possedeva una forte personalità. C’erano state molte volte in cui aveva fatto stancare le persone, ma aveva un cuore caldo come la luce del sole. Lei si trovava nella posizione più difficile, eppure stava sorridendo e confortando i suoi sottoposti?


Cassus si rattristò ancora di più al pensiero che una vita così sacra, bella e affettuosa giungesse al termine. Nel momento in cui stava per scoppiare a piangere.


“Perché un uomo grande e grosso sta piangendo? Eh? Soprattutto di fronte ad una ragazza. Che vergogna.”


“…!”


Perché questa voce era familiare? Cassus rimase sorpreso dall’apparizione di una figura inaspettata e velocemente si guardò alle spalle. Un giovane uomo, dai capelli neri, stava lì in piedi con un sorriso.


“Ne è passato di tempo, Cassus.”


“Grid…!”


Il Castello di Winston aveva richiesto il supporto di un prete per creare lo Scudo Divino e venne inviato Cassus. Quella volta, Cassus si legò a Grid mentre venivano realizzati i due Scudi Divini. Ma non si sarebbe mai immaginato che quella relazione avrebbe avuto un seguito.


Perché Grid era al Vaticano?


“Perché sei qui… No?”


Gli occhi di Cassus si spalancarono mentre faceva la sua domanda. Era a causa del potere magico malvagio e del sangue delle vergini che provenivano dal mantello che stava indossando Grid.


“Quel mantello…!”


Isabel disse, “Quello è il Mantello di Malacus.”


“Il Mantello di Malacus… Davvero?”


“Sì.”


Isabel aveva incontrato diverse volte Malacus. Questo perché aveva organizzato diverse spedizioni nei luoghi in cui Malacus stava offrendo le vergini come sacrificio. Ogni volta fu interrotta perciò continuò a mancarlo, ma le giunsero voci che dei valorosi cavalieri di Winston avevano distrutto Malacus. Uno di quei valorosi cavalieri sembrava essere il giovane uomo chiamato Grid.


“È un onore incontrare un così forte guerriero.”


“Ah! Tu!” Grid lanciò un’occhiata ad Isabel e rimase sorpreso. Poi si emozionò non appena la riconobbe. “Ladro di Scudi! No, Ragazza Ladra di Scudi! Ah, sei… Ah! Giusto! Era Figlia di Rebecca? Ehi! Figlia di Rebecca! Ridammi lo scudo!”


“Cosa?”


Isabel aveva incontrato Grid nel Castello di Winston. Ma non si ricordava di lui perché non l’aveva visto in quel momento. Cassus spiegò ad Isabel, che era rimasta disorientata per quella situazione senza senso. “È il fabbro di Winston. È il creatore dello Scudo Divino che stai portando.”


“Oddio, davvero? Questo giovane ha quel tipo di abilità da fabbro? Uh? Ma come ha potuto un fabbro uccidere Malacus?”linea


Grid avanzò a grandi passi verso una Isabel disorientata e piena di ammirazione. Poi sfacciatamente pretese, “Ridammi il mio scudo.”


Isabel provò imbarazzo. “Apprezzo il fatto che tu abbia sconfitto Malacus. Ma non posso aiutarti. Lo Scudo Divino è un’arma pericolosa perciò abbiamo deciso di riprenderli. Quell’altro scudo che hai realizzato, potresti per favore restituirlo?”


“C- Cosa?” Grid rimase sgomento. “Quanti soldi ho speso realizzando questi scudi? Hai idea di quanto sia alto il valore dello scudo? Potrei diventare ricco se lo vendessi!”


“Lo capisco ma… Mi dispiace. Non posso farci nulla. È stata già stabilita la linea politica.”


“D- Dannazione!”


Grid si irritò al pensiero di perdere il suo Scudo Divino leggendario. Come poteva rimanere calmo quando stava per essere derubato di oggetti che valevano centinaia di milioni di won? Alla fine, la faccia di Grid divenne rossa mentre si preparava a combattere.


“Non verrà sparso del sangue se mi darai immediatamente lo scudo.”


Grid al momento era al livello 150. Era diverso in confronto a quando lo Scudo Divino era stato rubato dai seguaci di Yatan. Straripava di fiducia da ogni poro, nonostante stesse per affrontare il paladino più forte della Chiesa di Rebecca.


Cassus provò a parlargli mentre Grid tirò fuori lo spadone. “Grid, per favore calmati. Iniziamo prima con una conversazione. Perché sei venuto qui?”


“Ah, tu! Cosa stai dicendo? Sembra che io voglia parlare adesso? Eh?”


“Grid, ti prego. Per favore, calmati.”


Cassus si inchinò profondamente. A Grid tornò in mente il momento in cui aveva realizzato gli oggetti insieme a Cassus e per qualche motivo si calmò. Poi spiegò, “Sono venuto per vedere il papa.”


“Sua Santità?”


“Ho una cosa che voglio lui benedica… Volevo anche chiedere indietro lo Scudo Divino.”


“Ah…”


Cassus sentì che c’era qualcosa di misterioso. Era incredibile riunirsi a qualcuno con cui credeva di aver instaurato una semplice relazione passeggera.


‘Questo è tutto per mano della Divina Rebecca…’


Cosa significava la sua relazione con Grid? Nel momento in cui Cassus si interessò profondamente,


<i>Kwaang!</i>


“…?!”


Una potente esplosione risuonò all’interno del Vaticano. Il volto di Isabel divenne bianco.


“Questo potere divino… Si tratta di Sua Santità!”


Qualcosa era certamente accaduto a Rin. Il papa stava facendo qualcosa di terribile a Rin mentre lei si trovava lì? Isabel si immaginò la situazione peggiore e si fiondò immediatamente al Vaticano. Cassus le bloccò la strada.


“Sua Santità non ti ha ordinato di non entrare? Non andare. Se infrangi il suo ordine, Sua Santità punirà te e Rin.”


Cassus era convinto che Rin fosse stata punita.


Isabel digrignò i denti.


“È vero… Devo salvare Rin da Sua Santità!”


Un cerchio dorato si disegnò nello spazio vuoto. Poi ne emerse una lancia bianca. Si trattava di uno dei tre artefatti divini della Chiesa di Rebecca, la Lancia di Lifael. Grid osservò la lancia con ammirazione.


‘Non l’ho riconosciuta prima, ma non si tratta di un’arma grandiosa? È anche meglio della Lancia della Burrasca che ho creato io. No, è di alcune spanne sopra Dainsleif.’


C’era solo una persona che poteva aver creato un oggetto simile.


‘Pagma…!’


Aveva trovato un indizio su Pagma in un posto simile. Grid afferrò entusiasta la Lancia di Lifael.


“Ehi! Fammela vedere!”


“Cosa?”


Isabel si arrabbiò ancora di più per le azioni di Grid e agitò con fermezza la sua lancia. Aveva osato mettere mano su un oggetto sacro. Voleva gettare il corpo di Grid contro un albero lontano 100 metri. Tuttavia…


“Uh?”


La lancia non si mosse liberamente. Questo perché la forza di Grid, che aveva afferrato l’arma, andava al di là dello scibile umano.


“Eeh!”


Isabel brandì la lancia con tutte le sue forze. Poi il corpo di Grid venne lanciato a 30 metri di distanza e rotolò lungo il terreno.


<i>Ku tang tang tang!</i>


“Uhh…”


Grid aveva la visione annebbiata. A malapena riuscì a rimettersi in piedi.


“Cosa? Che significa la forza di questa ragazza?”


Grid aveva smesso di aggiungere punti su intelligenza dopo essersi assicurato una certa quantità di mana. Poi aveva investito tutti i suoi punti sulla forza. Al livello 150 e con la combinazione degli effetti dei suoi titoli, Grid possedeva più di 1,500 di forza. Aveva il potere di rompere le rocce con un pugno.


La forza di Grid era cresciuta al livello in cui Toon non poteva più competere. Eppure tutta questa grande forza era niente in confronto a Isabel.


‘Figlie di Rebecca non è un nome senza senso.’


Era una ragazza snella, ma esercitava una forza fisica che andava oltre i limiti umani! Isabel raggiunse la porta principale del Vaticano mentre Grid la ammirava.


“Isabel! Per favore, fermati!”


‘<i>Aspetta solo un altro po’, Rin, ti salverò!’</i>


Cassus non riuscì a bloccarla. Isabel aprì le porte del Vaticano, piena del desiderio di salvare Rin. Accadde in quel momento.


<i>Kwaang!</i>


Una ragazza con i capelli viola si calò dal soffitto del Vaticano e attaccò Isabel.


“Tu!”


Isabel rimase sorpresa mentre a stento riusciva a difendersi dagli attacchi. La ragazza che era improvvisamente apparsa all’ingresso del Vaticano era l’ultima delle Figlie di Rebecca e proprietaria dello Scudo di Everiel, Luna.


“Qui… Tu non puoi entrare.”


Isabel le urlò, “Luna, torna in te! Rin è in pericolo!”


Luna scosse la testa. “Gli ordini di Sua Santità sono assoluti… Devo seguirli.”


“Davvero… davvero non puoi evitarlo? È una richiesta.”


Isabel la pregò. Ma Luna fu irremovibile.


“Mi dispiace… non posso.”


Luna era molto più giovane di Isabel e di Rin. Aveva 14 anni perciò il lavaggio del cervello fu più forte. A differenza di Isabel e Rin che avevano combattuto per se stesse, lei aveva solo obbedito agli ordini. Fu quella che aveva raggiunto più obiettivi nella soppressione della ribellione tre mesi prima ed era la favorita del papa.


“È impossibile distruggere lo Scudo di Everiel… Non può essere… Rin!”


Isabel era ben cosciente che non sarebbe riuscita a persuadere Luna e cadde nella disperazione. In quel momento, Rin stava soffrendo da sola. Isabel era l’unica che potesse aiutarla, ma perché la dea la stava ponendo di fronte a così tante sfide?


“Dea, stai abbandonando Rin…?”


Nell’istante in cui Isabel si disperò, una finestra di notifica apparve di fronte a Grid.






[Aiuta la Chiesa di Rebecca!]






Difficoltà: Missione di classe.


La Chiesa di Rebecca è una religione con profondi legami con Pagma. Dopo centinaia di anni, si parla ancora dell’amicizia tra il 5° Papa Franz e Pagma.


In quanto Discendente di Pagma, sei obbligato ad aiutare la Chiesa di Rebecca che attualmente è corrotta dal 13° Papa Drevigo.


Uccidi Papa Drevigo!


Aiutata la Chiesa di Rebecca!


Condizioni per completare la missione: la morte di Drevigo.


Ricompensa per completamento della missione: Benedizione della Dea Rebecca.


* Questa è una sottomissione che funziona in relazione alla missione della seconda classe. Se fallisci questa missione, non soddisferai le condizioni per completare la missione della seconda classe.


“Sono impazziti?”


Guardate la finestra di notifica! Se fallisse questa missione, fallirebbe la missione per la sua classe! Grid non riusciva a capire.


“Merda, cos’è questa assurdità?” Era una missione che lo fece tremare. “Ah, sul serio… Se fallissi… uh?”


Grid si stava lamentando quando il suo sguardo cadde sulla lancia tra le mani di Isabel. Una freccia trasparente, visibile solo agli occhi di Grid, era puntata verso la lancia di Isabel.






Traduzione di Blakriss


Editing di Libusemumei
                                


                                



