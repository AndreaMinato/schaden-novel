---
title: Capitolo 133
pubDate: 2025-03-10T08:59:29.222Z
tags:
    - overgeared
---


Grazie all’enorme successo di Satisfy, la S.A. Group era diventata la più grande azienda del mondo. Contavano due miliardi di fedeli clienti e centinaia di compagnie affiliate, per questo non esisteva nella storia un’azienda con maggiore influenza e ricchezza.


E la Corea del Sud dipendeva fortemente dalla S.A. Group. La Corea del Sud era una piccola massa di terra e possedeva risorse naturali limitate, questo significava che i numerosi progetti di beneficenza e i posti di lavoro che la S.A. Group creava erano visti come un raggio di luce.


Solo ieri, il governo della Corea del Sud aveva fatto una nuova richiesta alla S.A. Group. Si trattava di invitare i giocatori in classifica di Satisfy nella Corea del Sud, dove si sarebbe tenuta una competizione nazionale.


“L’opinione del governo è la seguente. I giocatori nella top 100 della classifica verranno invitati in Corea del Sud, formando delle squadre per ciascun paese. La competizione consisterà in raid, maratone dei compagni animali e altre sfide. Il tutto verrà organizzato dal governo coreano e si spera che l’organizzazione, le relazioni pubbliche e le questioni di partnership vengano gestite dalla S.A. Group.”


In una sala riunione nei quartieri generali della S.A. Group a Seoul.


Alcune persone mostrarono reazioni avverse.


“Non so se possiamo continuare a fare dei favori al governo coreano. Siamo un ente caritatevole? Non mi piace il loro atteggiamento per cui non fanno altro che chiederci cose.”


“Una competizione di Satisfy può essere ospitata da compagnie ed emittenti radiotelevisive in diversi paesi. Perché dovremmo investire i nostri soldi e la nostra forza lavoro?”


“E perché dovremmo invitare i giocatori in classifica in Corea del Sud quando può essere organizzato online? Cosa pensano siano i classificati in top 100? Loro sono troppo occupati ad aumentare i propri livelli e non si sposteranno per una piccola quantità di soldi. Servirebbero centinaia di miliardi di Won per poter portare 100 persone qui.”


Yoon Sangmin stava osservando i dirigenti che esprimevano i loro commenti negativi e alla fine prese parola.


“Dovreste tenere conto che si tratterrà di una competizione nazionale. Le competizioni che mettono un paese contro l’altro, come le Olimpiadi o la Coppa del Mondo, hanno sempre una grande popolarità in tutto il mondo. Più di un terzo della popolazione mondiale è interessata a Satisfy, perciò l’attenzione verso diversi tipi di sport è nettamente calata, eppure gli indici di ascolto delle Olimpiadi e della Coppa del Mondo sono ancora alti. Un contesto nazionale che coinvolge Satisfy… è qualcosa che può raggiungere un’importanza globale.”


Kim Jiyoung, il manager del ramo della Corea del Sud, espose la sua opinione positiva.


“È una bella idea invitare offline i giocatori classificati. Se nello Stadio Olimpico di Seoul si organizzassero eventi come incontri o cerimonie di premi di fronte a molti spettatori, si attrarrebbe l’attenzione delle persone di mezza età che considerano Satisfy solo come un gioco, e vivrebbero una reale sensazione di coinvolgimento.”


Il presidente Lee Hoonyi stava sorridendo.


“I ranker sono delle star e attrarranno pubblico, così non dovremmo preoccuparci della vendita dei biglietti. Se la gente ha la possibilità di vedere più ranker famosi in un unico posto, arriveranno molti turisti da tutto il mondo. Possiamo anche vedere i diritti di trasmissione ad ogni Paese ad un prezzo alto, così i profitti saranno ottimi. Questo è l’intento del governo della Corea del Sud.”


Lim Cheolho era orgoglioso.


“Se organizzassimo una competizione facendo una classifica per ogni paese, la gente di ciascun paese sosterrebbe i propri giocatori e ispirerebbero il patriottismo. È qualcosa di interessante costruire il patriottismo attraverso Satisfy.”


Le espressioni dei dirigenti, che avevano espresso opinioni negative, cambiarono. La decisione sembrava essere stata presa.


Kim Jiyoung si intromise.


“A partire da quest’anno, dovremmo tenere una competizione nazionale di Satisfy ogni anno. Potremmo pensare ad eventi unici che possono essere portati avanti solo all’interno di Satisfy e poi gradualmente espandere il numero di partecipanti, così che la competizione nazionale di Satisfy possa un giorno diventare un prestigioso evento come le Olimpiadi e la Coppa del Mondo.”


Lee Hoonyi applaudì.


“Bene, bene. Non importa quanti soldi investiremo, non subiremo alcun danno.”


Ora l’attenzione di tutti era focalizzata su Lim Cheolho, che aveva il potere decisionale. Lim Cheolho annuì.


“Dite al governo sud coreano che approveremo la loro richiesta.”


In quel momento, Yoon Nahee, a capo della squadra operativa, alzò piano una mano. Non si tirò indietro sotto lo sguardo di tutti i dirigenti ed espresse la sua preoccupazione.


“Abbiamo bisogno di alcuni miglioramenti per approvare la richiesta del governo.”


Yoon Nahee era la sorella minore di Yoon Sangmin. Yoon Sangmin sapeva quanto meticolosa e competente fosse sua sorella, perciò ascoltò le sue parole.


“Dicci.”


Yoon Nahee spiegò, “Prima di tutto, se dividessimo i 100 giocatori classificati per paese, non ci troveremmo in una situazione bilanciata. Per esempio, ci sono 23 americani nella top 100 e solo due coreani. Dato che si tratta di una competizione nazionale, il numero di giocatori partecipanti deve essere aumentato, ma il distacco tra i paesi è troppo grande.”


“E se limitassimo i partecipanti alla top 30 invece che alla top 100?”


“Sarebbe una situazione estrema che ridurrebbe il numero dei paesi coinvolti. Inoltre sarebbe una cerchia troppo ristretta per diventare una competizione che possa coinvolgere il mondo.”


I dirigenti iniziarono ad agitarsi.


“Non voglio che la competizione sia limitata ai soli giocatori in classifica. Piuttosto, verrà selezionato chi si farà valere in ogni evento, proprio come negli sport…”


“Allora ci sono molte più cose di cui dobbiamo occuparci. Non impiegheremmo troppo tempo a dividere i due miliardi di utenti nei vari paesi e ad esaminare le loro competenze in ogni campo prima di fare una selezione?”


“In più, invitare chi è in classifica nella prima competizione aiuterebbe ad ottenere successo. A chi interesserebbe se i rappresentanti di ogni paese fossero persone di cui non hanno mai sentito parlare?”


Nel mezzo della confusione, Yoon Nahee tirò in ballo un’altra problematica.


“Aggiungiamo anche che ieri alle 23:55, Yura ha raggiunto il livello 280.”


“Ah…”


La velocità con cui i giocatori top aumentavano di livello non era incredibile? I dirigenti erano elettrizzati e iniziarono a fare confusione.


“Grandioso. Allora la top cinque della classifica globale è salita sopra il livello 280?”


“È da premiare. Il raggiungimento di Yura sarà un’ottima notizia per i coreani che di recente si stavano sforzando nei giochi.”


“Esatto. Quando ero giovane, venivano tenute diverse competizioni di gioco e perlopiù vincevano le squadre coreane…”


“Non è una bella cosa. La velocità con cui stanno aumentando di livello non è troppo alta?”


“Esatto. La predizione del Supercomputer Morfeo ha di nuovo mancato il bersaglio. Controllate il materiale di riferimento davanti a voi. Morfeo si aspettava l’apparizione di un giocatore al livello 280 nei prossimi due mesi.”


“Vero. È una cosa piuttosto seria…”


Livello 210, 240 e 270.


I livelli erano chiamati “sezioni infernali” dagli utenti perché la quantità di esperienza necessaria per passare di livello aumentava esponenzialmente. Nonostante questo, era sorprendente come la situazione non avesse limitato la velocità di miglioramento dei giocatori top.


“Da quando Satisfy ha avuto inizio, un certo numero di predizioni di Morfeo è stato errato. Si tratta di un virus?”


“Sembra sia necessaria una revisione.”


Yoon Nahee scosse la testa mentre i dirigenti iniziavano a mostrare preoccupazione.


“Non c’è nulla che non vada in Morfeo. È solo che le abilità dei giocatori top sono più alte di quanto ci aspettassimo. Se tenessimo in conto questo e resettassimo il margine di errore, le predizioni di Morfeo non sarebbero più sbagliate in futuro.”


“Ahahah… Quanto sono terrificanti questi ranker?”


“Vanno ben oltre il normale pubblico. In particolare, le abilità degli utenti che si trovano nella top 30 sono eccezionali. La loro capacità di comprendere le abilità e le battaglie è diversa da quella di una persona ordinaria. Cacciano mostri quasi impossibili in maniera piuttosto facile e aumentano di livello in modo efficiente. Anche il giocatore denominato “Regas” aumenta velocemente di livello e si trova nella top 30, nonostante lui non utilizzi armi e cacci a mani nude.”


Yoon Sangmin si accigliò.


“Regas, il Maestro di Taekwon? Sta ancora agendo in questo modo?”


La classe delle arti marziali si basava sulle armi molto meno rispetto alle altre classi. Di base, le loro abilità possedevano un alto potere d’attacco e caratteristiche passive che potevano penetrare la difesa del bersaglio. In primo luogo, le armi, che chi praticava arti marziali poteva indossare, erano limitate ai tirapugni. Questo tipo di armi possedeva il potere d’attacco più basso fra tutte quelle esistenti.


In generale, i maestri di arti marziali raramente erano ossessionati dalle armi in confronto alle altre classi di combattimento. Ma non importava, indossare i tirapugni era meglio che combattere a mani nude. Regas aveva il record di non aver mai utilizzato un’arma dall’inizio di Satisfy. Per questo motivo era sotto osservazione da un po’ e i dirigenti lo conoscevano.


“Lui è ossessionato dal Taekwondo…”


Il vero nome di Regas era Roald Hoffmann. Era nato a Londra, in Inghilterra. Aveva una storia speciale come medaglia d’oro alle Olimpiadi di Taekwondo ed era ossessionato dal Taekwondo, tanto che aveva combinato le abilità con il Taekwondo su Satisfy.


“Non fa uso di armi perché pensa che chi sfrutta le armi violi lo spirito del Taekwondo… Che stupido. È una specie di psicopatico.”


“Ma perché all’improvviso ti sei messa a parlare di Regas?”


“Non è stato menzionato se non dopo aver affermato che Yura ha raggiunto il livello 280…”


“Ah, giusto. Perché hai parlato all’improvviso del livello di Yura?”


I dirigenti sembravano porsi delle domande. Yoon Nahee spiegò loro.


“Se la velocità, con cui i giocatori della top cinque aumentano di livello, rimane di questo passo, raggiungeranno il livello 300 nei prossimi tre mesi e otterranno il terzo avanzamento.”


I giocatori avevano appena raggiunto il secondo avanzamento cinque mesi prima. In altre parole, tra i due miliardi di utenti, non ce n’erano nemmeno 1000 al di sopra del livello 200. In quel momento, il livello dei giocatori dentro la top 5 della classifica globale era solo 230.


Al momento c’erano oltre 1.000 utenti che avevano raggiunto il secondo avanzamento e i primi cinque erano quasi al livello 300. Questo avrebbe comportato un maggiore disagio in una competizione nazionale.


“Se accettiamo che la Corea del Sud sarà il paese ospitante, ci vorranno almeno tre mesi per la preparazione ed il periodo pubblicitario.”


I dirigenti alla fine si resero contro di quanto fosse seria la situazione.


“Hmm, capisco. Se la competizione si tenesse dopo la comparsa di giocatori al terzo avanzamento…”


“Non funzionerebbe. Il divario tra gli utenti di secondo e di terzo avanzamento sarebbe troppo grande, i giochi sarebbero facili da prevedere e ci sarebbe meno divertimento da guardare.”


“Le abilità del terzo avanzamento di classe sono di gran lunga migliori rispetto a quelle del secondo avanzamento di classe… Umm…”


La differenza tra il primo e il secondo avanzamento di classe era come la differenza tra il cielo e la terra. Se un giocatore di livello 99 era messo in confronto ad uno di livello 100, sembrava come se ci fosse solo un livello a separarli. Ma la disparità reale era di 50 livelli.


E la differenza tra il secondo e il terzo avanzamento di classe era molto di più. Il terzo avanzamento di classe comprendeva un albero di abilità che era comparabile a quello di poche classi nascoste. Era stato deliberatamente configurato in questo modo per apparire più forte, per poter minimizzare il senso di privazione per quegli utenti che non possedevano una classe nascosta.


Yoon Sangmin chiese, “Non possiamo accelerare le tempistiche del contest? Dobbiamo tenerlo fra tre mesi?”


“Se investissimo più soldi e assumessimo maggior forza lavoro, potremmo accorciare il periodo di preparazione. Ma devono esserci minimo tre mesi per fare pubblicità e poter promuovere l’evento in maniera efficace in tutto il mondo…”


Yoon Nahee parlò con imbarazzo, poi il direttore di filiale Kim Jiyoung espose la sua opinione.


“Che ne dite di creare delle missioni all’interno di Satisfy? È difficile limitare il numero di partecipanti al contest nazionale ai soli giocatori classificati, perciò piuttosto farei delle missioni per tutti i due miliardi di utenti.”


L’idea del direttore di filiale Kim Jiyoung si strutturava nel modo seguente:
<ol>
         <li style="font-weight: 400">Attraverso le missioni, i giocatori sarebbero stati informati della competizione nazionale. Questo avrebbe creato un effetto pubblicitario.</li>
         <li style="font-weight: 400">Avrebbero incoraggiato i giocatori a partecipare agli eventi della competizione nazionale attraverso le missioni. Sarebbe stato monitorato l’andamento delle missioni dei vari giocatori e avrebbero così selezionato le persone adatte a diventare rappresentanti per ogni evento.</li>
</ol>
“Questo diminuirà il periodo promozionale e permetterà la selezione dei partecipanti. È anche adatto per aumentare l’interesse dei giocatori e rendere la competizione nazionale di grande impatto…”


Non ci fu una persona che disapprovò l’idea. Tutti erano a favore della proposta di Kim Jiyoung.






***






Nel luogo sacro della Chiesa di Dominion. Un prete si avvicinò al capo della chiesa, che stava pregando.


“Capo, c’è qualcuno che richiede la benedizione del Dio Dominion.”


“In questo momento? Uno dei nostri seguaci?”


“Ecco… No.”


“…?”


Il capo, Rhona, era confuso. La benedizione di un dio era qualcosa di sacro che non poteva essere offerto a chiunque. Si trattava di un rituale sacro che poteva essere concesso solo a persone selezionate. Lui avrebbe scelto, una volta all’anno, uno dei seguaci che avrebbe ricevuto la benedizione del dio, ma ora qualcun altro stava chiedendo la benedizione? Questa persona non sapeva cosa fosse la vergogna.


Il prete aggiunse una spiegazione dato che Rhona mostrò un’espressione spiacevole.


“È accompagnato dal primo paladino della Chiesa di Judar. Inoltre, ha una lettera di raccomandazione dalla Figlia di Rebecca, Isabel.”


“Hmm…”


I migliori paladini della Chiesa di Rebecca e della Chiesa di Juda? Il capo religioso iniziò ad interessarsi e si alzò dal suo posto. Poi incontrò colui che era giunto a vederlo.


Si trattava di un uomo normalissimo, moro. La sua bocca ed i suoi occhi sembravano esprimere testardaggine, perciò non fece una buona impressione. Ma c’era qualcosa di vagamente piacevole nei suoi occhi. Tra l’altro, era come se un alone di luce si espandesse intorno a lui.


‘È un’impressione strana.’


Rhona per un momento rimase colpito.


Poi il primo paladino della Chiesa di Judar si fece avanti.


“Capo, lui è il Signor Grid. È uno dei più grandi eroi che ha sconfitto il Sesto Servo di Yatan, Malacus, e il rappresentate della dea che ha ucciso Papa Drevigo, che stava corrompendo la Chiesa di Rebecca.”


“Ah…”


Il capo religioso capì l’origine dell’alone intorno a Grid. Si trattava di una persona grandiosa che aveva già ricevuto la benedizione della Dea Rebecca.


“È un onore incontrarvi, Signor Grid.”


Il capo della Chiesa di Dominion si inchinò di fronte a Grid.


Toban rimase sorpreso della scena.


‘L’ho presentato come ha detto Grid, ma lui, che viene trattato in questo modo?’


L’autorità del papa e dei capi della chiesa andava al di là dell’immaginazione. Ognuno di loro contava decine di milioni di credenti ed erano rispettati anche dai re delle varie nazioni. Ma questa entità si stava inchinando di fronte ad un giocatore?


Mentre Toban rimaneva impietrito, Grid chiese al capo della chiesa.


“Spero che potrete concedere la benedizione del dio Dominion su un oggetto.”


“Volentieri.”


Subito dopo, Capo Rhona iniziò la cerimonia. Mentre dozzine di credenti stavano pregando, lui benedì i due dischi dorati. Poi una finestra di notifica apparve di fronte a Grid.






[La benedizione di Dio Dominion è discesa sul pavranium.]






[Il potere d’attacco del pavranium è stato rafforzato.]






Grid valutò i dischi dorati.






[Dischi Dorati Fatti di Pavranium]


Tenuta: infinita


Dischi dorati fatti di pavranium, il minerale più forte creato dalla collaborazione tra il leggendario fabbro Pagma ed il leggendario e magnifico mago Braham.


Di base, girano intorno al padrone e lo proteggono. Ma eseguiranno anche altre azioni quando riceveranno ordini dal loro padrone.


* Hanno ottenuto le abilità di guarigione grazie alla benedizione della Dea Rebecca. Aumenteranno la velocità di recupero della salute del loro padrone del 300%.


* Hanno ottenuto un’abilità di potenziamento di attacco grazie alla benedizione del Dio Dominion. Il potere d’attacco del padrone aumenterà del 15%.


Peso: 3






“Kuk…”


Grid era emozionato.


Aveva sofferto così tanto per ricevere la benedizione della Dea Rebecca, perciò era preoccupato sul tipo di difficoltà che avrebbe dovuto affrontare per ricevere la benedizione del Dio Dominion. Ma nonostante le sue preoccupazioni, fu facile completare la missione ed ottenere un eccellente effetto di potenziamento.


“Ok. La prossima è la Chiesa di Judar.”


Toban diede di matto all’affermazione scioccante di Grid.


“C- Chiesa di Judar?”


Toban era il primo paladino della Chiesa di Judar! Stava svolgendo una missione per il capo della Chiesa di Judar. Inizialmente doveva portare via il set di Luce Sacra da Grid. Sarebbe dovuto tornare alla chiesa con Grid senza aver raggiunto il suo scopo? Era chiaro che il capo si sarebbe arrabbiato. Non sapeva cosa fare.


“Scusami, Grid… Non penso che ti accompagnerò alla Chiesa di Judar. Questo perché…”


Toban iniziò a spiegare. Mostrò la situazione in dettaglio in modo che Grid potesse comprendere. Grid ascoltò per un po’ prima di dire finalmente la sua, “Non mi importano le tue ragioni. Cosa hanno a che fare con me? Tu sei il mio schiavo, perciò segui solo i miei ordini. Seguimi.”


“G- Grid…”


Grid non aveva pietà. Ma Toban non poteva esprimere le sue lamentele. Innanzitutto, era lui ad aver sbagliato e ora stava cercando il perdono, quindi doveva seguire Grid incondizionatamente.


Tuttavia, non poté evitare che gli scendessero le lacrime dagli occhi.






Traduzione di Blakriss


Editing di Cecilia Orlando
                                


                                



