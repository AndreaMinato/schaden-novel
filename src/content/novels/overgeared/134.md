---
title: Capitolo 134
pubDate: 2025-03-10T08:59:29.222Z
tags:
    - overgeared
---


Il luogo sacro della Chiesa di Judar non era lontano dalla Chiesa di Dominion. Sarebbero potuti giungere in tre giorni se avessero usato una scorciatoia. Ma poche persone lo facevano. Quasi tutti seguivano la strada principale, anche se così avrebbero impiegato il doppio del tempo.


Il motivo era semplice. Lungo la scorciatoia si trovava la zona dei grifoni. Un attimo di distrazione significava venire circondati da dozzine di grifoni. I lord delle terre vicine avevano adottato come punizione il lasciare i criminali nell’habitat dei grifoni e coloro che visitavano luoghi così pericolosi erano estremamente rari.


Ma in questo momento.


Un giovane uomo asiatico ed una persona di colore stavano camminando nella zona dei grifoni, come falene in volo verso il fuoco. Si trattava di Grid e Toban. 


“Toban, cosa stai facendo? Mi annoio.”


“Shh!”


Toban, che stava nervosamente spiando l’habitat dei grifoni, chiuse la bocca a Grid mentre si accingeva a sbadigliare. Iniziò a sudare quando disse, “Quante volte devo dirtelo? Vuoi morire dopo che i grifoni ti avranno scoperto per i tuoi rumori?”


I grifoni erano al livello 260. Con forti ali ed una stamina alta, erano in grado di scendere in picchiata dal cielo per catturare la loro preda. Per questo motivo, erano tra i principali predatori fra tutti i mostri di terra. Anche i giocatori classificati di alto livello non sarebbero riusciti a rispondere all’attacco se fossero stati presi di sorpresa da un gruppo.


Ecco perché Toban era così cauto.


“Per favore, fai silenzio e seguimi. Ho percorso questa strada dozzine di volte. Se fai come dico, potremo superare questo canyon sani e salvi senza essere visti dai grifoni.”


“…”


“Minimizza il più possibile il suono del tuo respiro e muoviti strisciando. Chiaro?”


Toban si sdraiò con sicurezza sul terreno mettendosi nella posizione per strisciare.


Grid lo guardò in silenzio prima di fare l’offeso, “Il tuo tono non è un po’ troppo irritante? Stai cercando di farmi da insegnante? Uno schiavo non teme il suo padrone?”


Toban si rese conto del suo errore e spiegò. “A- Ah, Grid. Non arrabbiarti. Volevo solo avvisarti…”


“Che fastidio. Non ti sto ascoltando. Strisciare? Sei pazzo? Non l’ho già fatto abbastanza quando ero un soldato?”


La Corea del Sud doveva ancora unificarsi con la Corea del Nord. Erano trascorsi più di 100 anni di tregua, ma le provocazioni della Corea del Nord ancora continuavano. Per potersi difendere, i maschi giovani e forti della Corea del Sud dovevano prestare obbligatoriamente servizio militare e lo stesso era successo per Grid.


“Sei stato nell’esercito? Sai come strisciare?”


“L’esercito…?”


Toban era nato negli Stati Uniti. Non aveva alcun interesse nel servizio militare, per questo non aveva conosciuto molti militari.


Grid schioccò la lingua. “Un ragazzo che non è mai entrato nell’esercito e parla di strisciare… Ehi, civile. Ho fatto parte dell’esercito della Corea del Sud e sono ancora un riservista. Sai quanto ho sofferto mentre strisciavo durante le esercitazioni? Ancora tremo al pensiero di quel periodo. Ma ora devo strisciare in un gioco? E poi con qualcuno che neanche sa come si faccia?”


“…”


Toban si sentì travolto dalle parole di Grid e non poté ribattere. Come poteva sapere che mettersi in posizione per strisciare avrebbe fatto arrabbiare un soldato? Dopo aver capito questo, rimase lì, con sguardo assente.


“Una persona che neanche conosce il significato di strisciare…” Grid borbottò prima di tirare fuori dal suo inventario un oggetto. Si trattava di un mantello dall’aspetto trasandato. Il Mantello di Malacus.


Toban entrò nel panico. “E- Ehi, Grid! Sei pazzo? Perché lo stai tirando fuori? Te l’ho già detto un paio di volte di tenerlo nell’inventario!”


Toban era uno dei membri che aveva partecipato al raid per Malacus. Era ben conscio dell’effetto che il Mantello di Malacus aveva. L’odore di sangue che ne proveniva era sufficiente per stimolare centinaia di grifoni che si trovavano nelle cime più alte!


“Ti stai suicidando!” Toban si immaginò la scena in cui i grifoni si sarebbero accalcati dopo aver sentito l’odore di sangue ed impallidì. “Cosa? Rimetti subito il mantello dentro l’inventario!”


Grid vide che Toban era nel panico e lo ridicolizzò, “Perché credi che abbia scelto la scorciatoia? Solo per ridurre il tempo? No, affatto. Fin dall’inizio il mio scopo era di cacciare i grifoni. Non posso lasciarmi sfuggire questo luogo abitato proprio da quei mostri.”


Le ossa, la pelle e i tendini di grifone erano parecchio usati nella produzione degli oggetti. Il tendine di grifone non era uno degli ingredienti principali per la Lancia della Burrasca? Grid aveva deciso di cacciare i grifoni, dato che Pon aveva detto che avrebbe pagato una grossa somma di denaro per acquistare i tendini di grifone.


Questa era l’occasione giusta. Non c’erano aree con grifoni nelle vicinanze di Winston. Perciò non poteva lasciarsi sfuggire questa zona.


“Oggi mi prenderò tutto dai grifoni!”


“Pazzo bastardo!”


“Cosa? Che hai detto?”


Grid fissò Toban con rabbia. Ma il paladino non arretrò. I grifoni erano più spaventosi di Grid.


“Ora so che Grid è incredibilmente forte! Le tue abilità possono essere messe in confronto a quelle dei giocatori in top 10!”


“Eheheh, così tanto?” Grid fu felice dell’apprezzamento, ma si grattò il naso anche per l’imbarazzo.


Toban, ormai in stato di agitazione, si avvicinò a Grid tanto da sputargli in faccia mentre gli urlava, “Ma non è sufficiente! Il numero di grifoni qui è smisurato! Fare anche il minimo rumore significa che ci ritroveremo circondati da centinaia di grifoni. Neanche Kraugel che è primo in classifica riuscirebbe ad uccidere tutti i grifoni da solo! Ma tu vuoi cacciarli indossando addirittura il Mantello di Malacus? Mettilo via subito!”


“U- Umm…”


Certo, i grifoni erano mostri difficili da cacciare. Non erano di livello 260? Grid col senno di poi mise il Mantello di Malacus nell’inventario. Poi parlò a Toban. “D’accordo, ho capito. Rinuncierò a cacciarne in gruppo. Piuttosto, eliminiamone il più possibile. Ci incammineremo e cacceremo i grifoni uno ad uno. Capito?”


Grid era determinato a combattere contro i grifoni. Perciò, Toban fu costretto ad arrendersi.


“Va bene, se si tratta di uno alla volta… Impiegheremo un po’ di tempo, ma andrà più che bene.”


Ad essere onesti, anche Toban voleva l’esperienza ed il bottino che si ricevevano sconfiggendo i grifoni. Proprio nel momento in cui Toban aveva deciso di andare a caccia con Grid…


<i>Kieeeek!</i>


Un minuto dopo.


Il problema fu l’urlo agitato di Toban avvenuto poco prima. Dozzine di grifoni si stavano raccogliendo dopo aver sentito la sua voce.


“Keok…” Toban individuò il gruppo di grifoni nel cielo e si buttò a terra. “Dannazione…! È finita! Moriremo!”


Grid sbuffò, “Smettila di dire assurdità. Come posso morire in un posto del genere?”


“Grid…”


In un attimo, Grid indossò un’armatura bianca scintillante, i guanti ed una corona d’argento. C’era anche uno spadone nero nella sua mano destra. La figura spettacolare e degna di nota fornì un po’ di speranza a Toban.


‘Giusto… Grid è forte!’


Aveva sconfitto da solo Asuka, Black Teddy, Box e Toban in battaglia. Il suo livello poteva sembrare basso, ma era uno tra i più forti giocatori grazie alla sua classe leggendaria. Toban era convinto che poteva essere possibile vincere contro i grifoni insieme a Grid.


“Grid! Dammi un ordine!”


Aveva già accettato il fatto di essere uno schiavo e avrebbe svolto il suo dovere in quanto tale! Toban era del tutto preparato ad eseguire le direttive di Grid. Quest’ultimo gli lanciò il Mantello di Malacus.


“Prima di tutto, indossa questo. Poi scappa via.”


“…?”


Toban non riusciva a comprendere le intenzioni di Grid. Scappare con il Mantello di Malacus? Se avesse indossato quel mantello, non sarebbe diventato il bersaglio dei grifoni? Perché indossare il Mantello di Malacus se doveva cercare di scappare?


Grid urlò con frustrazione, “Ancora non hai capito? Farai da esca!”


“Esca?”


Toban pensò di non aver sentito bene. Un umano, una specie che possedeva l’intelletto migliore sul pianeta, stava per fare da esca ad un mostro?


“Sei serio?”


Grid gli rispose con impazienza, “Sembra che io stia scherzando? Questo è un ordine.”


“Non ci credo! Fare da esca a dei mostri, è contro i diritti umani! Non è una cosa etica!”


“Che ha a che fare l’etica con tutto questo? Che diritto ha uno schiavo di parlare di diritti civili? Potremo affrontare questa situazione critica se fai da esca, mentre io li affronto uno ad uno dalle retrovie!”


Vero. Combattere contro dozzine di grifoni significava per entrambi di morire quasi sicuramente. Toban provò il desiderio di piangere. Alcuni giorni prima, era stato felice di ricevere una missione di grado SS per la prima volta, ma ora era diverso. Non si trattava più di una missione concessa da un dio, ma di una maledizione.


“Dannazione!”


<i>Jeurereuk.</i>


Ultimamente, il numero di volte in cui Toban aveva sentito il bisogno di piangere era notevolmente aumentato. Alla fine indossò il Mantello di Malacus. L’odore di sangue si diffuse in ogni direzione e l’attenzione dei grifoni si concentrò su Toban.


<i>Kyaoooh!</i>


I grifoni erano violenti come gli orchi. Erano eccitati da questo delizioso odore. I becchi affilati puntarono direttamente sulla testa di Toban.


“Ahhh!”


Toban si difese con lo scudo.


<i>Chaaeng!</i>


Ci fu un forte impatto ed il corpo di Toban venne spinto indietro di alcuni passi. In questo frangente, un enorme grifone sbatté le sue enormi ali, creando una pressione del vento ed agitò le enormi zampe.


“Eh? Ehhh?”


Toban incespicò per la pressione del vento. La zampa del grifone puntò al suo petto.


‘<i>Ecco!’</i>


Per la pressione del vento, Toban non riuscì a sistemare il suo scudo. Significava che sarebbe stato colpito dalla zampa del grifone e per questo non sarebbe riuscito ad evitare una grave ferita. No, perché questo grifone era così forte? Toban ebbe qualche dubbio e controllò il nome del mostro. Allora imprecò.


“Dannazione! Questo bastardo è un boss di zona?”


Esatto. Quello che era a capo di 22 grifoni era il boss di zona di livello 290, chiamato ‘Capitan Grifone’.


“Perché Dio mi ha abbandonato?”


Il paladino urlò. Ma dopo quell’inevitabile colpo, bevve immediatamente una pozione di cura ed usò una magia di potenziamento per aumentare la difesa. Poi chiuse gli occhi e si preparò al dolore. In quell’istante, apparve Grid dietro Capitan Grifone e usò Arte della Spada di Pagma, Assassinio nel momento perfetto.






[Colpo Critico!]






[Si è attivato l’effetto aggiuntivo dei Guanti di Luce Sacra, che ti permette di attaccare il bersaglio cinque volte.]


Il danno di Assassinio al livello 1 era 1500% del suo potere d’attacco, mentre al livello 2 era 1800%. Grid aveva investito anche i 200 punti ottenuti dal papa sulla forza, come al solito. In più, il pavranium era stato benedetto da Dio Dominion e aveva ottenuto un effetto di potenziamento del danno.


Non era tutto.


Attualmente, i 23 grifoni erano stati riconosciuti da Dainsleif come nemici. I 345 punti di potere d’attacco che ne derivavano, così come l’effetto di Ira del Fabbro e il 1800% di danno furono sufficienti per intimidire il boss.


Inoltre c’era stato un critico ed era da considerare l’effetto dei Guanti di Luce Sacra. La quantità di danno applicato andava ben oltre il buonsenso.






[Hai causato 284,000 danni.]






‘Il papa non aveva solo circa 300,000 punti salute?’


Grid rimase sorpreso nel vedere la finestra di notifica.


<i>Kyaooooh!</i>


Un solo colpo. Capitan Grifone aveva subito un danno terribile da un colpo solo ed era precipitato rovinosamente. Collassò. Cadde in condizione critica. Toban rimase a bocca aperta, poi chiese, “Grid… cos’è questo assurdo potere d’attacco? Non dirmi che non hai adoperato tutte le tue abilità nella battaglia contro il gruppo di Box?”


Forse la classe leggendaria era più straordinaria di quanto si aspettasse.


Grid rispose tranquillo a Toban. “Non è così. È stata pura fortuna.”


Era anche più sorpreso di Toban.






Traduzione di Blakriss


Editing di Libusemumei
                                


                                



