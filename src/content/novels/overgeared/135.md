---
title: Capitolo 135
pubDate: 2025-03-10T08:59:29.223Z
tags:
    - overgeared
---


“Non è così. È stata pura fortuna.”


Grid era anche più sorpreso di Toban. Mai si sarebbe aspettato un colpo critico e di riuscire ad innescare l’effetto dei guanti insieme ad Assassinio.


‘Un colpo critico e cinque attacchi… È assurdo.’


Si sentì invincibile. Con rinnovata fiducia, Grid dichiarò, “Toban, mi sbarazzerò completamente dei grifoni.”


Fino a poco prima, su una scala di importanza, Toban aveva posto i grifoni al di sopra di Grid. Tuttavia, rapidamente cambiò il suo atteggiamento dopo aver visto come Grid aveva indotto Capitan Grifone in uno stato critico, in un solo colpo.


“Sì, è possibile se si tratta di Grid! Lascia che faccia da esca!”


“Va bene.” Grid rimase soddisfatto della risposta e affondò l’ultimo colpo a Capitan Grifone, ormai collassato. “Arte della Spada di Pagma, Collegamento!”


Collegamento di Livello 2 aumentava dell’800% il suo potere d’attacco. Capitan Grifone era stato gravemente ferito da Assassinio e non poté fare nulla per contrastare questo attacco.


<i>Pipit! Pipipipit!</i>


Capitan Grifone non resistette al bombardamento di energia scaturito dai colpi di spada. Urlò di dolore e si tramutò in luce.






[Hai ucciso Capitan Grifone!]






[Hai ottenuto 4.500.900 punti esperienza.]






[Hai ottenuto 3 tendini di grifone.]






[Hai ottenuto 4 pelli di grifone.]






[Hai ottenuto 7 ossa di grifone.]






[Hai ottenuto il libro di incantesimi ‘Tornado’.]






[Il tuo livello è aumentato.]






Esistevano tre tipi di boss.


Il primo era un boss nascosto come Malacus, Papa Drevigo e la Contessa Vampiro Marie Rose. Si trattava di solito di PNG umani ed erano gli unici che non rinascevano dopo essere morti. La loro storia era abbastanza profonda da avere un effetto diretto sulla situazione mondiale di Satisfy ed erano incredibilmente forti, tanto da far ottenere dei grossi bottini (oggetti ed esperienza).


In confronto ai mostri, gli umani possedevano una limitazione rappresentata da una salute bassa. Ma avevano più vita paragonandoli agli utenti normali, quindi questo non poteva essere riconosciuto come punto debole. Anche la loro intelligenza artificiale era alta, per questo erano dei veri boss con quasi nessuna debolezza.


I giocatori normali non avevano la possibilità di incontrare un boss nascosto e anche se fosse accaduto, non si sarebbero mai sognati di avere successo in un raid.


La seconda tipologia riguardava i boss dei dungeon. Apparivano nei luoghi più profondi di ogni dungeon ad intervalli regolari e attribuivano bottini grossi a coloro che avevano avuto successo nel raid.


Le loro abilità di base erano almeno 10 volte migliori di quelle dei mostri normali ed erano caratterizzati da diversi schemi di attacco che li rendevano difficili da gestire per un piccolo gruppo di persone. In particolare, avevano una salute alta ed era probabile che il raid avesse una lunga durata.


Molti utenti si riferivano ai boss dei dungeon quando parlavano di boss. Si poteva dire che lo scopo dei giocatori normali era di fare i raid per i boss di dungeon.


Infine, il terzo tipo riguardava i boss di zona.


Minacciavano direttamente gli utenti di tutta Satisfy. Le loro statistiche erano almeno quattro volte più alte di quelle dei mostri normali dello stesso livello e la loro salute era a metà tra quella dei boss nascosti e i boss di dungeon.


Gli schemi di attacco non avevano una grande variazione perciò era difficile dire che fossero incredibilmente forti. Per gli utenti con un controllo di combattimento eccellente, non era impossibile cacciare da soli un boss di zona che fosse di 30 livelli più basso.


Ma si potevano occasionalmente incontrare boss di zona con mutazioni. I boss mutanti erano forti quanto i boss dei dungeon e gli utenti dovevano stare in guardia. Per esempio, il Guardiano della Foresta che aveva dato come ricompensa l’oricalco blu, era un boss di zona mutato.


Al momento, Capitan Grifone era un comune boss di zona. Grid non apprezzò la ricompensa.


‘Cos’è questo bottino...’


I boss di zona solitamente erano così. La frequenza dei raid era alta perciò raramente facevano cadere degli oggetti rari. Tuttavia, gli utenti potevano ottenere una gran quantità di punti esperienza e di oggetti di varia natura, per questo era bene fare i raid.


Inoltre, Grid fu piuttosto fortunato. Capitan Grifone aveva fatto cadere un libro di incantesimi unico, Tornado. La probabilità di ottenerlo era di solo 0,1% e Capitan Grifone era difficile da affrontare in raid perché appariva solo nelle zone abitate da grifoni. Ma Grid non era un mago e per questo non era cosciente del valore dei libri magici.


‘È solo un vecchio libro di incantesimi… è impossibile che riesca a venderlo ad un prezzo alto… Tzè, sono felice di aver almeno ottenuto un sacco di punti esperienza ed un bottino.’


Mentre Grid brontolava per il disappunto…


Toban provò un brivido mentre correva all’impazzata lontano da 22 grifoni. Poi Toban realizzò in ritardo del suo errore.


‘Dannazione! Non sono nel party!’


La morte del grifone boss! Toban inoltre si aspettava di ottenere punti esperienza ed oggetti, ma la finestra di notifica non era apparsa? Non se n’era reso conto perché non si trattava di una situazione normale, ma al momento non era in party con Grid. Voleva subito chiedere a Grid l’invito al party; però, era così occupato a scappare dai grifoni che non era facile inviare un invito. Frettolosamente esclamò.


“Grid! Party! Veloce, aggiungimi al party!”


Grid era confuso quando chiese, “Perché?”


“Che vuoi dire con perché? Così posso essere nel tuo party!”


“No, voglio dire perché dovresti essere nel party?”


Toban esclamò, “Stai chiedendo perché? Non sarebbe naturale creare un party quando si va a caccia con qualcuno?”


“Sei pazzo? Perché dovrei condividere esperienza e bottino con te?” Gli occhi di Grid brillarono. “Continui a dimenticare che sei il mio schiavo e per questo non sei un mio eguale. Seguimi e basta.”


“C- Cosa?”


Dopo che Grid uccise il gruppo di Box, Toban aveva accompagnato Grid ed era giunto alla conclusione che il Set di Luce Sacra non era un semplice oggetto da missione, ma un set leggendario. Perciò, provava ancora più vergogna e si sentiva in colpa per aver cercato di rubare gli oggetti a Grid.


Ma questa era una cosa e quella un’altra. Per lo meno, avrebbero dovuto cacciare in party!


“Sei davvero perfido!” Toban era arrabbiato ed iniziò a biasimare Grid, “Mi dispiace davvero averti tradito, ma è troppo non mettermi in party! Potrei essere piccolo in confronto a te, ma anche io sono un classificato. I punti esperienza sono di estremo valore per me! Devo agire da esca, quindi almeno dovresti concedermi un po’ di esperienza!”


<i>Kioooh!</i>


Toban si fermò ed i 22 grifoni lo circondarono. Ma il paladino non indietreggiò, semplicemente fissava Grid.


Alla fine, Grid dovette fare un passo indietro. “Ok, ho capito. Se la metti così, ti aggiungo al party. Se lo desideri, ti libero anche dallo status di schiavo.”


“Eh? D-Davvero?”


Toban era sospettoso ma anche un po’ eccitato per il rapido cambiamento di Grid.


Tuttavia, Grid continuò a dire, “Piuttosto, dirò a Jishuka cosa mi hai fatto e non ti creerò mai un oggetto.”


“…”


“Che divertimento. Vieni punito per aver cercato di prendere la mia ciotola di riso.”


“G-Grid…”


<i>Kioooh!</i>


I grifoni ruggirono ed iniziarono ad attaccare Toban. Era impossibile difendersi contro 22 becchi di grifone con un solo scudo. Toban capì che in questo modo sarebbe morto ed iniziò a supplicare Grid, “Mi sbagliavo! Ero troppo nervoso per averti visto catturare un boss ed ho perso il controllo! Per favore salvami! Non pretenderò di nuovo di unirmi al party. Basta che mi salvi!”


“Non voglio.”


“G- Grid!”


“…Ti salverò se mi prometti di non scordare mai più la tua posizione di schiavo.”


“Ho capito! Va bene!”


Era sbagliato da qualunque punto di vista lo si guardasse. Grid era davvero perfido. Toban si sentì frustrato nel capire che al momento non sarebbe riuscito a fuggire da quella situazione. In quell’istante, lui ancora non lo sapeva. Il tipo di fortuna al quale sarebbe andato incontro essendo lo schiavo di Grid…




<p style="text-align: center">***</p>




Il potere della Gilda Tzedakah era riconosciuto dai PNG. Numerosi reali e nobili di ogni regno provarono a reclutare la Gilda Tzedakah. Offrivano numerose volte titoli, territori e ricchezze.


Tuttavia, la Gilda Tzedakah non sapeva decidere sotto chi andare. Aspettarono per lavorare a Winston con Grid, perciò resistettero a tutte le tentazioni e attesero tranquilli.


Alla fine, acquisirono anche un’alta reputazione con la Signora di Winston.


Nel contrattacco verso la Chiesa di Yatan che iniziò con la nascita dell’Ottavo Servo, Lady Irene si mostrò particolarmente incline verso la Gilda Tzedakah che aveva portato a termine molte missioni ed aveva avuto successo anche nel raid contro Malacus.


“A est di Winston si trova un villaggio chiamato Bairan. Compaiono spesso i mostri perciò la popolazione è esigua, ma l’area è piuttosto ampia e ci sono numerose miniere, quindi la possibilità di sviluppo è illimitata.”


“…”


“Jishuka, vorresti prender quel villaggio e ricevere il titolo di barone?”


Bairan era un villaggio molto importante per Jishuka.


La casa d’aste nel Villaggio Bairan fu il luogo dove Grid fece la prima Freccia Speciale di Jaffa e dove la sua esistenza fu annunciata al mondo. Inoltre, il Guardiano della Foresta apparve vicino al Villaggio Bairan quindi si trattava di un luogo che lei visitava spesso per realizzare le missioni.


‘Ci sono numerosi terreni di caccia e dungeon per giocatori di livello alto e la distanza da Winston è solo di mezza giornata usando una carrozza…’


Dal punto di vista geografico, sarebbe stato facile interagire con Grid ed era un villaggio dove i membri della gilda avrebbero aumentato di livello facilmente. E poi, la popolazione magari era scarsa ma sarebbero giunti molti utenti. Se la gilda avesse gestito la cosa per bene, le tasse sarebbero state redditizie.


Jishuka alla fine prese la sua decisione, “Sono grata per il favore di Lady Irene. Vi sarò leale per il resto della mia vita.”


“Sono felice di avere un talento come te.”






[Sei diventata una baronessa del Regno di Eternal!]






[Hai ottenuto il diritto di entrare nella cerchia sociale dei nobili.]






[Sei diventata lord di Bairan.]






 [È stato creato il sistema di gestione delle proprietà immobiliari.]






Fu semplice dopo.


Jishuka convocò la gilda ed immediatamente si diressero verso il Villaggio Bairan. Insieme ai 100 soldati che risiedevano nel villaggio, Pon e Ibellin si occuparono dei mostri vicini stabilizzando la sicurezza, mentre furono assunti ingegneri per riparare ed estendere il vecchio castello.


D’altro canto, Faker e diversi membri della gilda individuarono le caratteristiche e lo stato finanziario del Villaggio Bairan e discussero delle direttive future per lo sviluppo. L’assenza di Toban, il loro capo del personale, comportò più lavoro per Jishuka e gli altri membri, ma non era un gran problema. Innanzitutto, Toban non spiccava particolarmente come capo dello staff perciò non c’era così tanta differenza.


Ma si sentiva che mancava qualcosa.


“Quando tornerà Toban?”


Era già passata una settimana da quando i membri della gilda avevano rifiutato la richiesta di aiutarlo con la missione di grado SS. Ad un certo punto, aveva bloccato tutti i bisbigli perciò non potevano far altro che preoccuparsi che qualcosa non andasse nel verso giusto.


Però, non erano così tanto preoccupati. Toban era un giocatore in alta classifica, su cui si poteva fare affidamento, per questo erano convinti che stesse seriamente portando a termine la sua missione.


“È solo occupato con la sua missione. Beh, tornerà quando potrà. Piuttosto, quando tornerà Grid?”


Vantner ancora si lamentava di Grid. Infatti, era abbastanza in ritardo. Era passato un mese da quando se n’era andato per la sua missione e non era ancora tornato. Non riuscivano a contattarlo né tramite la chat di gilda né con i bisbigli.


“Per prima cosa, Grid è partito per una missione, giusto? Quel ragazzo ha raggiunto il livello 170 lo scorso mese. Sembra che stia più che altro cacciando in un dungeon per aumentare di livello che completare la sua missione, proprio come Regas.”


Certo, la velocità di aumento di livello di Grid secondo le informazioni della gilda era fenomenale.


‘Il Discendente di Pagma…’


Jishuka aveva visto Grid ricevere la missione di Braham in diretta e aveva fatto delle ricerche sull’identità di Pagma. Grid era il discendente del miglior fabbro indiscusso della storia, Pagma.


‘In quanto missione di classe per una classe leggendaria, la difficoltà era enorme. Posso capire perché sia in ritardo.’


Non era solo Vantner che voleva che Grid tornasse rapidamente. Jishuka anche desiderava il suo ritorno il prima possibile. I membri volevano vedere la crescita di Grid ed erano impazienti affinché creasse per loro gli oggetti.


Nel frattempo, il Villaggio Bairan si stava sviluppando rapidamente. Gli utenti avevano sentito che la nota Gilda Tzedakah lo stava controllando e avevano iniziato a migrare in maniera costante verso il Villaggio Bairan. Se questo trend avesse continuato, sarebbero riusciti ad ottenere una rapida crescita economica. Un giorno, Bairan si sarebbe sviluppata da villaggio a città, proprio come Winston.


Ma in tutta questa situazione, c’erano delle brutte notizie. Tre dei sei nuovi membri della gilda di cui avevano alte aspettative… Asuka, Black Teddy e Box avevano un giorno lasciato la gilda senza dire nulla.


“Sono semplicemente andati via. Cosa stanno facendo?”


“Erano sospetti fin dall’inizio. Avrebbero solo fatto dei casini se fossero rimasti nella gilda. È meglio se sono andati via.”


I membri della gilda attuali biasimarono le tre persone, ma velocemente si calmarono. Tuttavia, gli altri nuovi membri erano terrorizzati.


Toon fu nominato capo della sicurezza nel Villaggio di Bairan e stava facendo il suo giro di controllo quotidiano. Non poté resistere alla curiosità e bisbigliò a Box.


<i>- Ehi, che significa? Pensavo saresti rimasto in questa gilda fino a che non avessi identificato il tizio con l’elmo a forma di teschio.</i>


Box pensò che fosse divertente.


- <i>L’ho già incontrato. Ha portato a risultati indesiderati. Per questo me ne sto andando.</i>


<i>- Oh…? Davvero? Quindi chi era?</i>


<i>- Non sarebbe divertente se te lo dicessi così facilmente. Ti darò un indizio. È una persona davvero sorprendente.</i>


<i>- Cosa? È così? Vuoi morire?</i>


Il tono di Toon cambiò dopo essersi infastidito per l’indizio. Toon si controllò e lo saluto.


- <i>Toon, ricordi il mio consiglio? Dopo che hai incontrato Elmo a forma di teschio, assicurati di lasciare la Gilda Tzedakah e di unirti alla mia gilda. Daremo sempre il benvenuto ad una persona con le capacità come le tue. Allora, io vado.</i>


“Che vile bastardo.”


Toon finì di bisbigliare con Box e controllò la finestra di informazioni della gilda. Rimase sorpreso da una cosa quando controllò l’informazione dei 21 restanti membri della gilda. Il livello 110 del fabbro che aveva incontrato a Winston un mese prima era ora al livello 172?


“…Oh.”


Gli occhi di Toon brillarono con spirito combattivo.






Traduzione di Blakriss


Editing di Cecilia Orlando
                                


                                



