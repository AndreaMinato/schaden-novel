---
title: Capitolo 138
pubDate: 2025-03-10T08:59:29.223Z
tags:
    - overgeared
---


Molti mesi prima, Faker non aveva apprezzato Grid quando l'aveva incontrato per la prima volta.


Era stato perché Grid presentava abilità da fabbro e di combattimento eccellenti, ma la sua immaturità mentale faceva sì che non riuscisse a sfruttarle a pieno. Ad essere onesti, Faker non gliel'aveva mai detto, ma pensava che Grid fosse ridicolo. Riteneva che non fosse in grado di approfittare al meglio della sua classe.


Ma ora le cose erano diverse. Era passato molto tempo e Grid sembrava cambiato.


'Se continua a migliorare così, con questa regolarità, un giorno potrei persino accettare che mi copra le spalle.'


Mentre Faker rifletteva, Grid gli mostrò gli strumenti di installazione delle trappole e la macchina per la miscelazione dei veleni.


“Questi sono gli oggetti... Non so come usarli. Non c'è un manuale.”


Faker rimase sbalordito quando vide gli oggetti. “Non sono male. In particolare, questa macchina per i veleni sembra eccellente. Dove li hai trovati?”


“Ho ucciso un assassino di nome Shay, che li ha lasciati.”


“Shay...? Un utente?”


“Sì.”


Shay era al quinto posto della classifica degli assassini. Era un utente ben conosciuto, ma sembrava proprio che fosse stato sconfitto da Grid e avesse perso l'oggetto.


'È risaputo che Shay vada sempre in giro con Kerb e Sniffer... Grid li ha sconfitti tutti e tre da solo? Quanto è forte Grid adesso?'


Sembrava che il tasso di crescita di Grid eccedesse le aspettative di Faker.


'Jishuka e Vantner avevano già indovinato che Grid fosse allo stesso livello, o persino più potente, di Pon e Regas...'


Aveva creduto che fosse uno scherzo, ma forse... era vero? Faker era una persona aggressiva, come gli altri membri della Gilda Tzedakah. Sentiva forte l'urgenza di battersi contro Grid. Ma ora non era il momento.


“Non sarebbe meglio imparare ad usarli un'altra volta? Guarda l'ora. Presto ci sarà il tuo matrimonio.”


“Ah, di già?”


Grid verificò l'ora e uscì dalla fucina. Questo non era il matrimonio di nessun altro. Non poteva arrivare tardi al suo stesso matrimonio. La Gilda Tzedakah e Khan lo seguirono. Il fabbro sembrava depresso.


“Grid... Grid è diventato il marito della signora...”


Khan aveva perso la sua moglie malata e poi suo figlio. Dopo essere rimasto solo, si era dato all'alcol. Per colpa dei giochetti della Compagnia Mero, aveva rischiato di perdere la fucina che era appartenuta alla sua famiglia per generazioni.


Ma un giorno, d'improvviso era apparso Grid e lo aveva salvato. Era riuscito a sfuggire ai dolori della sua vita e a ricostruire l'officina. Grid era il suo salvatore. Aveva quasi la stessa età di suo figlio e Khan teneva davvero molto a lui. 


Ora, quella persona così preziosa se ne stava andando in un posto più alto, che Khan non poteva raggiungere. Naturalmente, era felice che le cose andassero bene per Grid. Tuttavia, non riusciva a nascondere la sua tristezza. Riuscì a malapena a ricacciare indietro le lacrime quando si rivolse a Grid.


“Grid, può darsi che tu sia una persona comune che si sposa in una famiglia di nobili, ma non sminuirti troppo e vivi bene. Io faccio sempre il tifo per te.”


Grid sorrise agli incoraggiamenti di Khan. “Sono il Discendente di Pagma. Perchè dovrei sminuirmi davanti a dei nobili? E non parlare come se ci stessimo lasciando. Verrò sempre all'officina come prima, anche se sposo Irene. Te ne sei dimenticato? Io sono il tuo erede.”


“Grid...!”


Doveva essere un fastidio dover aiutare un vecchio povero e malato, ma Grid non lo dava affatto a vedere. Khan si emozionò e le lacrime finirono per traboccare. Grid gli porse un fazzoletto e disse, “Tuo figlio mi ha chiesto di fare una cosa. Mi ha chiesto di prendermi cura di suo padre.”


Non era una bugia. In passato, Grid si era recato al cimitero di famiglia di Khan, proprio con lui, e aveva incontrato dei fantasmi, mentre Khan dormiva. Tra i fantasmi c'erano un antenato di Khan, che gli aveva dato l'indizio per ottenere l'Arte della Spada di Pagma, e il figlio di Khan, che aveva chiesto a Grid di prendersi cura di suo padre.


Un figlio che si preoccupava per suo padre persino dopo la morte! A Grid piaceva Khan ed era commosso dalla devozione di suo figlio, per cui cercava di fare del bene per il vecchio. Ovviamente, non era una cortesia incondizionata. Ad essere onesti, alcune delle sue azioni erano calcolate per poter ereditare la fucina. Ma ciò non cambiava il fatto che lui apprezzasse Khan. Quell'emozione rimaneva comunque.


Poi Khan cominciò lentamente ad assumere un'espressione distorta.


“Grid... Perchè il tuo fazzoletto è così sporco? È uno straccio?”


“Non è uno straccio. È un fazzoletto. Ma non l'ho lavato, perciò sembra uno straccio. Ahahah! Dai, va tutto bene. Non muori mica se ti asciughi le lacrime con uno straccio, no?”


“Tsk tsk, sei peggio di un vecchio vedovo... Mi sento sollevato al pensiero che delle domestiche si prenderanno cura di te quando sposerai la signora.”


Dall'altro lato, la Gilda Tzedakah guardava a Grid e a Khan con sguardo commosso. Grid appariva straordinario ai loro occhi, dimostrando che utenti e PNG potevano davvero essere amici. I PNG avevano le stesse emozioni degli umani. Provarono vergogna per aver ignorato questo fatto e aver trattato i PNG come semplici intelligenze artificiali di un videogioco.


Poi il gruppo arrivò al castello.


“Benvenuti!”


I cavalieri e i soldati già riconoscevano in Grid il loro signore. Veniva onorato come un eroe e stava per diventare il marito della signora. Entrarono nel giardino del castello, dove la bellissima sposa diede il benvenuto a Grid. 


“Grid!”


“Lady Irene...”


Il suo vestito bianco esaltava la sua bellezza. Adesso Irene, che sorrideva timidamente, era abbastanza bella da potersi paragonare a Yura e Jishuka.


“No...!”


Quella bellissima e nobile donna gli veniva portata via da Grid! Vantner cercò di ricacciare indietro le lacrime. Poi scoprì il Cavaliere Bland che piangeva, col naso che gli colava, e sentì un senso di comunione con lui.


“Anche tu, Lady Irene...”


“Tu...”


I due si scambiarono uno sguardo mentre il grandioso matrimonio andava avanti.


Erano presenti dozzine di nobili anziani da tutto il regno e persino emissari stranieri. Il discorso del Conte Steim e il messaggio di congratulazioni dal messaggero del re rinvigorirono ancor più l'atmosfera.


“Ci sono invitati stranieri e persino un messaggio del re... Non è esagerato dire che il Conte Steim sia uno dei maggiori potenti del regno.”


Jishuka rimase ammirata. Si era sottomessa ad Irene solo per Grid, ma adesso sembrava fosse una saggia decisione sotto molti aspetti.  


'Non importa quanto ci pensi, Grid è davvero straordinario.'


Jishuka rifletteva, col sorriso sulle labbra. Poi la banda militare cominciò a suonare una musica leggera e allegra. Centinaia di persone osservavano mentre Grid e Irene si scambiavano le promesse d'amore.


“Promettete di amarvi e rispettarvi fino al giorno in cui diventerete luce e tornerete al fianco della Dea Rebecca?”


“Lo prometto.”


“Lo prometto.”


Nessuno dei due lo disse per primo. Grid e Irene risposero nello stesso momento, e gli ospiti esultarono come fossero anime gemelle.


“Potete scambiarvi il pegno della vostra promessa.


'Pegno della promessa?'


Grid non capiva le parole dell'officiante. Dal lato della sposa si erano presi cura di tutte le preparazioni per il matrimonio, perciò non potè fare a meno di andare nel panico. Poi Irene gli porse un paio di anelli. Si trattava di un elegante anello d'oro con un diamante al centro.


“Mettiamoci questi anelli” disse Irene timidamente.


Il suo viso arrossato era così grazioso che Grid prese l'anello più piccolo con mani tremanti. Poi lo infilò al dito di Irene. Anche Irene mise l'anello al dito di Grid. Poi una finestra di notifica lampeggiò di fronte a Grid.






[Hai indossato l'Anello della Promessa. Se ti trovi con la persona che indossa il tuo stesso anello, si verificheranno degli effetti speciali.]






[Hai giurato amore eterno a Irene Winston von Steim.]






[Sei diventato il marito di una signora.]






[Adesso puoi consultare le informazioni della proprietà usando l'autorità del marito della signora. Tuttavia, non hai alcun diritto di decidere le politiche della proprietà.]






[Guadagnerai ulteriori vantaggi e avrai più voce in capitolo man mano che l'apprezzamento di tua moglie verso di te cresce.]






[Se l'apprezzamento di tua moglie è basso, lo scenario peggiore sarà il divorzio. Stai attento.]






[Sei diventato il genero di un conte.]






[La statistica Nobiltà è stata generata.]






[Tutte le statistiche sono aumentate di 20.]






[Ora puoi avanzare nel circolo sociale dei nobili.]






[Riceverai un salario mensile di 500 monete d'oro.]






Grid rimase a bocca aperta. Sembrava che la sua fortuna fosse aumentata grazie alla sua bellissima, capace e gentile sposa.


Dall'altro lato, il Conte Steim osservò sua figlia che arrossiva mentre Grid le infilava l'anello al dito e improvvisamente vide Khan. Lo avvicinò e gli porse da bere.


“Sei un amico di Grid?”


Khan alzò lo sguardo, sorpreso, e chiese: “Perchè una persona così importante come Sua Signoria si interessa a qualcuno come me...?”


“Non dire così. Non sei il fabbro che rappresenta il nord e un amico di mio genero? È un onore parlare con te.”


“...Sì.”


Dopodichè, ci fu una giostra di bevute. La maggior parte beveva alcol come fosse acqua, benedicendo la sposa e lo sposo. Vantner e Bland si ubriacarono insieme e maledirono lo sposo, facendo sì che il Capitano dei Cavalieri Phoenix li cacciasse.


Dall'altra parte, gli abitanti e gli utenti di Winston celebravano anche loro. L'atmosfera era resa ancor più festosa da fuochi d'artificio e musica.


“Lady Irene si è sposata!”


“Ah! Con il nostro eroe!”


“Spero che la signora dia alla luce un bambino!”


“Sì! Ho grandi aspettative per il futuro!”


I PNG scoprirono che lo sposo di Irene era Grid e ballarono di gioia. Tuttavia, gli utenti non conoscevano i dettagli e non erano molto interessati al matrimonio di Irene. Erano deliziati da altre cose.






[Irene, la signora di Winston, si è sposata e benedice tutti voi!]






[Tutti i prodotti di Winston saranno esenti dalle tasse per i prossimi 10 giorni.]






[Gli utenti che hanno impostato Winston come loro residenza otterranno un aumento del 50% nell'esperienza e un aumento del 30% nell'acquisizione degli oggetti per i prossimi 10 giorni.]






Questo era un colpo di fortuna!


I milioni di utenti che si trovavano nel territorio del Conte Steim cominciarono a cacciare con determinazione per approfittare dell'opportunità. Altri utenti ne sentirono parlare e si spostarono nei territori del Conte Steim per partecipare all'evento, causando un'enorme crescita della popolazione in quelle aree.


Con loro, il numero di persone che si dirigevano a Winston era senza pari. Ma Winston era già satura. Gli utenti che programmavano di trasferirsi a Winston furono costretti a considerare altri villaggi vicini.


Tra quei villaggi c'era Bairan, che era amministrato dalla Gilda Tzedakah. Il villaggio di Bairan era un territorio suddito di Winston e come risultato, fu in grado di andare incontro a una tremenda crescita in poco tempo. Migliaia di persone migravano ogni giorno, centinaia di nuove case venivano costruite, il numero di negozi aumentava e l'economia andava a gonfie vele.


“Ah-! Che succede? Sono troppo occupato!”


Jishuka e la Gilda Tzedakah si lamentavano. Se quella tendenza fosse continuata, avrebbero avuto denaro a fiumi, ma erano preoccupati perché questo li rendeva troppo occupati per avere il tempo di crescere di livello.


Allora torniamo indietro nel tempo alla notte del matrimonio!


Grid era nudo di fronte ad Irene, che aveva rivelato il suo corpo bianco.


“Bellissima...”


“Mi sento in imbarazzo...”


Irene aveva un ampio bacino e lunghe gambe esili, come una modella. Il suo seno era solo una coppa B, cosa che lo rendeva inadeguato per i gusti di Grid. Ma non era deluso. La forma del suo seno era perfetta e l'armonia dei colori era meravigliosa... I dettagli verranno omessi.


“Irene!”


“Oh mio...”


L'eccitato Grid fece adagiare Irene sul letto. Poi usò immediatamente le tecniche descritte nel libro che aveva letto poco prima di accedere a Satisfy. Quelle tecniche erano davvero impressionanti... I dettagli verranno omessi.


“Aah!”


Ogni volta che le dita lunghe e forti di Grid accarezzavano la pelle bianca e soffice di Irene... I dettagli verranno omessi.


“Grid...!”


Irene si lasciò andare alle lacrime, avvolta da piaceri che non aveva mai provato nei suoi 20 anni di vita. Il piacere che provava era così immenso che si sentì quasi spaventata.


“Ho paura... Mi sento come se fossi un'altra persona... È come se stessi per volare via, da qualche parte...”


Le sue mani le diedero un tale piacere che era difficile credere che Grid fosse vergine. La ragione per cui era in grado di esibire una tale maestria manuale non era da addurre al libro che aveva letto, ma all'influenza della sua elevata destrezza.


La combinazione delle sue statistiche e dei suoi titoli faceva sì che la sua destrezza fosse oltre 1,500, un valore che trascendeva ogni limite umano. A volte delicato! A volte forte! Fu perfettamente in grado di controllare il ritmo mentre le sue mani travolgevano tutto il corpo di Irene. Era quasi abbastanza da dovergli il titolo di Re delle Carezze. 


“Grid... Presto...”


“Irene!”


Irene lo guardava con un'espressione piena di desiderio. Nel momento in cui Grid incontrò quello sguardo, perse la ragione. Prese un grosso respiro, come fosse la prima volta nei suoi 27 anni di vita... I dettagli verranno omessi.


“Ahh...Grid! Ti amo...! Ti amo! Ti amo!”


Mentre la notte diventava sempre più profonda, l'intensità del piacere di Irene cresceva. Combinati con gli effetti dei suoi titoli, la Forza di Grid era oltre 1,600 e la sua Stamina oltre 1,000, per cui Grid poteva essere paragonato al leggendario re virile.


Grazie a tutto ciò, Irene sperimentò piaceri che le donne comuni non avrebbero mai conosciuto... I dettagli verranno omessi.






[L'apprezzamento di Irene nei tuoi confronti è aumentato.]






[L'apprezzamento di Irene nei tuoi confronti è aumentato.]






[L'apprezzamento di Irene nei tuoi confronti è aumentato...]






L'amore di Irene per lui cresceva ogni volta che Grid muoveva i fianchi... I dettagli verranno omessi.


Perciò, la prima notte fu un grande successo. Grid riuscì a raggiungere il massimo livello di apprezzamento con Irene in una sola notte.






Traduzione di Martina Procida


Editing di Libusemumei




                                


                                



