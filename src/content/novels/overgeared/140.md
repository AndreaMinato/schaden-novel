---
title: Capitolo 140
pubDate: 2025-03-10T08:59:29.224Z
tags:
    - overgeared
---


Piazza d'armi di Winston.


C'erano esattamente 100 soldati riuniti in un largo spazio che poteva ospitare fino a 5,000 persone. Erano disorientati.


“L'addestramento mattutino è finito, quindi perchè siamo qui?”


“Sono d'accordo... E poi si tratta solo della nostra unità da 100 uomini.”


Al momento, Winston disponeva di 2,030 truppe. Molte erano andate perdute a causa delle ripetute battaglie con la Chiesa di Yatan, ma il Conte Steim aveva portato nuovi soldati per ritornare agli stessi numeri. Solo 100 di loro erano stati chiamati su 2,000 truppe, quindi non riuscivano a fare a meno di sentirsi agitati.


Erano la 13° Unità di Cento Uomini, famosa per aver causato parecchi incidenti! Per questo, aspettavano con ansia crescente, pensando alla punizione che avrebbero ricevuto.


“Per prima cosa, cerchiamo di pensare a cosa abbiamo fatto di sbagliato. L'altra notte, le guardie dell'armeria... Il terzo gruppo? Vi siete addormentati mentre facevate la guardia?”


“Questo non ha senso. La situazione è ancora tesa a causa della Chiesa di Yatan, come potremmo addormentarci mentre siamo in servizio? Abbiamo dormito di nascosto a turno. Il nostro gruppo è stato molto scrupoloso. Non ci hanno beccati.”


“Davvero? Allora il secondo gruppo? Voi avete pattugliato il mercato. I commercianti si sono forse lamentati perché avete rubato della merce?”


“Non può essere. Abbiamo solo mangiato frutta e spiedini di carne e nessuno se n'è lagnato.”


“Ummm... Non credo che abbiamo fatto nulla di male recentemente. Abbiamo reso invalidi alcuni criminali che attentavano alla sicurezza, ma non possiamo essere puniti per questo. Giusto?”


“Ciò meriterebbe un premio... Allora cosa? Cos'è che abbiamo fatto di così male da essere riuniti qui?”


Alla fine, i soldati non riuscirono a venirne a capo da soli e chiesero al loro capitano, Jude.


“Capitano, perché siamo stati convocati?”


“...Non lo so.”


Neanche Jude riusciva a capire la situazione. Stava seguendo il solito protocollo di quando riceveva improvvisamente un ordine di raccolta. Jude non era abbastanza sveglio da indovinare perchè, perciò rimaneva semplicemente lì ritto in silenzio.


“Comunque, neanche il nostro capitano potrebbe saperne niente.”


“Sono d'accordo. Il suo maggiore punto di forza è combattere. È inutile in tutto il resto.”


“...”


I soldati erano nel mezzo della conversazione quando si presentarono due cavalieri. Erano Romeo, eminente cavaliere, e il suo secondo in comando, Deck. Romeo, che indossava un'armatura a piastre intera d'oro scintillante e un mantello rosso, gridò con voce tonante.


“State zitti e prestate attenzione! Il Visconte Grid sta arrivando!”


“Visconte Grid?”


Aveva sposato la signora solo ieri. Oggi era già diventato un nobile? Un nobile dovrebbe consumare stamina durante la prima notte di nozze e godersi la luna di miele, quindi perché stava venendo nella piazza d'armi?


Grid apparve mentre i soldati erano pieni di confusione. Indossava un'armatura e guanti bianchi e un gran senso di dignità emanava da lui. Faceva sembrare l'armatura d'oro brillante di Romeo qualcosa di dozzinale.


'L'eroe di cui tanto si parla che ha salvato Winston dal precedente signore e dalla Compagnia Mero...!'


Questa era la prima volta che la 13° Unità di Cento Uomini vedeva Grid. Provarono tutti grande ammirazione.


'Si dice che abbia salvato Lady Irene dopo aver ucciso Malacus.'


'Non è anche un grande fabbro? È straordinario.'


Grid aveva una grande reputazione, e abbondava anche in Fierezza. I soldati erano invidiosi e lo facevano sentire sopraffatto coi loro sguardi fissi, costringendolo ad abbassare la testa per l'imbarazzo. Grid salì sul podio e concentrò la sua attenzione su Jude prima di sorridere debolmente e dire:


“La qualità mi sembra generalmente buona. Irene mi ha suggerito questa unità di cento uomini per una ragione.”


Il livello medio dei soldati di Winston al momento era intorno a 70-80. I soldati che Grid aveva visto il giorno precedente avevano un potere di combattimento medio di circa 1,000. Ma quelli della 13° Unità avevano un potere di combattimento medio di 2,000, mentre Jude aveva un immenso potere di 5,000.


Dato che i cavalieri di livello 180 armati con oggetti d'alta classe avevano un potere di combattimento di circa 7,500, quello di Jude era insolitamente alto per qualcuno che indossava solo una cotta di maglia di scarsa qualità.


Grid provò un forte interesse e toccò il fodero che aveva in vita. Poi tirò fuori la spada ricevuta da Irene. 






[Spada del Comandante]






Tenuta: 100/100  Potere d'attacco: 100


*Fierezza: +30


*L'abilità 'Osservazione Personaggio' verrà generata.


Una spada donata a comandanti militari nominati dalla famiglia reale o dalla nobiltà. Non è adatta ad essere usata come arma a causa di tutti i gioielli con cui è decorata.


Ma dà al comando militare il vantaggio di poter osservare da vicino le abilità dei soldati. È utile quando si comanda un esercito.


Peso: 220.


'Osservazione Personaggio.'






[La tua Visione è a più di 600 punti. Grazie all'influenza della Visione, Osservazione Personaggio Lv. 3 è stata attivata.]






[Osservazione Personaggio Lv. 3]






Puoi ottenere non solo le informazioni personali del bersaglio osservato, ma anche le sue statistiche attuali, i limiti delle sue statistiche e le sue abilità.


*I bersagli osservabili sono limitati agli alleati.


Nome: Jude


Età: 25  Genere: Maschio


Occupazione: Capitano della 13° Unità di Cento Uomini di Winston


Livello: 103


Forza: 818/2080  Stamina: 431/908


Agilità: 34/330  Intelligenza: 11/20


Abilità: Ruba l'Arma del Nemico e Usala come Arma (S). Silenzio (A). Non ne ho Idea (SS-).


Un raro sciocco nato a Winston. In quanto a forza, nessuno può competere con lui. È un guerriero nato che non conosce paura.


Sfortunatamente, il suo cervello non è altrettanto sviluppato. Non importa quanto ardentemente ci provi, non riesce mai ad avanzare di grado. È quasi un miracolo che sia diventato il capitano di un'unità di cento uomini.


'E per quanto riguarda i cavalieri?'


Grid continuò osservando Romeo e Deck.


Nome: Romeo Laniche


Età: 34  Genere: Maschio


Occupazione: Cavaliere di Lady Irene


Livello: 196


Forza: 878/910  Stamina: 420/441


Agilità: 253/270  Intelligenza: 174/200


Abilità: Spirito d'élite (A+). Colpo Decente (A+). Nervi Saldi (B).


Figlio del Visconte Laniche e allievo di Phoenix. Ha seguito il Capitano Phoenix e servito naturalmente la famiglia Steim.


Il suo talento è cresciuto fin dagli inizi ed è stato ampliato in un addestramento d'élite. Tuttavia, si trova in una situazione di stress perché il suo progresso è in stallo ultimamente. 


Nome: Deck


Età: 32  Genere: Maschio


Occupazione: Cavaliere di Lady Irene.


Livello: 185


Forza: 750/1050  Stamina: 334/536


Agilità: 213/320  Intelligenza: 199/230


Abilità: Adulazione (B+). Abilità di Comprendere la Situazione (S-). Padronanza della Spada Convenzionale (B).


La sua abilità di leggere la situazione è eccellente. Agisce sempre in accordo con le tendenze. Ha talento come comandante.


Guardando le statistiche totali, quelle dei cavalieri erano molto più alte di quelle di Jude.


'Ma considerando le differenze di livello, Jude ha in effetti delle statistiche più alte rispetto ai cavalieri.<i>'</i>


Le statistiche innate con cui Jude era nato erano più alte delle statistiche innate dei cavalieri. Era un pensiero ragionevole. Per natura, gli umani non nascevano forse con talenti diversi? Jude era nato con un talento più grande di Romeo e Deck.


'Ma più che le statistiche innate... È la loro crescita massima.'


I valori a cui le statistiche di Jude potevano arrivare schiacciavano completamente Romeo e Deck. Se Jude avesse sviluppato tutto il suo potenziale, sarebbe stato almeno due volte più forte di Romeo.


'Lo svantaggio è la sua intelligenza, irragionevolmente bassa; ma Jude ha molti vantaggi per sopperire a quella mancanza.'


Grid notò le valutazioni delle abilità di Jude. Erano molto più alte di quelle dei cavalieri e sembrava fossero proprio quelle abilità le fonti dell'elevata forza di combattimento di Jude. Grid prese una decisione.


'Jude, ti promuoverò come mio cavaliere.'


Come visconte, Grid aveva l'autorità di nominare tre cavalieri. Una persona normale avrebbe scelto un cavaliere sveglio o un governatore di una città, ma Grid pensava in modo diverso.


'Non posso essere stupido.'


Avrebbe scelto come suoi cavalieri soggetti le cui statistiche potevano crescere e li avrebbe resi leali come cani. Grid sorride malignamente e cominciò a controllare le informazioni degli altri soldati. Sfortunatamente, nessuno dei restanti 100 soldati aveva un talento degno di Jude. Ma senza dubbio erano molto più abili dei soldati comuni.


Se Grid li avesse usati in quell'assalto... No, se li avesse addestrati bene, sarebbero rinati come soldati d'élite e avrebbero potuto aiutare a proteggere Winston e Irene.


'È bello avere un marito come lui?'


'Che sta facendo?'


Dopo la sua comparsa, Grid non disse nulla e tirò fuori una spada, ispezionando i soldati con un ghigno sul volto. L'aspetto di Grid non sembrava normale. Il tipo che veniva celebrato da tutti come un eroe si stava comportando in modo strano, rendendo i cavalieri e i soldati piuttosto ansiosi.


'Questo è un po'...'


'Sembra siano solo voci, allora.'


Cominciarono a sentirsi delusi di Grid! Dopo aver verificato le informazioni di tutti i soldati, Grid ripose finalmente la Spada del Comandante nel fodero e poi andò dritto al punto.


“Partiremo per il Villaggio di Bairan.”“Bairan?”


“Perché andiamo lì, all'improvviso...?”


I soldati cominciarono a mormorare. Romeo li guardò torvo.


“Ehi! Concentratevi!”


“Ah, che sorpresa.”


“Mi dispiace.”


Grid sussultò, stando proprio accanto a Romeo. Sorrise ai soldati, poi cominciò a spiegare: “Stiamo andando al Villaggio di Bairan per sconfiggere il Guardiano della Foresta. Sarà un viaggio duro, quindi tutti dovrebbero essere preparati.”


“Heok!”


L'esclamazione di sorpresa non venne dai soldati. Era venuta da Romeo, che guardò Grid con esitazione. Come cavaliere proveniente da una famiglia nobile, normalmente era ben conscio della propria immagine. Tuttavia, in quel momento se ne dimenticò, tremando davanti ai soldati.


“V-Visconte? Volete sconfiggere il Guardiano della Foresta? Solo con questa gente? Siete serio?”


“Naturalmente.”


“Ah...! No, perchè state dicendo una cosa così assurda?”


Il Guardiano della Foresta era un mostro di tipo golem ed era impossibile danneggiarlo solo con spade e frecce dato che il suo corpo era coperto di rocce dure e di oricalco. Per di più, evocava in continuazione piccoli golem e il suo potere d'attacco era abbastanza spaventoso da causare terremoti. Era uno dei mostri più potenti del Nord.


“Sarà difficile battere il Guardiano della Foresta, anche se vi portate dietro tutte le truppe di Winston!”, dichiarò Romeo.


Non era un'esagerazione. Il Guardiano della Foresta richiedeva dozzine di maghi o almeno due grandi maghi per essere sconfitto. Ma i maghi a Winston erano tutti di livello mediocre e ce n'erano solo quattro.


Era impossibile abbattere il Guardiano della Foresta con 2000 truppe senza una potente unità magica. Sarebbero state spazzate via. Eppure Grid voleva sconfiggere il Guardiano della Foresta con soli 100 soldati e due cavalieri?


Romeo si ricordò poi della Gilda Tzedakah.


“Ah! Forse avete in mente di chiamare la Gilda Tzedakah? Avete intenzione di unire le forze con loro, come quando avete sconfitto Malacus?”


“Di che sciocchezze parli?”


Ovviamente, sarebbe stato facile sconfiggere il Guardiano della Foresta se avesse chiamato la Gilda Tzedakah. Ma Grid non aveva alcuna intenzione di condurre l'assalto con loro. I soldati e i cavalieri erano PNG che lavoravano a salario, per cui non potevano interessarsi agli oggetti lasciati dal Guardiano della Foresta, mentre i membri della Gilda Tzedakah erano eguali di Grid.


Se avesse fatto il raid con loro, avrebbe dovuto dividere con loro gli oggetti. Voleva evitarlo. In altre parole, Grid programmava un assalto solo con i PNG nel tentativo di appropriarsi di tutti i lasciti del Guardiano della Foresta.


'Per prima cosa, non c'è alcun bisogno di chiedere il loro aiuto.'


Grid aveva sconfitto il papa da solo. Perché avrebbe dovuto chiedere una mano alla gilda quando poteva benissimo sbarazzarsi del Guardiano della Foresta da solo? Gridò: “Tutti in marcia! Partiremo subito!”


“Non ti sembra un po' un fulmine a ciel sereno...?”


I cavalieri e i soldati erano di cattivo umore. Pensavano che sarebbero morti. Grid aveva fatto una  mossa sbagliata non appena era diventato il marito della signora. Erano preoccupati per il loro futuro. Ma Jude non aveva pensieri. Semplicemente, seguiva Grid in silenzio.


Quello fu il giorno in cui cominciò il programma di affidamento subordinato di Grid.


Nello stesso momento, nella fucina di Khan.


“...Quand'è che Grid viene a lavorare?”


Vantner era arrivato alla fucina sin dal mattino presto ed era stato ad aspettare Grid per cinque ore. Si era agitato per essere stato privato di Irene e aveva perso le staffe. Perciò, voleva scusarsi con


Grid per essere stato sgarbato e chiedergli di realizzare l'armatura.


Aveva aspettato quel momento per ben 40 giorni. Sperava che Grid si presentasse in officina il più presto possibile. Ma Grid non si fece vedere, neanche quando passò l'ora di pranzo, né quando si fece notte.


'Si sta godendo la luna di miele e non ha alcuna intenzione di presentarsi al lavoro... Quel bastardo... Non risponde nemmeno alla chat della gilda o ai bisbigli...'


Il volto di Vantner si rabbuiò.






Traduzione di Martina Procida 


Editing di Libusemumei




                                


                                



