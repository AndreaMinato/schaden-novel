---
title: Capitolo 149
pubDate: 2025-03-10T08:59:29.226Z
tags:
    - overgeared
---


<i>- Oppa, vieni! Sbrigati!</i>


“Che succede?” Youngwoo ricevette un segnale dall’esterno ed uscì velocemente dalla sua capsula. “Sehee?”


Era la prima volta che Sehee gli chiedeva di disconnettersi da quando aveva iniziato a fare i soldi su Satisfy. Quanto era grave la situazione perché lei facesse una cosa così insolita?


‘Forse si tratta di un ladro?’


Youngwoo era timido per natura.


Rispetto ai film dell’orrore, era quattro volte più sensibile in confronto alle persone normali e non riusciva a camminare da solo di notte a meno che non fosse ubriaco. Entrava nel panico ogni volta che guardava negli occhi qualcuno che fosse anche solo leggermente spaventoso. Se fosse entrato un ladro a casa sua, avrebbe pensato a scappare piuttosto che a proteggere la casa.


Ma non in quel momento!


‘Ora è diverso.’


Aveva affrontato ogni tipo di sofferenza e la sua fiducia in se stesso stava avendo una rapida impennata, grazie anche ai suoi infiniti successi. In particolar modo, si sarebbe mostrato coraggioso per la sua famiglia.


<i>Clack.</i>


Youngwoo aprì la porta e urlò, “Quale bastardo osa entrare? Ucciderò chiunque metterà le mani su mia sorella!”


Avrebbe protetto Sehee, anche se il ladro fosse stato armato di un coltello! Poi Youngwoo si bloccò come una statua di pietra.


“Ciao.”


“…Eh?”


Youngwoo era sorpreso. Invece di un ladro, in casa sua c’era una bellezza che conosceva.


“Ti preoccupi davvero per tua sorella?” disse la fanciulla meravigliosa con un sorriso.


Era seduta, rivolta verso Sehee che stava arrossendo. Sehee era felice, ma parlò nella maniera più brusca possibile, “Oppa, cosa ti prende? Che ti eri immaginato? Comunque, io non c’entro niente in tutto questo. Potresti evitare di presentarti con un complesso per tua sorella?”


Alla fine, Sehee guardò la bella ragazza con espressione di sfida. ‘Non c’è spazio per te nel rapporto tra fratello e sorella.’ Sembrava dire questo. La ragazza sorrise a Sehee come si fa ad una bambina.


“Cosa…?”


Nel frattempo, Youngwoo era rimasto sbalordito e si strofinò gli occhi diverse volte. Poi cercò ripetutamente la conferma che la bella donna fosse seduta di fronte a Sehee.


‘Perché si trova in casa mia?’


Yura. Perché il gioiello della Corea del Sud si trovava in un luogo squallido come quello? Non gli sembrava vero.


‘Non so perché si trovi qui, ma è davvero bella.’


Yura indossava un giacchetto di colore giallo tenue sopra ad una maglietta con collo a V, che metteva in mostra le clavicole. Aveva una bella postura e uno sguardo deciso, i suoi movimenti erano aggraziati e la sua pronuncia era chiara. L’impressione complessiva che si aveva era di una nobildonna.


Approssimativamente due secondi. Fu il tempo che trascorse mentre Youngwoo si sentì smarrito di fronte a Yura, prima di riuscire a riprendersi. Poteva essere ingannato dall’aspetto esteriore, ma i suoi sentimenti verso la ragazza non erano dei migliori. Scosse la testa e si spostò sul sofà. Si sedette vicino a Sehee e guardò in faccia Yura.


“Perché sei venuta a casa mia? A proposito, non sai un po’ troppe cose su di me? Sei una stalker?”


Gli occhi di Yura si strinsero.


‘È cambiato’. Il Shin Youngwoo che aveva incontrato alla riunione degli ex allievi si sarebbe fatto piccolo di fronte a lei. Si sarebbe comportato come se si fosse sentito colpevole e non avrebbe sostenuto il suo sguardo. Ma ora era diverso. Si comportò con dignità invece di tirarsi indietro e la fissò dritto negli occhi.


“Sembri una persona totalmente diversa.”


“Spero tu lo intenda in senso buono.”


Anche il suo modo di parlare era cambiato. Yura sorrise e rispose, “Mi piace il te di adesso.”


‘Le piace?’


Yura era una delle donne più belle della Terra e aveva potere e successo allo stesso tempo. Una donna così grandiosa aveva detto che le piaceva il lui di adesso, per questo non poté fare a meno di sentirsi felice.


‘La gloria della mia famiglia… No, no. Non è un bene essere nel cuore di una donna tanto strana.’


Yura possedeva un lato da stalker, quindi Youngwoo le rispose nel modo più freddo possibile. “Non voglio essere nel tuo cuore.”


Yura non ne rimase turbata. Piuttosto, osservò l’intero corpo di Youngwoo.


“Hai messo su peso. Stai molto meglio rispetto a prima. La tua base scheletrica è buona, quindi ti trovo bene.”


Era vero. Nei suoi giorni passati di debitore, non era riuscito a provare il piacere di gustarsi dei pasti completi. Giocava tutto il giorno, saltava i pasti e non faceva esercizio, perciò era sottopeso. Ma ora che era in salute, mangiava ogni tipo di cibo delizioso.


Adorava la cucina da gourmet e desiderò di poter vivere una lunga vita per godersi le sue ricchezze. Qualche volta andava a fare jogging con Sehee al mattino e prima di rendersene conto, aveva raggiunto un peso normale.


In confronto al suo aspetto precedente, ora era di poco sopra la media? Si trattava di un bel passo avanti.


“Ho come la sensazione che ora posso contare su di te.”


“Cosa?” Youngwoo si imbarazzò per l’affermazione fatta da Yura. “Che significa? Dimmelo chiaramente. Tu, perché sei entrata in casa di un’altra persona? Non mi piace questa situazione. Arriva subito al dunque.”


‘Ben fatto Oppa!’


Sehee era deliziata dalla vista dei due. Inaspettatamente, sembrava che Yura provasse dei sentimenti a senso unico verso il fratello. Mentre lui era indifferente nei confronti di Yura. Perché una donna ammirata dal mondo era ossessionata da suo fratello e perché lui la stava trattando in quel modo?


Sehee non riusciva davvero a crederci, ma si stava divertendo a guardare le azioni del fratello. “Preparo del tè.”


Suo fratello stava cercando di scaricare una donna. Sehee trovò la situazione esilarante e sorrise mentre si dirigeva in cucina.


Poi Yura alla fine arrivò al perché della sua presenza, “Vorrei che tu partecipassi alla competizione nazionale in quanto rappresentante della Corea del Sud.”


“Eh?”


Che stava dicendo? Youngwoo reagì immediatamente e Yura spiegò la situazione.


“È un’offerta informale da parte del governo della Corea del Sud. Vogliono che io metta su una squadra in modo che la Corea del Sud possa ottenere un buon punteggio nella competizione nazionale, che avrà inizio il primo maggio e che durerà quattro giorni.”


Yura faceva parte del gruppo dei primi cinque classificati su Satisfy. Era una star globale, perciò non era strano il fatto che avesse dei legami con il governo.


“Capisco la situazione, ma perché io? Non mi starai sopravvalutando?”


“Sono convinta che tu possieda la prima classe epica nascosta.”


Si sapeva che la seconda classe epica era stata ottenuta da Agnus mentre la terza da Katz. Soltanto la prima classe epica non era ancora stata rivelata. Youngwoo sapeva che si trattava della classe di “Duplicatore” di Euphemina, ma Yura non ne era a conoscenza. Youngwoo aveva resistito alla sua potente magia in passato, per questo lei aveva frainteso e pensava possedesse una classe epica.


“Come sai, la Corea del Sud era una potente produttrice di giochi decenni fa. Nella maggior parte delle competizioni ludiche, i giocatori professionisti e le squadre della Corea del Sud vincevano il campionato, mentre tutti i giocatori in classifica nei GDR erano coreani. Ma rimane solo la gloria del passato… I coreani non stanno andando bene, specialmente su Satisfy.”


“L’ho letto da qualche parte prima… I coreani non hanno una buona prestazione fisica?”


“Dovrebbero. Ma è un problema che riguarda tutti gli asiatici.”


Sehee fraintese la conversazione mentre si trovava in cucina e tornò facendo poco rumore. Si sedette da una parte in modo da non interferire con la conversazione. Yura ringraziò Sehee per il tè e continuò.


“Il governo della Corea del Sud vuole riguadagnare la gloria passata attraverso questa competizione nazionale. Attualmente, l’industria di gioco è piuttosto competitiva. Per questo vuole far riaffiorare la nostra forza nelle competizioni… In altre parole, vogliono costruire l’immagine di un paese potente su Satisfy.”


“Vogliono ottenere un buon record nella competizione nazionale?”


“Sì, ma sarà molto difficile.”


“Perché? Non sei al quinto posto nella classifica globale? Una persona può partecipare a tre eventi nella competizione nazionale. Perciò non è sufficiente che partecipi a questi tre eventi e ottieni tre medaglie d’oro?”


Era la prima volta che si teneva la competizione nazionale, quindi solo otto paesi vi avrebbero fatto parte. Guadagnare tre medaglie d’oro sarebbe stato sufficiente per entrare nella top ranking. Youngwoo pensava che sarebbe stato semplice, ma la situazione reale non era poi così chiara.


“Ci sono sette persone più forti di me nel PvP e i raid per i boss ed il completamento dei labirinti non sono il mio forte. Le competizioni legate alla creazione di oggetti sono limitate solo alle classi di produzione, per questo sono fuori discussione.”


“…”


“La maratona dei pet finirà per essere disputata solo tra i draghi, ma c’è solo un giocatore coreano che ne possiede uno, quindi ci tocca rinunciare anche a quella. Gli eventi che restano sono assedio, tiro al bersaglio, combattimento con le spade e caccia al tesoro. L’unico in cui potrei vincere una medaglia d’oro è il tiro al bersaglio. L’assedio anche è una mia specialità ma sarà difficile riuscire ad ottenere una medaglia perché la squadra coreana è troppo scarsa.”


Youngwoo, che era rimasto ad ascoltare in silenzio, alla fine chiese, “Ma tu, non ti senti inutile?”


“…”


Senza rendersene conto, Youngwoo aveva colpito un tasto dolente. Le sopracciglia di Yura si contrassero prima di aggrottarsi. Youngwoo continuò senza preoccuparsi di lei.


“È vero? Perché ci sono sette persone più forti di te? Non sei in quinta posizione nella classifica globale? Non dovrebbero essere soltanto quattro le persone più forti? Inoltre, sei l’Ottavo Servo perciò dovresti aver ottenuto dei poteri speciali. Pensavo fossi sufficientemente forte da rappresentare uno dei tre pilastri di Satisfy.”


Yura si ricompose e spiegò.


“È vero che ho ottenuto lo status di Ottavo Servo. Sacrificando la statistica del potere divino al Dio Yatan, posso imparare nuovi incantesimi oscuri e le mie abilità di combattimento sono incredibilmente migliorate. Ma il mondo è enorme. I giocatori in classifica non sono l’unico metro per misurare la forza. Non a caso, tu non sei un ranker. Considerando anche i giocatori come te, c’è la probabilità che ci siano almeno dieci persone più forti di me.”


“Hmm… Chi sono quelli più forti di te al momento?”


Yura li elencò senza esitare. “Kraugel, 1° classificato. Zibal, 2° classificato. Chris, 3° classificato. Agnus, 7° classificato. Hurent, 8° classificato. Bondre, 11° classificato. Hao, 15° classificato. Basta.”


“So che Agnus possiede una classe epica, ma quelli in 8°, 11° e 15° posizione?”


“Sì, i loro livelli sono più bassi del mio. Ma sono dei mostri quando si parla di combattere. Anche se non sono paragonabili a Kraugel.”


“Kraugel è così forte?”


“L’ho visto andare a caccia numerose volte ed è qualcosa di assurdo. È il tipo di persona che ottiene il massimo risultato facendo il minimo movimento, tutte le volte, perché la sua visione della zona è ampia ed è in grado di calcolare cose come il danno e il tempo di ricarica delle abilità, così come riesce a leggere gli schemi di movimento e quindi a contrattaccare. Le persone mi definiscono genio, ma Kraugel ha di gran lunga più talento nel gioco.”


“Wow… Sembra straordinario.”


Pur dicendo così, Youngwoo la stava pensando in maniera diversa. Cosa c’era di eccezionale in queste cose?


‘Non è niente paragonato al potere degli oggetti.’


La vera essenza dei giochi GDR era rappresentata dagli oggetti. E mentre Youngwoo ridicolizzava nella sua testa Kraugel, Yura gli chiese in modo gentile.


“Ho bisogno della tua forza in quanto prima classe epica. Per favore, partecipa alla competizione nazionale e fai sfoggio delle tue abilità. Il governo ha anche promesso degli alti incentivi se vinci una medaglia, perciò non sarebbe male per te.”


Le orecchie di Youngwoo si raddrizzarono alla parola ‘incentivi’ e per un attimo si trovò in difficoltà.


‘Vorrei partecipare… ma sarebbe un problema rivelare che posseggo una classe leggendaria… Ah, forse?”


Youngwoo poi fece una domanda a Yura, che era in attesa di una sua risposta. “È possibile partecipare nascondendo il proprio ID?”


“Non puoi. La tua identità deve essere controllata scrupolosamente per poter accede alla competizione.”


Se lo aspettava. Youngwoo cambiò domanda. “Allora che mi dici della maratona dei compagni animali? È possibile far partecipare degli oggetti inanimati?”


“…Oggetti inanimati?”


“Un compagno animale inanimato.”


I compagni animali erano compagni animali. Compagni. Animali. In altre parole, creature viventi. Ma inanimati?


“Un oggetto inanimato non è un compagno animale.”


“Gli oggetti inanimati hanno un ego. E obbediscono in maniera assoluta agli ordini.”


Oggetti inanimati con un ego?


“Come i golem creati dai grandi maghi?”


“Il concetto è più o meno quello…”


“Più o meno?”


“Comunque, la maratona dei compagni animali è sostanzialmente una competizione tra draghi. Morderanno finché non avranno raggiunto la loro meta. Al mio compagno animale non si applica il concetto di stamina, quindi può infastidire gli altri compagni animali e vincere la maratona. Vincerò la medaglia d’oro. L’unica condizione è che io non appaia di fronte al pubblico.”


“Uh?”


“Fingi che il mio compagno animale sia il tuo. Non preoccuparti. Lo guiderò io. Ovviamente, tutti i benefici che otterrai nel ricevere la medaglia d’oro saranno miei. Va bene?”


“…Sinceramente non mi interessa il merito. Possiedi un compagno animale equivalente ad un golem di alto grado ma con l’ego?”


“Se non mi credi allora vai a casa e connettiti a Satisfy. Te lo faccio vedere.”


“D’accordo. Mi collegherò e ti invierò un bisbiglio.”


Yura si alzò in piedi. Disse a Sehee che il tè era stato delizioso e si diresse verso la porta di ingresso. Youngwoo aprì la porta per gentilezza. Poi Yura lo fissò e lo informò delle ultime notizie.


“C’è una cosa che dovresti sapere. Oramai, il Villaggio Bairan dovrebbe essere stato distrutto.”


“Cosa?”


“Neberius, il Quarto Servo della Chiesa di Yatan, ha individuato le coordinate del Villaggio Bairan grazie a delle spie che aveva mandato. Usando il Teletrasporto Collettivo, ha condotto un esercito numeroso, incluso il Quinto Servo Balak, per invadere il Villaggio Bairan. La Gilda Tzedakah dovrebbe essere già stata spazzata via o sul punto dell’annientamento.”


“…”


Yura sollevò un dito e puntò il cuore di Youngwoo. “Non avevo detto che non ti avrei ucciso quando sarebbe scoppiata la guerra tra la Chiesa di Yatan e la Gilda Tzedakah? Con questo, ho ripagato il mio debito.”


‘Non può essere.’


Youngwoo controllò l’orario. Erano trascorsi 40 minuti circa da quando si era disconnesso da Satisfy. Corrispondevano a due ore all’interno del gioco.


“Avevi organizzato la tua visita durante l’invasione di Yatan?”


“Sì. Avevi detto che non ti interessa finire in una guerra. Non è meglio sia andata così?”


“…Non ne sono sicuro.”


Era una situazione problematica. Innanzitutto, la sua relazione con la Gilda Tzedakah non richiedeva la sua presenza nelle guerre. Youngwoo era un fabbro per la gilda, non un soldato.


“Allora io vado adesso.”


“Aspetta.”


“Cosa?”


Youngwoo bloccò Yura prima che questa se ne andasse.


“Il Quarto Servo… Ha l’abilità di concedere la benedizione del Dio Yatan?”


Yura scosse la testa. “Solo il Primo Servo può donare la benedizione di Dio Yatan. Perché? Hai una missione?”


“Anche se fosse? Mi aiuteresti?”


“Sarebbe difficile. Io sono l’Ottavo Servo, ma non ho ancora incontrato il Primo Servo. E tra l’altro, non hai una relazione ostile con la Chiesa di Yatan?”


“Infatti… Ho capito.”


Yura se ne andò. Youngwoo ritornò immediatamente nella sua capsula e si connesse a Satisfy.


{Merda! Assassinio, le uccisioni non finiscono!}


{Gruppo di Faker, noi stiamo affrontando Neberius. La sua magia verrà sigillata quando attireremo la sua attenzione.}


{Sono Toban. Balak è così forte che non potrò resistere a lungo. Dov’è il supporto da parte di Regas e Pon?}


{I seguaci anziani si sono concentrati su Pon e Regas. Gli sto facendo da supporto con la magia, ma sembra che non riescano a liberarsene.}


C’era il putiferio nella finestra della chat di gilda. La situazione era così disperata che poche persone avevano notato Grid connettersi.


{Ah… Che situazione pessima. Essere il protettore di Jishuka è davvero faticoso. Se solo Grid mi avesse creato l’armatura… Dannazione.}


Stava scrivendo Vantner. Grid fece un sorriso bello ampio.


“Sapresti svolgere un ruolo attivo se avessi un’armatura?”


Certo, solo le armi di Vantner erano buone. Ma non riguardava solo lui. Non c’era da meravigliarsi se molti giocatori in classifica erano equipaggiati con oggetti non adatti al loro livello, per mancanza di materiali di alta qualità. Grid era uno dei pochi che riusciva a superare una tale carenza.


“Ti mando l’armatura.”


Grid aprì il suo inventario. Tirò fuori il Martello del Fabbro Leggendario e l’Armatura dell’Onda che era in procinto di essere completata. La gilda aveva resistito all’imboscata del nemico più a lungo di quanto avesse previsto Yura, ma iniziò deliberatamente a martellare velocemente.






Traduzione di Blackriss


Editing di Cecilia Orlando
                                


                                



