---
title: Volume 1 - Capitolo 15
pubDate: 2025-02-27T07:44:20.591Z
tags:
    - overgeared
---


Nome: Grid


Livello: -3 (15/20)


Classe: Discendente di Pagma


* La probabilità di aggiungere ulteriori opzioni quando realizzi oggetti aumenterà.


* La probabilità di potenziamento di un oggetto aumenterà.


* Tutti gli oggetti d'equipaggiamento possono essere indossati senza condizioni. Tuttavia, è prevista una penalità a seconda della classificazione dell'oggetto.


Titolo: Colui che Divenne Leggenda


* Status alterati non funzionano bene su di te.


* Non morirai quando la salute è al minimo.


* Facilmente riconosciuto.


Salute: 34/34              Mana: 3/3


Forza: 1 + 5     Resistenza: 1               Agilità:1          Intelligenza: 1


Destrezza: 1   Perseveranza: 4


Autocontrollo: 1          Indomabilità: 1           Fierezza: 1       Visione: 1


Punti Statistica: 0


Peso: 3.075/200


* Il limite di peso eccede del 200%, per cui la velocità di movimento è ridotta del 100%.


Il corpo è pesante e non può esercitare alcun potere in modo adeguato.


La probabilità di ricevere uno stato “indebolito” è diventata molto alta.


'Ci vorrà un po' per scalare la montagna di questo passo.'


Il mio passo era troppo lento, nonostante stessi accelerando al massimo. Volevo lasciare tutti gli oggetti al deposito. Ma nulla era gratis in questo mondo. Per usare il deposito, avrei dovuto pagare una bella somma.


'Non posso permettermi di sprecare i miei soldi per un deposito quando ho disperatamente bisogno di una carrozza.'


I soldi erano soldi, ma c'era anche la possibilità che l'atto di sopportare quel ‘passo lento’ avrebbe avuto un impatto sulla mia Perseveranza.


“Ok, andiamo.”


Mi diressi verso la montagna a passo lento. La distanza tra la fucina e la montagna non era molta. Ci sarebbero voluti all'incirca 30 minuti procedendo alla velocità media di un maschio adulto? Ma la mia velocità di movimento era inferiore di un enorme 100%! Mi ci volle un'ora per arrivare ai piedi della montagna.


“Fiuuh”


Ero stanco, nonostante camminassi molto più piano del normale. Era straordinario pensare che creature come tartarughe e lumache vivessero muovendosi con la loro tipica lentezza. Dopo tre ore,


“Pant pant...”


Ero riuscito a malapena a scalare metà della montagna. Il sentiero era ben costruito e non era troppo ripido, ma mi ci volle un bel po' di tempo per arrivare alla fine. Era buio ora.


“Devo solo riuscire ad arrivare un po' più avanti...”


La luce proveniente dall'ingresso della miniera non era lontana, ma non era facile raggiungerla. La mia povera resistenza era già esaurita.


“Merda...”


Non volevo ritardare ancora l'arrivo a destinazione.


Soppressi a malapena il desiderio di riposarmi e mi sforzai di continuare. Un passo, un altro passo, ogni passo era accompagnato da un peso insopportabile. Mi sentivo come se stessi camminando in acque profonde indossando degli spessi abiti di cotone. Ma continuai a proseguire.


Il momento in cui arrivai alla miniera!


[La tua Perseveranza è aumentata.]


“Come mi aspettavo!”


Risi di gioia mentre guardavo la mia statistica che cresceva. All'istante mi sentii ristorato da tutta la stanchezza. Anche se non potevo incrementare le mie statistiche avanzando di livello, quelle che crescevano tramite certi comportamenti mi davano un incredibile senso di realizzazione e di piacere, come una droga. Sembrava chiaro che non avrei mai smesso di affinare le statistiche per il resto della mia vita.


Entrai nella miniera e mi sedetti letteralmente con gioia. Mi presi una pausa, consumai cibo e acqua e la mia resistenza si ripristinò lentamente.


“Allora, cominciamo? Valutazione.”


Dopo aver giudicato di essermi riposato abbastanza, tirai fuori la piccozza e usai l'abilità di Valutazione del Fabbro Leggendario.


[Piccozza di Smith]


Classificazione: Normale


Tenuta: 19/19             Potere d'attacco: 7~9


Una piccozza usata dal fabbro Smith. E' stata usata da Smith per accrescere le sue abilità.


Grazie alla forte tenuta, Smith raccolse 120 pezzi di minerale di ferro in un solo giorno con questa piccozza. Da quel giorno, i minatori di questo villaggio hanno riconosciuto Smith.


Peso: 40


[Non esiste una funzione segreta.]


[Hai compreso i materiali che compongono la Piccozza di Smith, il suo metodo di produzione e le intenzioni del suo creatore.]


[La tua comprensione della Piccozza di Smith è ora al 100%. Puoi usare la Piccozza di Smith alla perfezione.]


[Hai imparato come realizzare una piccozza.]


Mi sentii molto stimolato dopo aver letto la descrizione della piccozza.


'Q-Quel vecchio ha estratto 120 pezzi di minerale di ferro in un solo giorno?'


Avevo ricevuto una missione che mi richiedeva di estrarre 80 pezzi di minerali di ferro. Non c'era un limite di tempo. Certo, ci sarebbero voluti alcuni giorni per raccogliere i minerali richiesti per completare la missione. Ma non riuscivo a darmi pace dopo aver scoperto che Smith aveva ottenuto 120 pezzi di minerali di ferro in un giorno.


'Otterrò 200 pezzi in un solo giorno e poi farò in modo che quel vecchietto mi apprezzi!'


Mi guardai intorno nella miniera con la piccozza in mano. Puntini rossi brillavano su tutte le pareti.


'Si suppone che debba colpire in quei punti.'


Quando mi mossi verso uno di essi, i minatori che stavano riposando da un lato mi scoprirono.


“Ehi novellino, perché ti porti dietro una piccozza? Non starai cercando di scavare, spero?”


“È quello che sto facendo.”


“Cosa? Puahahah!”


I minatori risero. Alcuni di loro si rotolarono sul pavimento con le lacrime agli occhi. Un altro si accigliò e disse: “Finiscila. Un pivello come te può agitare quella piccozza tutto il giorno e non ottenere neanche un singolo pezzo di ferro.”


Gli altri annuirono.


“Dovresti essere contento se non ti rompi il polso.”


“Te lo diciamo solo perché ci preoccupiamo per te, quindi va' a casa. Pi.ve.llo.”


'Sì, ridete adesso.'


Non risposi. Gliela avrei fatta vedere coi fatti!


<em>Kaaang! Kaaang!</em>


<em> </em>


[Minerale di ferro è stato acquisito.]


Il minerale affiorò dopo che ebbi colpito il punto rosso tre o quattro volte. I minatori erano sconcertati.


“Ah, che? Come può farlo così facilmente...?”


“Ehi, è solo una coincidenza.”


<em>Kaaang! Kaaang!</em>


<em> </em>


[Minerale di ferro è stato acquisito.]


“Wow...”


“Chi è quel tipo? Perché è così bravo se sembra un incapace?”


“Stupidi. Non è la sua abilità. È la piccozza che è speciale.”


Uno dei minatori si avvicinò, allungò una mano e disse:


“Quella piccozza, posso provarla?”


Credevano che stessi scavando usando il potere di un oggetto perché non potevano riconoscere le mie abilità? Volevo vedere le loro espressioni cambiare nel momento in cui avessero realizzato che la mia era una piccozza normale. Perciò la posi al minatore.


“Guardate attentamente. Vi dimostrerò che non si tratta di una normale piccozza.”


Il minatore brandì la piccozza con sicurezza.


<em>Kakang! Kakakang! Kang! Kaaang! Kang!</em>


“Pant pant... è una normale piccozza...” disse il minatore a disagio dopo averla agitata varie volte e aver ottenuto un solo minerale di ferro. Gli altri minatori che osservavano erano in agitazione.


“Allora è davvero bravo a scavare...”


“Non dovremmo giudicare le persone dall'apparenza. Comunque, è ora di andarcene. Scendiamo.”


I minatori mi ignorarono e lasciarono la miniera. Non si scusarono per l'errore commesso né riconobbero le mie abilità.


Ad ogni modo, cominciai il lavoro di estrazione a pieno regime.


[Minerale di ferro è stato acquisito.]


“È proprio facile.”


La comprensione al 100% mi permise di correggere la postura con cui brandire la piccozza e individuare accuratamente il punto che dovevo colpire. Mi sembrava di poter raccoglier 200, 300 pezzi di minerale di ferro. Ma quella fiducia durò solo per poco. Cominciai a sentirmi stanco dopo un po'. L'atto di colpire un muro in uno spazio semichiuso consumava molta più stamina dello spaccare legna.


“Pant pant... questa dannata...”


Il fiatone peggiorò quando ottenni il ventiseiesimo pezzo di ferro. La vita e le braccia cominciarono a fremere. Tutto il mio corpo di livello -3 urlava di fermarmi. Ma non potevo. Perché il desiderio di innalzare in fretta il mio livello era più grande del desiderio di riposare.


Dopo aver ripreso un po' di fiato, raddrizzai la postura e vibrai di nuovo la piccozza.


<em>Kaaang! Kakang!</em>


“Ugh...”


Quando arrivai ad estrarre il quarantunesimo minerale, le sensazioni ai polsi e alla vita cominciarono a scomparire. Il sudore mi colava come pioggia giù per il corpo. Le mie gambe erano deboli ma io persistevo nel muovere quella piccozza. Quando alzavo la testa non riuscivo vedere il cielo, solo quell'opprimente soffitto.


Volevo riposarmi. Ma volevo anche guadagnare denaro imparando in fretta a realizzare oggetti. Le mani mi tremavano mentre oscillavo la piccozza.


<em>Kakang! </em><em>Kajajak!</em>


“Pant... pant... ah, sto morendo.”


Al cinquantanovesimo minerale, la vista mi si annebbiò dalla fatica. I muscoli strillavano. Le mie mani tremolanti non riuscivano più a tenere stretta la piccozza. Alleviai la fame con pane e acqua e perseverai.


Questo era il mio limite. In quel momento, volevo scagliare via la piccozza che tenevo in mano. Ma invece mi ci aggrappai con più forza.


“Non mi arrenderò per questo! Il mio lavoro è fatica! Uraaaaa!”


<em>Kakang! Kakang! Kakakang!</em>


Ero sommerso dai debiti a causa del videogioco; ero un perdente nella realtà. Un giorno, un amico mi disse che i miei ex-compagni di classe mi ignoravano e mi deridevano. Fu un momento amaro perchè sapevo che quello stesso amico che mi riportò la notizia si comportava come loro.


I miei amici dell'esercito e dell'università? Non ero in contatto con loro da molto tempo. Ah, fui contattato quattro mesi fa da un compagno dell'esercito. Stava lavorando per una società di multi-level marketing (a schema piramidale) e voleva offrirmi un lavoro. Fu facile capire chi mi disprezzava.


Non mi preoccupai di parlare con loro per cambiare la loro opinione.


Se avessi detto loro che ero impazzito per un videogioco, mi avrebbero guardato come se fossi patetico.


Ero così imbarazzato da me stesso che non riuscii ad andare al secondo ritrovo. Tuttavia, era l'unico modo per incontrare il mio primo amore, Ahyoung, per cui andai ad un incontro di ex-studenti quando ero in licenza dall'esercito...


Non ci fu nulla di piacevole in quello che accadde. Riuscii a dimenticare la realtà e a ritrovare stabilità solo entrando in Satisfy.


Ma è stato molto tempo fa. Adesso Satisfy non era molto diverso dal mondo reale. Persino i PNG mi ignoravano! Questo non era il mondo reale. Avevo bisogno di crescere il più in fretta possibile. Avrei innalzato il mio livello, guadagnato soldi e sarei sfuggito ai miei debiti. Poi sarei entrato in classifica. Poi, come era accaduto a Katz non molto tempo fa, sarei stato intervistato in TV.


Ero il Discendente di Pagma! Le classi epiche lasciavano due miliardi di persone a bocca aperta? Be', non erano niente in confronto ad una classe leggendaria!


“Gliela farò vedere a tuttiiii!”


<em>Kaaang!</em>


<em> </em>


[Minerale di ferro è stato acquisito.]


“Devo farcela.”


A causa dei debiti, facevo un lavoro faticoso ogni giorno. Ma l'avrei detto a quelli che mi ignoravano. Non avrei più ignorato gli abusi. Dopotutto, neanche voi siete poi così perfetti!


La mia piccozza oscillò di nuovo. La Perseveranza cresceva progressivamente. Man mano che mi abituavo alla tecnica di estrazione, la velocità a cui la tenuta decresceva diminuì. Prima che potessi accorgermene, il sole del mattino brillava luminoso. I minatori che tornavano a lavoro furono sorpresi di vedermi.


“Quel tizio ha lavorato tutta la notte?”


“A differenza di come appare, ha un'enorme resistenza. No, come fa a farcela mentalmente? Che tipo in gamba!”


“Ehi! Guarda quanti minerali di ferro! Ha forse battuto il record di Smith?”


“Oh andiamo, come potrebbe battere Smith? Onestamente ammetto che sta lavorando bene, ma... eh? Ehi, non sembra che la sua abilità sia migliorata durante la notte?”


Durante quella giornata, caddi in uno stato critico diverse volte e minimizzai la quantità di tempo spesa a scavare. Vissi situazioni pericolose e quasi morii più di una volta mentre scavavo, ma riuscii infine a superare tutte le crisi e ad ottenere 170 pezzi di minerale di ferro per l'ora di pranzo.


Nonostante fossero meno del mio obiettivo di 200 pezzi, non potei più continuare perché l'acqua finì.


<em>Stagger. Stagger stagger.</em>


I minatori mi osservarono mentre lasciavo la miniera con le mie ultime forze.


“Questo tipo, straordinario... devo ammetterlo. Mi scuso per quello che ho detto ieri e per averti ignorato. Ti prego, perdonami per la mia scortesia.”


“Diventerai sicuramente un grande minatore! No, con questa grande forza di spirito, avrai successo in qualunque cosa vorrai fare!”


I minatori che ieri mi ignoravano, ora mi riconoscevano. Essere apprezzato da qualcuno, era una cara esperienza che avevo provato solo poche volte nella mia vita. Ero fiero di me, anche se quelle persone erano solo PNG.


Scesi dalla montagna col passo più leggero. Durante la notte, la mia Perseveranza era salita a 16 punti. Anche la mia Stamina era cresciuta, quindi riuscii a scendere senza stancarmi.


Trascinai il pesante sacco di minerali di ferro verso la fucina. Sembrava che gli sguardi degli abitanti del villaggio fossero significativamente cambiati. I minatori avevano diffuso la mia storia nel villaggio.


“Uh, mi dispiace per ieri, Minatore.”


Il ragazzino del giorno precedente aveva totalmente rovesciato il suo atteggiamento verso di me mentre si scusava. Anche suo padre mi sorrise.


Il mio livello era ancora negativo. Tuttavia, il comportamento dei bambini e delle persone che prima mi avevano ignorato improvvisamente cambiò in un solo giorno. Sembrava che la caratteristica del mio titolo “facilmente riconosciuto” stesse funzionando.


“Mi sento bene...”


Il mondo di Satisfy, che era diventato simile alla realtà da quando avevo un livello negativo, ora era tornato ad essere di nuovo un paradiso. Sorrisi e diedi una leggera pacca al ragazzino. Subito dopo, arrivai all'officina.


Aveva già saputo. Smith aveva un'espressione sbalordita mentre gli porgevo la sacca che conteneva ben 170 pezzi di minerale di ferro.


“Allora? Vuoi chiamarmi ancora novellino?”


“Ahah...” Smith controllò il numero e le condizioni dei minerali, poi scosse la testa con sguardo estasiato. “No, sei un'ottima persona, non un novellino. Hai grande talento e diventerai una persona ancora migliore superando tutte le difficoltà che ti troverai davanti.”


Smith mi chiese una stretta di mano.


“Se qualcuno come te sogna di diventare un fabbro, tutti i fabbri del continente ne gioiranno. Grazie per avermi dato l'onore di insegnarti.”


Gli strinsi volentieri la mano.


Smith sorrise calorosamente e continuò, “Sei stato davvero bravo. Hai anche battuto il mio record di estrazione, che nessun altro aveva fatto prima d'ora. Ti darò la ricompensa che ti avevo promesso.”


Apparve una notifica che mi informava del successo della missione, poi cominciarono ad arrivare le ricompense.


[La tua reputazione nel villaggio di Bairan e cresciuta di 200.]


[1 pezzo d'argento è stato acquisito.]


[L'affinità con Smith è cresciuta a 60.]


[Il tuo livello è aumentato.]


[Il tuo livello è aumentato.]


[Il tuo livello è aumentato.]


[Il tuo livello è aumentato.]


[Ora sei al livello 1. Le tue statistiche, che erano fissate al minimo per la penalità del livello negativo, sono state riportate ai valori normali.]


[Le statistiche di base del Discendente di Pagma sono state applicate.]


Finalmente...


“Questo è l'inizio.”




                                






                                



