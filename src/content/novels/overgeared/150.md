---
title: Capitolo 150
pubDate: 2025-03-10T08:59:29.226Z
tags:
    - overgeared
---


Esistevano diversi terreni di caccia nei dintorni del Villaggio Bairan, destinati a giocatori con livello compreso tra 100 e 200. Per questo, il flusso dei giocatori rimaneva costante. Tuttavia, la popolazione era ristretta, quindi la velocità di sviluppo risultava lenta. Inoltre nelle vicinanze c’erano città grandi come Winston, per questo motivo i giocatori erano riluttanti a vivere nel Villaggio Bairan.


Il numero dei residenti, calcolando sia PNG che giocatori, si aggirava intorno a 500 persone.


C’era un ma!


Grazie al matrimonio tra Grid e Lady Irene, il Villaggio Bairan stava vivendo un boom. Solo nell’ultima settimana, un gran numero di persone si erano trasferite nel villaggio e la popolazione ora si aggirava intorno alle 5,000 persone. La Gilda Tzedakah sfruttò i propri fondi per assumere dei tecnici e dei professionisti per costruire velocemente case e strutture nella zona nord. Così, il villaggio entrò in una rapida fase di sviluppo.


“La situazione è completamente diversa rispetto allo scorso mese.”


“Vero. C’erano solo piccole case e negozi, ora ci sono costruzioni enormi?”


I giocatori che facevano visita a Bairan dopo un lungo periodo di assenza, rimanevano impressionati. Centinaia di lavoratori si stavano occupando delle costruzioni, rendendo la vista spettacolare. Una volta che tutti gli edifici furono completati, si ebbe come la sensazione di poter definire Bairan una città.


“Nonostante il rapido sviluppo, la sicurezza è eccezionale.”


“È tutto gestito dalla Gilda Tzedakah. Quali pazzi creerebbero dei casini con la Gilda Tzedakah?”


“Invidio la Gilda Tzedakah… Tra tutte le gilde, non possiedono la zona migliore? Si siederanno su cuscini pieni di soldi molto rapidamente.”


“È tutto merito dek matrimonio di Lady Irene. È avvenuto con un tempismo perfetto per la Gilda Tzedakah.”


“Chi è suo marito?”


“Come faccio a saperlo? Probabilmente qualche nobile.”


Le strade erano affollate di persone, nonostante il fatto che in molti erano nelle zone di caccia. Considerando anche i PNG, c’erano sempre circa 2,000 persone in sede.


“Eh? Cos’è quello?”


“È un potere magico spaventoso.”


Mentre gli utenti si stavano occupando delle loro faccende, i maghi di livello superiore volsero la propria attenzione verso il cielo. La Gilda Tzedakah aveva costruito edifici alti a Bairan. Del potere magico si stava generando dalla guglia più alta del castello, che si trovava nel bel mezzo del villaggio.


Inizialmente, la portata era minima, ma rapidamente si espanse. Poi si riuscì ad identificare il tipo di magia. Era l’anticipazione al teletrasporto di massa.


“Wow… Non è alla portata solo di maghi di terzo avanzamento?”


“Cos’è? Un evento?”


“Oh, giusto! È un evento!”


“Uwaa! Cosa sarà?”


Fu straordinario. Centinaia di raggi di luce vennero sparati dal portale tremolante e sembrò come se un meteorite stesse cadendo sul villaggio. I giocatori erano emozionati perché pensavano si trattasse di un evento speciale legato alla competizione nazionale. Ma i loro incitamenti si tramutarono in urla in pochi secondi.


“Gli infedeli, puniteli nel nome di Dio!”


“Mostrate a questi folli la grandiosità di Dio Yatan!”


<i>Kwaang! Kukwakwang!</i>


Ad uscire dai raggi di luce furono i seguaci di Yatan. Erano più di 1,000. Ovunque si poteva vedere la magia nera in azione, immediatamente il Villaggio Bairan fu sommerso da una nebbia velenosa.


“A- Ah…!”


“Aaaaaah! A- Aiutatemi!”


Le costruzioni per cui la Gilda Tzedakah aveva investito tempo e denaro, si  all’istante. I fiori deliziosi e gli alberi in sboccio presenti sulle strade marcirono, fino a diventare neri. Scoppiarono incendi ovunque ed il sangue scorreva come fosse fiume, rendendo quel posto un vero inferno.


“Che diavolo sta succedendo?”


Il livello medio dei giocatori che si trovavano nel Villaggio Bairan era 140. A febbraio 20XX, il livello medio degli utenti di Satisfy era 93, questo significava che a Bairan erano di livello piuttosto alto. Tuttavia, tra i seguaci di Yatan il livello minimo era 160. Comparvero circa 1,000 persone contemporaneamente, insieme a 200 anziani di classe elevata che possedevano almeno il livello 200.


“Non combattete! Morirete se combattete!”


“Dannazione! Che significa?”


Delle 2,000 persone che risiedevano nel Villaggio Bairan, solo la metà erano giocatori. L’altra metà erano PNG che non possedevano abilità di combattimento.


“Questa è la punizione divina!”


“Aaaaahh!”


“Morite! Infedeli!”


“Ugh!”


Si trattò di un raid improvviso. I seguaci della Chiesa di Yatan erano irrefrenabili. I PNG morirono all’istante mentre i giocatori si misero sulla difensiva.


“Merda! Disconnetti!”


“Me ne vado anche io!”


Chi era già stato attaccato dai seguaci non poteva disconnettersi, perché veniva valutato come se fosse in combattimento, ma tutti gli altri giocatori uscirono dal gioco subito. Perciò, erano rimasti poco meno di 300 a combattere contro i seguaci di Yatan.


“Wah…”


“Che schifo! Siamo troppo pochi! Troppo pochi!”


C’erano 1,000 seguaci di Yatan a combattere. Attaccavano chiunque entrasse nella loro visuale, non importava se si trattava di PNG o di giocatori.


“Salvate le persone!”


Impotenti! Una forza che spazzò via tutto! Le vittime aumentavano mentre i fedeli di Yatan erano come onde impetuose. Ma il danno unilaterale non durò a lungo. Fu grazie all’intervento repentino della Gilda Tzedakah.


“Cosa? Qualcuno osa attaccare nella mia zona? Kyaaa~ puah!”


Toon veniva controllato facilmente da Jishuka essendo un sempliciotto. Era a capo della sicurezza nel Villagio Bairan e conduceva i cavalieri e i soldati.


“Tutti voi, proteggete le persone. Kyaaaa~puah!”


Diede ordini ai cavalieri e ai soldati prima di sputare a terra per abitudine e buttarsi tra i nemici da solo. I seguaci di Yatan? Erano uno scherzo per una classe rara al 35° posto nella classifica globale, Toon il ‘Predatore’.


“Il Re delle Bestie!”


Toon incrociò le sue lunghe braccia equipaggiate con delle lame nascoste ai polsi ed usò un’abilità. Poi il suo corpo si trasformò in un leone. Era grande quasi il doppio di un normale leone maschio.


“Kuang!”


“Heok!”


“Aaaaah~!”


I seguaci di Yatan iniziarono ad urlare. Ogni volta che il gigantesco leone agitava le zampe, delle ossa venivano frantumante. Inoltre, le zanne affondavano nei crani, uccidendo così i seguaci.


“Le catene dell’oscurità graveranno sul tuo corpo!”


Mentre i loro compagni venivano attaccati, gli anziani usarono la magia nera per evocare oscure catene.  Legarono il corpo del gigantesco leone.


“Signore dei Cieli!”


Toon non riuscì a resistere alle numerose catene ed usò un’altra abilità. Poi il suo corpo divenne più piccolo, fino a trasformarsi in un’aquila. Le catene risultavano troppo grandi e Toon riuscì a scappare. Poi si fiondò dal cielo e con il becco appuntito perforò la testa di un seguace. Nello stesso istante, si trasformò in un leone e ruggì.


“Rooooaaaar!”


“Aaaaahhh!”


A decine di fedeli uscì sangue dalle orecchie, mentre si accasciavano a terra. Toon puntò i colli di chi soffriva e li tramutò in luce.


“Muahahahah! Gioite! Combattere è divertente!”


“Signor Toon… ha una strana personalità, ma le sue abilità sono potenti.”


Intanto sulle mura. Laella, maga mista 2° classificata, osservava con sguardo assente Toon che stava affrontando da solo i nemici, prima di afferrare la sua sfera. Si trattava di una Sfera di Magia Nera che aveva ottenuto dal raid contro Malacus. Laella amplificò la sua magia, prendendo in prestito il potere della sfera, e scagliò degli incantesimi verso i seguaci di Yatan, che stavano circondando i soldati.


“Collera della Strega Rossa.”


<i>Kakakak!</i>


Lanciò un potente fascio magico in linea retta. I corpi dei fedeli bruciarono all’istante. I soldati erano salvi e ringraziarono Laella. Poi si mossero per soccorrere le persone.


Ingresso est.


“Hmm, siete la crème de la crème?”


Vantner, che stava cacciando mosso dal rancore nei confronti di Grid, corse dopo aver ricevuto gli ordini. Vide tre giocatori morire di fronte a lui.


“Andate all’inferno e diventate servi eterni di Dio Yatan!”


Gli anziani della Chiesa di Yatan indossavano delle tuniche nere e stavano urlando verso i giocatori. Vantner si fiondò in avanti, brandendo le Asce Gemelle.


“Urgh!”


I corpi dei fedeli vennero tagliati a metà e si tramutarono in luce grigia. Gli utenti salvati fremevano di eccitazione.


“Grazie!”


“Il cavaliere guardiano numero uno, ci hai protetti! Me ne vanterò su internet!”


“Sei forte come dicono, Vantner!”


“Eheh, non è stato chissà che… uh?”


Per un certo periodo, Vantner aveva sofferto per il fatto che Grid lo aveva trattato come fosse una persona insignificante, perciò fu compiaciuto nel sentirsi apprezzato dagli altri utenti. Si stava grattando la testa pelata e rideva quando scovò Jishuka sul tetto di un edificio a tre piani.


Tre anziani di Yatan le si stavano avvicinando alle spalle mentre era impegnata a colpire i fedeli. A differenza dei fedeli normali, questi indossavano delle tuniche di colore diverso.


‘Fedeli di alto grado!”


Vantner si mosse velocemente. Poi riuscì a salvare con successo Jishuka, che espresse la sua disapprovazione.


“Non sei in ritardo?”


I denti bianchi di Jishuka contrastavano con la sua pelle abbronzata. Vantner le mostrò il pollice in su e urlò, “Lascia fare a me e uccidili tutti!”


“D’accordo.”


<i>Swaeek!</i>


Davvero un’arciera esperta. Non poteva fare a meno di ammirare la sua abilità di tiro ogni volta che ne era testimone. La freccia volò per 100 metri e passò un seguace da parte a parte, mentre questo stava uccidendo alcuni residenti. Poi mirò al tetto di un altro edificio e trafisse cinque persone, che stavano cantilenando  un incantesimo, con una sola freccia.


“Queste sono le basi.”


Jishuka era soddisfatta delle sue abilità.


“I maghi! Uccidete i maghi!”


Cinque fedeli di alto grado si mossero all’unisono. I loro obiettivi erano Laella e Zednos, che continuavano a lanciare le loro magie dalle mura. Poi udirono nelle loro orecchie una voce fredda.


“Dovreste sempre guardarvi alle spalle.”


“…!”


I fedeli urlarono. Qualcuno era dietro di loro?


“All’improvviso…? Ugh…!”


“Coff!”


Faker. Tagliò le gole dei cinque seguaci. Il sangue schizzò dalla carotide e i fedeli collassarono.


“Il prossimo…”


<i>Sururuk.</i>


Faker volse lo sguardo da un lato e scomparve usando la sua abilità Furtività.


‘<i>Non serve che mi preoccupi degli altri.’</i>


All’ingresso nord.


Un ragazzo dall’aspetto bello come fosse una fanciulla, era lì fermo in piedi. Ascoltò le urla che provenivano da ogni direzione e si spostò da un lato.


All’interno di una casa che stava bruciando, erano presenti delle persone.


“M- Merda…! Che significa? Ha senso venire in questo villaggio solo per morire? È davvero ingiusto!”


“Perderò tutta l’esperienza che ho duramente guadagnato…”


“Perché devo morire in questo villaggio? Vi prego, aiutatemi…”


Quattro anziani di alto grado stavano mettendo all’angolo sei giocatori. Questi ultimi erano gravemente feriti e stavano per morire, per questo stavano piangendo e pregando per le loro vite.


<i>Tadat!</i>


La velocità di corsa di Ibellin aumentò. Oltrepassò la porta aperta e schivò con un balzo una sedia, che si trovava da una parte.  Cadde tra i giocatori e i fedeli. Poi tirò fuori una flamberga, che appariva come lo stelo spinoso di una rosa.


“Sei solo?”


“Chi sei?”


Ibellini rispose ai fedeli, “Overgeared (1) N°2.”


Era il nome che Vantner gli aveva dato. Di recente, Vantner chiamava in modo sarcastico Pon Overgeared N°1 e Ibellin Overgeared N°2. Ibellin amava quel nome.


<i>Seokeok!</i>


Brandì più forte la flamberga, Spina del Profondo Rancore. I seguaci reagirono prontamente evitando un danno serio.


“Questa ferita… Ugh?”


Il viso di un seguace si fece blu. Una piccola ferita iniziò a sanguinare in modo assurdo.


“Una spada magica!”


I seguaci si ritirarono, facendo attenzione a Spina del Profondo Rancore. Ibellin non li lasciò scappare. Li inseguì in maniera persistente.


“Non è una spada magica. È solo maledetta.”


<i>Puk! Seokeok!</i>


Per la sua forma caratteristica, la spada si mosse in modo bizzarro, rendendo difficile calibrare la portata dell’attacco. Il sangue sgorgò come una fontana mentre le urla echeggiavano all’interno della casa. 




In questa novel viene utilizzato il termine Overgeared per riferirsi a qualcuno che fa affidamento più sulla forza degli oggetti che sulle abilità.


Traduzione di Blakriss


Editing di Libusemumei


